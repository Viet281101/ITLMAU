IP/09 /1057  Briselē, 2009. gada 30. jūnijā Patērētāji, saules aizsarglīdzekļus lietojiet lietpratīgi! Eiropas Komisija, sākoties atvaļinājumu sezonai, brīdina patērētājus par to, cik svarīgi ir izmantot atbilstošus saules aizsarglīdzekļus šovasar, un atkārtoti aicina pievērst uzmanību skaidrāk saprotamajai marķējuma sistēmai uz saules aizsarglīdzekļiem. Jaunais marķējums, tostarp jauns UVA logotips vai spiedogs uz pudelēm un aizliegums lietot maldinošus uzrakstus, piemēram, “pasargā no saules iedarbības” vai “absolūta aizsardzība”, ir atbilde uz 2006. gada septembrī pieņemto Komisijas ieteikumu par saules aizsarglīdzekļiem. Turklāt Komisija vēlas atgādināt patērētājiem, ka ir vairāki iemesli, kāpēc saules aizsarglīdzekļi izmantojami tikai kā viens no vairākiem pasākumiem, lai pasargātos no saules radītā ultravioletā (UV) starojuma. ES patērētāju aizsardzības komisāre Meglena Kuneva teica: “Šovasar mūsu vēstījums patērētājiem ir pilnīgi skaidrs – atcerieties, ka saules aizsarglīdzeklis ir tikai viens no vairākiem pasākumiem, kas vajadzīgi efektīvai aizsardzībai pret saules iedarbību, pievērsiet uzmanību jaunajam marķējumam un lietpratīgi izvēlieties saules aizsarglīdzekļus, ko šovasar lietosiet jūs un jūsu ģimene."  ES veselības komisāre Andrula Vasiliu sacīja: “Ikvienam – gan jaunam, gan vecam – jābūt labi informētam par pasākumu kopumu, kas pasargā no ultravioletā starojuma, uzturoties saulē. Tieši tāpēc Eiropas Komisija Eiropas Savienībā pārrauga UV  starojuma iedarbību un tā saistību ar ādas vēža gadījumiem, kā arī izstrādā attiecīgo profilakses un apdraudējuma mazināšanas stratēģiju atbilstoši Veselības programmai." Uzlabota marķēšana Prasības saistībā ar informāciju par saules aizsarglīdzekļu marķēšanu ir izklāstītas Komisijas 2006. gada septembra ieteikumā par saules aizsarglīdzekļu iedarbību un tiem izvirzāmajām prasībām. Minētajā ieteikumā    pieprasīts turpmāk neizmantot tādus uzrakstus kā “pasargā no saules iedarbības” vai “100 % aizsardzība pret sauli” . Neraugoties uz biežiem apgalvojumiem, tādiem kā “pasargā no saules iedarbības” un “absolūta aizsardzība”, neviens saules aizsarglīdzeklis nevar nodrošināt pilnīgu aizsardzību pret UV starojumu,    noteikts, ka līdztekus tradicionālajām norādēm par SAF (saules aizsardzības faktors) jāizmanto standartizēts vārdisks apraksts (“neliela” – “vidēja” – “augsta” un “ļoti augsta” aizsardzība), lai palīdzētu izvēlēties atbilstošo saules aizsarglīdzekli,    izstrādāts labāks marķējums aizsardzībai pret UVA starojumu : UVB starojums ir “saules apdeguma” cēlonis, savukārt UVA starojums izraisa priekšlaicīgu ādas novecošanos un ietekmē cilvēka imūnsistēmu. Abi šie starojuma veidi būtiski palielina risku saslimt ar ādas vēzi. Tā dēvētais “saules aizsardzības faktors (SAF)" aizsargā tikai pret saules apdegumu (UVB starojumu), bet neaizsargā pret iedarbību, ko rada UVA starojums. Saules aizsarglīdzekļi, kas aizsargā tikai pret UVB starojumu, var radīt nepareizu priekšstatu par drošību, jo tie nenovērš UVA starojuma nokļūšanu uz ādas,    nozare ražojumu marķēšanā ievieš standartizētu spiedogu par UVA starojumu , norādot uz minimālo aizsardzību pret UVA starojumu, kas palielinās, izmantojot lielāku saules aizsardzības faktoru, un tā pamatā ir standartizēta testēšanas metode.   Fakti par Komisijas ieteikuma īstenošanu  Eiropas Kosmētikas līdzekļu, tualetes piederumu un parfimērijas ražotāju apvienība Colipa jau otro reizi ir veikusi savu biedru aptauju, lai pārbaudītu, kāda ir situācija 2009. gadā ES tirgū attiecībā uz saules aizsarglīdzekļu atbilsmi ES ieteikumam.   Tika noskaidrots, ka attiecībā uz aizsardzības līmeni pret UVA starojumu, kāds jānodrošina saules aizsarglīdzekļiem (aizsardzības pret UVA starojumu un aizsardzības pret UVB starojumu attiecībai jābūt vismaz 1:3), 96 % aizsarglīdzekļu atbilst ES ieteikumam.    Attiecībā uz jaunā UVA logotipa izmantošanu tika noskaidrots, ka uz 95 % saules aizsarglīdzekļu ir atrodams Colipa noteiktais standartizētais UVA logotips, kas ļauj patērētājiem viegli atpazīt līdzekļus, kuri nodrošina atbilstošu aizsardzību pret UVA starojumu.    Kopumā Colipa veiktā aptauja liecina par to, ka Eiropas Komisijas 2006. gada ieteikumā pieņemtās norādes par aizsardzību pret UVA starojumu ir rūpīgi ievērotas ES tirgū. Faktiski visi patērētājiem piedāvātie saules aizsarglīdzekļi atbilst EK izvirzītajām prasībām.   Kas patērētājiem jāzina šovasar?  Patērētājiem jāpievērš uzmanība uzlabotajai marķēšanas sistēmai atbilstošiem saules aizsarglīdzekļiem. Tai pašā laikā tos ieteicams izmantot tikai kā vienu no daudziem pasākumiem aizsardzībai pret saules iedarbību . Citi pasākumi ir šādi:    izvairīties no pārlieku ilgas uzturēšanā s saulē laikā, kad tā ir visintensīvākā, parasti no plkst. 11.00 līdz plkst. 15.00;     ja nav iespējams uzturēties vietās, kas pasargātas no saules iedarbības, valkāt apģērbu, kas aizsargā no saules ; galvassegas un saulesbrilles jums nodrošinās papildu aizsardzību;    lietot saules aizsarglīdzekļus, kas aizsargā gan pret UVB, gan pret UVA starojumu ;    sargāt no tiešas saules iedarbības zīdaiņus un bērnus ;     saules aizsarglīdzekļus lietot pietiekamā daudzumā . Aizsarglīdzekļa pareiza lietošana ir tikpat svarīga, cik tā izvēle. Lai panāktu aizsardzību, kas paredzēta ar “saules aizsardzības faktoru”, vajadzīgais aizsarglīdzekļa daudzums ir 2 mg/cm 2 . Pieaugušajam tie ir apmēram 36 g (6 pilnas tējkarotes) saules aizsarglīdzekļa . Patlaban konstatēts, ka patērētāji parasti lieto apmēram pusi no šā daudzuma. Lai saglabātu aizsardzību, minētais līdzeklis tādā pašā daudzumā jālieto atkārtoti pēc peldēšanās vai noslaucīšanās.   Aplūkojiet piktogrammas (kas lejupielādējamas no turpmāk norādītās adreses), ko izmanto, lai pastiprinātu šos un citus galvenos faktus un skaitļus par saules iedarbību.                                  http://ec.europa.eu/consumers/citizen/my_holidays/sunscreens_en.htm    Jaunās marķēšanas prasības:          Norādītā kategorija   Norādītais saules aizsardzības faktors   Ieteicamais minimālais UVA aizsardzības faktors               “Neliela aizsardzība”            “ 6 ”      “ 10 ”            “Vidēja aizsardzība”            “ 15 ”       “ 20 ”       “ 25 ”            “Augsta aizsardzība”            “ 30 ”       “ 50 ”          “Ļoti augsta aizsardzība”    “ 50+ ”                       Projekti, kurus Eiropas Komisija līdzfinansē ādas vēža jomā:    http://ec.europa.eu/health/ph_information/dissemination/diseases/cancer_en.htm   .
