IP/09/480
Strasbūra, 2009. gada 25. marts“Eiropas pavasaris 2009” aicina
skolēnus piedalīties dialogā par Eiropas
nākotniStrasbūrā 25. martā tika
atklāta šāgada “Eiropas pavasara” kampaņa, kuras
mērķis ir sekmēt skolēnu iesaistīšanos
aktivitātēs, kas veicina izpratni par Eiropas
jautājumiem. Lai atzīmētu šo notikumu, Eiropas
Komisijas priekšsēdētāja vietniece Margota Valstrēma un
Eiropas Parlamenta Kultūras un izglītības komitejas
priekšsēdētāja Katerina Batzeli tikās ar skolēnu
grupu, kas apmeklēja Eiropas Parlamentu. Pasākums notiek
jūnijā paredzēto Eiropas Parlamenta vēlēšanu
priekšvakarā.
“Eiropas pavasaris” ir Eiropas Komisijas finansēts
ikgadējs pasākums, kuru organizē Eiropas skolu tīkls,
kurā ietilpst 31 Izglītības ministrija Eiropā.
Šā gada moto ir “Idejas virza Eiropu!”, un pasākums
ir saistīts ar Eiropas Radošuma un inovācijas gadu. Līdz
30. jūnijam pasākumi tiks organizēti gan dalībvalstu
skolās, gan skolās citās Eiropas valstīs, tostarp
Norvēģijā, Šveicē un Bosnijā un Hercegovinā.Pasākumos ietilpst diskusijas par Eiropu ar viesrunātājiem,
sarunas tiešsaistē ar komisāriem un citiem Eiropas
sabiedrības pārstāvjiem, debates, konkursi un citi projekti, kas
veicina izpratni par Eiropas jautājumiem. Jaunieši tiek aicināti
sadarboties tīklā, veidojot dialogu par demokrātijas nākotni
Eiropā.
“Šī ir lieliska iespēja uzlabot jauniešu izpratni
par to, cik nozīmīga ir Eiropas Savienība un Eiropas Parlaments;
kā topošajiem vēlētājiem jauniešiem ir
jāpanāk, ka viņu viedokļi par viņiem svarīgiem
jautājumiem tiek uzklausīti tagad,” sacīja Margota
Valstrēma.
“Iedzīvotāju un jo īpaši jaunās paaudzes un
skolēnu informēšana par Eiropu ir ne tikai ES prioritāte,
bet arī pamatu pamats darba kārtībā Eiropas
nākotnei,” sacīja Katerina Batzeli. ““Eiropas
pavasaris” ir iespēja informēt, iesaistīt un aktivizēt
skolas tā, lai tās varētu izmantot savas tiesības
piedalīties Eiropas demokrātijas procesos.” 
“Mēs sagaidām daudz inovāciju un radošuma no
jauniešiem Eiropas nākotnes veidošanā,” sacīja
komisārs Jāns Figeļs, kurš ir atbildīgs par
izglītību un apmācību. Viņš jau ir
piedalījies sarunās ar skolām tiešsaistē. “Katru
gadu desmitiem tūkstošu jauno eiropiešu piedalās
īpaši viņiem izveidotās Eiropas programmās.
Piekļuve kvalitatīvai informācijai par Eiropu un iespēja
pārrunāt mūsu nākotni ir būtisks faktors
pilsonības attīstībā.”
“Eiropas pavasara” iepriekšējo kampaņu temati bija
starpkultūru dialogs, debates par nākotni un Eiropas Savienības
paplašināšanās.
Līdz šim vairāk nekā 4000 skolas ir
reģistrējušās dalībai pasākumos, ko finansē
no līdzekļiem, kuri pieejami, izmantojot projekta tīmekļa
vietni, kurā informācija sniegta 23 valodās:
http://www.springday2009.net .
Viesrunātāji,
kuri vēlas apmeklēt kādu no skolām, var
reģistrēties tīmekļa vietnē
http://www.springday2009.net/ww/en/pub/spring2009/misc/back_to_school_apps.cfm
.
Viesrunātāju sarakstā jau ir vairāk nekā
30 Eiropas Parlamenta deputātu, trīs Eiropas Komisijas
komisāri un vairāki valsts un reģionālo iestāžu
pārstāvji, kā arī universitāšu profesori, eksperti
un bijušie Erasmus studenti.
