IP/09/348
Briselē 2009. gada 4. martāPublicēts pārskata ziņojums
par Eiropas Savienības darbību 2008. gadāKomisija publicējusi pārskata
ziņojumu par ES darbību, kas veltīts zīmīgākajiem
2008. gada notikumiem Eiropas Savienībā.
Iepriekšējos divpadsmit mēnešos Eiropas Savienība ir
ātri un efektīvi rīkojusies, reaģējot uz starptautisko
finanšu krīzi, klimata pārmaiņām, kā arī
vairākiem starptautiskiem konfliktiem, tādējādi bieži
vien izvirzoties pasaules politiskās skatuves priekšplānā.
Institucionālā ziņā svarīgākais notikums ir bijis
Lisabonas līguma ratifikācijas process, ko palēnināja
Īrijas pavasara referendumā uzvaru guvušais “nē&#8221;
un no jauna iekustināja decembra Eiropadomes sanāksme.
″Savā piecdesmit gadus ilgajā pastāvēšanas
vēsturē Eiropas iestādes ir pierādījušas, ka
tās spēj ātri reaģēt uz pasaules mērogā
risināmiem jautājumiem, un 2008. gada notikumi to
apliecina,″ 2008. gada pārskata ziņojuma
iznākšanas sakarībā atzīmēja Žozē
Manuels Barrozu, ″turklāt Ekonomikas un monetārā
savienība, kurai šogad aprit desmit gadi, pierāda
stabilitāti, ko pasaules finanšu krīzes ēnā
nodrošina eiro.″
Pārskata ziņojums aptver visu ES iestāžu un
decentralizēto struktūru gada veikumu, un tā mērķis ir
parādīt nozīmīgāko faktu un svarīgāko
tendenču kopainu, kas raksturo aizvadīto gadu Eiropas
Savienībā.
2008. gads ir bijis bagāts svarīgiem notikumiem, uz kuriem
dalībvalstis un iestādes sniegušas kopīgas atbildes. Eiropas
Savienība ir uzņēmusies vadošo lomu faktiskas un
pilnīgas reformas izstrādē, kas vajadzīga
starptautiskās finanšu sistēmas atveseļošanai. Lai ES
reakcija uz pasaules finanšu krīzi būtu saskaņota un lai
mīkstinātu šīs krīzes ietekmi uz dalībvalstu
ekonomiku, ir pieņemti ārkārtas pasākumi. Eiropas ekonomikas
atveseļošanas plāns, kas paredz īstermiņa
pasākumus patēriņa veicināšanai, ir vērsts
arī uz to, lai saglabātu darbavietas un palīdzētu atjaunot
patērētāju uzticību. Tajā turklāt ierosināts
laikus piemērot īstermiņa fiskālus mērķstimulus,
kuru apmērs ir 200 miljardi eiro jeb 1,5 % no ES iekšzemes
kopprodukta.
Iestādes 2008. gadā ir paudušas ciešas
apņemšanās arī par otru lielo ″gada tematu″,
proti, jaunas Eiropas mēroga enerģētikas politikas izstrādi,
ņemot vērā klimata pārmaiņu ietekmi. Decembra
Eiropadomes sanāksmē tika panākta vienošanās par
vērienīgu enerģētikas un klimata pasākumu paketi, kuras
mērķis ir dot ES iespēju līdz 2020. gadam
samazināt siltumnīcefekta gāzu emisijas vismaz par 20 % un
panākt, lai atjaunojamās enerģijas īpatsvars
energobilancē sasniegtu 20 %.
Kā citu svarīgu 2008. gada notikumu var minēt Lisabonas
līguma ratifikācijas procesa virzību.
Īrijā — vienīgajā valstī, kurā
organizēja referendumu,— 12. jūnija balsojumā
″pret″ nobalsoja 53,4 %. Izeja tomēr tika atrasta:
Īrijas vēlētāju bažas izraisījušos
Līguma aspektus ES precizēs ar juridiski saistošiem
formulējumiem, un 2009. gadā pirms pašreizējās
Komisijas mandāta beigām Īrijā notiks jauns referendums.
2008. gadā uz Eiropas politiskās skatuves manāmi
izcēlās ārējās politikas jautājumi:
Vidusjūras valstu reģiona savienības projekts (Vidusjūras
savienība), partnerība ar Austrumeiropas valstīm (Austrumu
partnerība), arī sadarbības iniciatīva Melnās
jūras reģionā (Melnās jūras sinerģija). Par ES
prioritātēm kļuva arī Gruzijā uzliesmojušā
atklātā konflikta risināšana un energoapgādes
drošuma problēma.
Aptuveni 250 lappušu biezā pārskata ziņojuma saturs
izkārtots pa darbības jomām atbilstoši četriem
stratēģiskajiem mērķiem, kurus pašreizējā
Komisija izvirzīja, tikko uzsākusi darbu. Šie mērķi ir
labklājība, solidaritāte, drošība un Eiropas
nozīme pasaulē. Trīs citas pārskata ziņojuma
nodaļas veltītas Kopienas iestāžu un decentralizēto
struktūru ikdienas darbam, budžetam un finanšu darbībām
un vispārējiem politikas un ekonomikas jautājumiem.
Pēdējā no šīm nodaļām citstarp
atzīmēti 2008. gada sasniegumi tādās svarīgās
jomās kā tiesiskā regulējuma uzlabošana un
administratīvā sloga samazināšana uzņēmumiem.
Pārskata ziņojums divdesmit divās ES oficiālajās
valodās ir pieejams Europa tīmekļa vietnē http://europa.eu/generalreport/fr/welcome.htm.
Drīzumā to būs iespējams iegādāties Eiropas
Savienības publikāciju tirdzniecības vietās.
