IP/09/1716  Briselē, 2009. gada 16. novembrī  Uzņēmumu ieguldījumi pētniecībā un attīstībā 2008. gadā:  vispārējs palielinājums, ES uzņēmumiem apsteidzot ASV un Japānu  Saskaņā ar šodien publicēto 2009. gada rezultātu apkopojumu par ES uzņēmumu ieguldījumiem pētniecībā un attīstībā uzņēmumu ieguldījumi pasaules mērogā 2008. gadā palielinājušies par 6,9 %, neraugoties uz ekonomikas krīzi.  ES uzņēmumu (uzņēmumi, kuru galvenā mītne ir Eiropas Savienībā) ieguldījums ir palielinājies par 8,1 %, kas ir ievērojami augstāks rādītājs nekā ASV uzņēmumu ieguldījumu palielinājums, kurš jau otro gadu ir 5,7 %, un Japānas uzņēmumu ieguldījumu pieaugums 4,4 % apmērā.  Divi ES uzņēmumi ir pirmo desmit vidū.  Volkswagen ierindojas 3. vietā, pētniecībā un attīstībā ieguldot EUR 5,93 miljardus, un Nokia – 8. vietā.  Pasaulē lielākos ieguldījumus pētniecībā un attīstībā – EUR 7,61 miljardu – veicis uzņēmums Toyota Motor .  Turklāt ziņojumā secināts, ka vērienīgākais ieguldījumu pieaugums pētniecības un attīstības jomā vērojams saistībā ar uzņēmumiem no jaunajām tirgus ekonomikas valstīm.  “Ir iepriecinoši, ka ES uzņēmumi ekonomiskās krīzes apstākļos 2008. gadā aizvien ir veikuši ieguldījumus pētniecībā un attīstībā.  Tā ir labākā stratēģija, lai izkļūtu no krīzes vēl spēcīgākiem.  Mums jāatbalsta ES uzņēmumu centieni un jādod stimuls stiprināt pētniecības ziņā intensīvas nozares ES.  Viens no risinājumiem ir izveidot īstenu Eiropas pētniecības telpu, ar ES pasākumiem veicinot viedus ieguldījumus pētniecībā un attīstībā. Turklāt es atzinīgi vērtēju to ES uzņēmumu ieguldījumu palielināšanu pētniecībā un attīstībā, kuri aktīvi darbojas zemu oglekļa emisiju energotehnoloģiju jomā. Tie ir jauni avoti ES izaugsmei un darbavietu izveidei, ” teica Eiropas zinātnes un pētniecības komisārs Janess Potočniks.   Eiropas Komisijas veiktais ES rezultātu apkopojums par rūpniecības ieguldījumiem pētniecībā un attīstībā liecina, ka, neraugoties uz krīzi, uzņēmumu ieguldījumi pētniecībā un attīstībā visā pasaulē aizvien ir 6,9 % salīdzinājumā ar 9,0 % 2007. gadā (1. attēls). ES uzņēmumi ir spējuši saglabāt ieguldījumu pieaugumu pētniecībā un attīstībā gandrīz nemainīgā līmenī, proti, 8,1 % salīdzinājumā ar 8,8 % 2007. gadā, turpretī ASV uzņēmumu ieguldījumi ir samazinājušies no 8,6 % 2007. gadā līdz 5,7 % 2008. gadā. Lielākais pieaugums saistībā ar pētniecību un attīstību vērojams jauno tirgus ekonomikas valstu uzņēmumu ieguldījumos – Ķīnā – 40 % pieaugums, tai seko Indija (27,3 %), Taivāna (25,1 %) un Brazīlija (18,6 %). Lai gan krīzes ietekme vēl nav pilnībā vērojama uzņēmumu ieguldījumos pētniecībā un attīstībā, tā ir acīmredzamāka citos apkopojumā iekļautajos rādītājos, piemēram, uzņēmuma darbības peļņā, kas samazinājusies par 30,5 % ES uzņēmumos un par 19,1 % ASV uzņēmumos. Uzņēmumu tendences  10 lielāko ieguldītāju vidū pētniecības un attīstības jomā ir divi ES uzņēmumi, Volkswagen un Nokia , pieci ASV uzņēmumi, tostarp Microsoft , General Motors , Pfizer , un vadošo pozīciju ieņem Japānas uzņēmums Toyota . 50 lielāko ieguldītāju vidū pētniecības un attīstības jomā ir 16 ES uzņēmumi un 18 ASV uzņēmumi, kas ir par diviem uzņēmumiem mazāk katrai valstij salīdzinājumā ar 2007. gadu, un 13 Japānas uzņēmumi, kas ir par 4 uzņēmumiem vairāk kā 2007. gadā. Tomēr 50 lielāko ieguldītāju vidū esošo ES uzņēmumu vidējā pētniecības un attīstības intensitāte (ieguldījumi pētniecībā un attīstībā procentos no tirdzniecības apjoma) ir bijusi lielāka, nekā tiem uzņēmumiem, kuri atrodas ārpus ES, – 7,8 % salīdzinājumā ar 6,8 % (2. attēls). Nozares tendences  Izaugsme pētniecības un attīstība s jomā ASV galvenokārt vērojama pētniecības un attīstības ziņā augstas intensitātes nozarēs, tostarp farmācijas un biotehnoloģiju nozarē un IT nozarē, turpretī izaugsme pētniecības un attīstības jomā ES ir vienmērīgāka visās nozarēs.  ASV uzņēmumi ir nostiprinājuši savu vadošo pozīciju augstas pētniecības un attīstības intensitātes nozarē, pēdējo četru gadu laikā palielinot ieguldījumus par 35 %; ES uzņēmumos šis rādītājs ir tikai 13,6 % (3. attēls). Lai gan kopumā augstas pētniecības un attīstības intensitātes nozare ASV ir divreiz lielāka par ES attiecīgo nozari attiecībā uz ieguldījumiem pētniecībā un attīstībā, ES uzņēmumi šajā nozarē darbojas līdzīgi kā konkurenti ASV, ņemot vērā pētniecību un attīstību, kā arī citus saistītus rādītājus.  ES uzņēmumi ir vadošajā pozīcijā vidēji augstas un vidēji zemas pētniecības un attīstības intensitātes nozarēs, piemēram, autotransporta un rezerves daļu, elektronisku un elektrisku iekārtu vai ķīmisko vielu ražošanas nozarē.   Farmācijas un biotehnoloģijas nozarē ieguldījumi pētniecībā un attīstībā ir visnozīmīgākie gan pasaules mērogā, gan ASV, attiecīgi – 18,9 % un 25 %. Daudzi farmācijas uzņēmumi ir ievērojami palielinājuši ieguldījumus pētniecībā un attīstībā, piemēram, Takeda Pharm . (+42,7%), Boehringer Ingelheim (+21,9%), Schering-Plough (+20,6%). Tomēr Merck (ASV), Johnson &amp; Johnson un Pfizer ir samazinājuši ieguldījumus pētniecībā un attīstībā par 1 % – 2 %.  Autotransporta un rezerves daļu ražošanas nozare ir trešajā vietā pasaules mērogā, veicot ieguldījumus 17,1 % apmērā, bet ieņem pirmo vietu ES un Japānā attiecīgi ar 25,0 % un 27,0 %. Lai gan šī ir pirmā nozare, kuru skāra ekonomikas krīze, dažu autotransporta ražotāju uzņēmumu ieguldījumu pieaugums pētniecībā un attīstībā pagājušajā gadā izsakāms divciparu skaitļos: Volkswagen (+20,4%), Peugeot (+14,4%) un Fiat (+14,1%). Citi uzņēmumi ieguldījumus ir ievērojami samazinājuši, piemēram, Renault (-9,2%), Daimler (-9,1%), BMW (-8,9%), Ford  Motor (-2,7%) un General  Motors (-1,2%).  Šogad rezultātu apkopojums apliecina, ka īpašu aktivitāti pētniecībā un attīstībā izrāda uzņēmumi, kuri aktīvi darbojas zemu oglekļa emisiju energotehnoloģiju jomā. Seši ES uzņēmumi šajā nozarē pēdējos trijos gados ir būtiski palielinājuši savus ieguldījumus pētniecībā un attīstībā (4. attēls). Pamatinformācija  ES rezultātu apkopojums par rūpniecības ieguldījumiem pētniecībā un attīstībā 2009. gadā sniedz informāciju par pirmajiem 1000 ES uzņēmumiem un 1000 uzņēmumiem, kas neatrodas ES, kuri pēdējā pārskata gadā ir devuši ieguldījumu pētniecībā un attīstībā. To katru gadu publicē Eiropas Komisija.  Rezultātu apkopojumu un citus IRMA (rūpniecības ieguldījumu pētniecībā uzraudzība un analīze) ziņojumus var lejupielādēt:   http://iri.jrc.ec.europa.eu/   .  Skatīt arī   MEMO/09/503   Jautājumi un atbildes  Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED
