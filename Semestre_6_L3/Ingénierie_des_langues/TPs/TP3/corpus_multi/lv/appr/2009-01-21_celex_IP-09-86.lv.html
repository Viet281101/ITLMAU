IP/09/86
Briselē, 2009. gada 21. janvārīEiropas Dabaszinātņu un jauno
tehnoloģiju ētikas grupa (EGE) aicina Eiropas Komisiju
iekļaut ētikas principus lauksaimniecības
politikāŠodien Eiropas Dabaszinātņu un jauno
tehnoloģiju ētikas grupa (EGE) tikās ar Mariannu Fišeri
Bolu,– komisāri, kas atbildīga par lauksaimniecību un lauku
attīstību–, lai iesniegtu galvenos ieteikumus, kas
izklāstīti grupas atzinumā par ētiskiem aspektiem
saistībā ar lauksaimniecības tehnoloģiju moderno
attīstību 
Pēc Komisijas priekšsēdētāja Barrozu
pieprasījuma EGE decembrī pieņēma atzinumu par ētiskiem
aspektiem saistībā ar lauksaimniecības tehnoloģiju moderno
attīstību, lai reaģētu uz jaunām problēmām un
iespējām, ar kurām ES lauksaimniecība sastapsies
nākotnē. Grupa nolēma pievērst uzmanību
galvenokārt lauksaimniecības tehnoloģijām un metodēm
augu izcelsmes pārtikas primārajā ražošanā.
EGE savā atzinumā pauž pārliecību par to, ka
jāveicina inovācijas lauksaimniecībā, lai varētu
paēdināt pasaules iedzīvotājus, kuru skaits pieaug.
Atzinumā minēts tas, ka tehnoloģijas vienas pašas
nespēj piedāvāt to problēmu galīgos risinājumus,
ar kurām modernā lauksaimniecība saskaras ES un pasaulē.
Grupa arī uzsver, ka lauksaimniecības tehnoloģiju jomā ir
vajadzīgs integrēts skatījums un integrēta pieeja, lai
ražošanas, uzglabāšanas un izplatīšanas procesus
uzlūkotu kā vienu veselumu, novērtējot no ētikas
viedokļa ietekmi, ko izraisa jebkura jauna tehnoloģija. Grupa uzskata,
ka 1) nodrošinājuma ar pārtiku, 2) pārtikas
nekaitīguma un 3) ilgtspējas mērķi ir
svarīgākās prioritātes un pamatprincipi un ka jebkurai
lauksaimniecības tehnoloģijai jāatbilst šīm
prioritātēm un pamatprincipiem.
Izmantojot šos ētikas principus kā pamatu, EGE savā
atzinumā sniedz arī ieteikumus par dažādiem
jautājumiem, piemēram:  ES kopējās
lauksaimniecības politikas pārskatīšana,
lauksaimniecības tehnoloģiju izraisītās
tehnoloģiskās ietekmes novērtējums, tiesības uz
pārtiku, lauksaimniecības tehnoloģiju ilgtspēja,
pārtikas nekaitīgums, bioloģiskā daudzveidība
lauksaimniecībā, augsnes un ūdens aizsardzība, biodegviela,
ģenētiski modificēti kultūraugi, pētniecība
lauksaimniecības zinātnēs,  politikas veidošana laukaugu
audzēšanas jomā, lauksaimniecības produktu tirdzniecība
pasaulē, intelektuālā īpašuma tiesību
sistēma,  godīga konkurence un „vertikāli monopoli”,
pārtikas cenas, sociāli aspekti, sabiedrības
līdzdalība, ES iedzīvotāju atbildība, pārtikas
atkritumi u. tml.
Priekšvēsture
Eiropas
Dabaszinātņu un jauno tehnoloģiju ētikas grupa (EGE) ir
neatkarīga, plurālistiska un daudznozaru organizācija, kurā
ir 15 Komisijas iecelti eksperti, kas sniedz atzinumus par ētikas
jautājumiem.
Pieņemtais atzinums, viss paziņojums presei un grupas
dalībnieku saraksts ir pieejams EGE tīmekļa vietnē:
http://ec.europa.eu/european_group_ethics/index_en.htm
