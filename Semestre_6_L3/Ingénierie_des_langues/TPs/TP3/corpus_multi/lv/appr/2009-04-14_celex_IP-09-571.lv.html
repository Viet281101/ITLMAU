IP/09/571
Briselē, 2009. gada 14. aprīlīDigitālajā laikmetā par
prioritāti jākļūst iedzīvotāju privātās
dzīves aizsardzībai, saka ES komisāre Viviāna
RedingaSavā tīmekļa vietnē
šorīt publicētajā videovēstījumā Eiropas
informācijas sabiedrības un plašsaziņas līdzekļu
komisāre Viviāna Redinga saka, ka Eiropas iedzīvotājiem ir
jābūt tiesībām kontrolēt, kā tiek izmantoti
viņu personas dati, norādot, ka Komisija iejauksies, ja kāda no
ES dalībvalstīm nespēs to nodrošināt saistībā
ar jauno tehnoloģiju, proti, paradumorientētas
reklāmas, radiofrekvenču identifikācijas „viedo
mikroshēmu” vai tiešsaistes sociālo tīklu,
izmantošanu. 
„Eiropas iedzīvotājiem ir jābūt
tiesībām kontrolēt, kā tiek izmantoti viņu personas
dati,” sacīja Eiropas informācijas sabiedrības un
plašsaziņas līdzekļu komisāre Viviāna Redinga,
paziņojot par vairākām jomām, kurās Komisija ir gatava
rīkoties, lai šīs tiesības saglabātu, jo
tehnoloģiju attīstība atvieglo personas datu izmantošanu un
ļaunprātīgu izmantošanu. Komisāre brīdināja,
ka ES rīkosies, ja dalībvalstis nespēs īstenot ES noteikumus
par privātuma nodrošināšanu un par to, ka personas datus
drīkst apstrādāt tikai tad, ja attiecīgā persona tam
piekritusi.
„Eiropas noteikumi par privātumu ir nepārprotami: personas
datus var izmantot tikai ar personas iepriekšēju piekrišanu.
Mēs nevaram atteikties no šā pamatprincipa un pieļaut, ka
visas mūsu darbības tiek novērotas, izsekotas un saglabātas,
pretim solot „atbilstīgāku” reklāmu! Es
nevairīšos no rīcības, ja kāda ES dalībvalsts
nespēs izpildīt šo pienākumu,” savā
videovēstījumā saka komisāre Redinga. 
Viviāna Redinga brīdināja arī, ka ekonomikas
potenciālu, kas piemīt radiofrekvenču identifikācijas
(RFID) sistēmai, proti, izstrādājumos integrētām
viedajām mikroshēmām, kas paredzētas radiosignālu
pārraidei, varēs realizēt tikai tad, „ja tās
izmantos patērētājs, nevis tās izmantos pret
patērētāju. Nevienam Eiropas iedzīvotājam tam
piederošās lietās nedrīkst būt iestrādāta
šāda mikroshēma, ja viņam nav sniegta precīza
informācija par to, kādā nolūkā to izmanto,
turklāt viņam jābūt iespējai jebkurā laikā to
noņemt vai izslēgt.” 
Komisāre arī aicināja sociālo tīklu
uzņēmumus pastiprināt privātās dzīves
aizsardzību tiešsaistē. „Uzskatu, ka sociālo
tīklu nodrošinātāju un šādu tīklu
izmantotāju svarīgai prioritātei jābūt
privātās dzīves aizsardzībai. Esmu pilnīgi
pārliecināta, ka vismaz nepilngadīgo profili automātiski
jāklasificē kā privāti un nepieejami tīmekļa
meklētājprogrammām. Eiropas Komisija jau ir aicinājusi
sociālo tīklu tīmekļa vietnes uzmanīgi rīkoties
saistībā ar nepilngadīgo profiliem, izmantojot
pašregulāciju. Ja nepieciešams, esmu gatava ierosināt jaunus
noteikumus.”
Priekšvēsture
ES
direktīvā par privāto dzīvi un elektronisko
komunikāciju noteikts, ka ES dalībvalstīm jānodrošina
saziņas konfidencialitāte, aizliedzot tās nelikumīgu
pārtveršanu un pārraudzību, ja nav saņemta
attiecīgo lietotāju piekrišana (Direktīvas
2002/58/EK 5. panta 1. punkts). Eiropas Savienības datu
aizsardzības direktīvā noteikts, ka, pirms tiek
apstrādāti personas dati, attiecīgajai personai ir
brīvprātīgi jāizsaka sava konkrēta piekrišana un
ka šī persona pirms šādas datu apstrādes par to
jāinformē (Direktīvas
95/46/EK 2. panta h) punkts). 
Pagājušā
gada februārī Komisija palīdzēja panākt vienošanos
starp 17 lieliem sociālo tīklu uzņēmumiem par
privātuma, jo īpaši nepilngadīgo privātuma,
aizsardzības uzlabošanu sociālo tīklu tīmekļa
vietnēs (IP/09/232).
Noslēdzot minēto vienošanos, uzņēmumi apstiprināja
savu pienākumu garantēt bērnu drošību un
apņēmās gādāt par to, lai lietotājiem būtu
iespējas drošā veidā izmantot personas datus un
aizsargāt savu privāto dzīvi, kā arī veicināt
šādu iespēju izmantošanu. Šomēnes attiecīgie
uzņēmumi informēs Komisiju par saviem individuālajiem
drošības pasākumiem un to, kā tie ieviesīs principus,
par kuriem panākta vienošanās.
Komisāres Redingas videovēstījums ir pieejams
http://ec.europa.eu/commission_barroso/reding/video/index_en.htm.
