IP/09/552
Briselē, 2009. gada 8. aprīlīKomisija vēršas pret
maksājumu kavējumiemNeskatoties uz nelieliem uzlabojumiem
pēdējo gadu gaitā, ES komercdarījumos starp
uzņēmumiem vai starp uzņēmumiem un publiskām
iestādēm joprojām sastopami maksājumu kavējumi. Tas
kavē uzņēmējdarbības attīstību un pat var
izraisīt tādu uzņēmumu bankrotu, kas citādi būtu
dzīvotspējīgi, īpaši, ja tie ir mazie vai vidējie
uzņēmumi (MVU). Diemžēl līdz šim publisko
iestāžu attieksme pret maksājumiem nav vienmēr bijusi
priekšzīmīga. Tāpēc pašreizējos
krīzes apstākļos vairākas dalībvalstis šo
jautājumu sākušas risināt valsts līmenī.Pamatojoties uz Mazās uzņēmējdarbības aktā
pausto apņemšanos, Komisija šodien nāk klajā ar jaunu
pieeju, lai risinātu maksājumu kavējumu problēmu, un
ierosina būtiskus grozījumus 2000. gada maksājumu
kavējumu direktīvā.  Komisija ierosina publiskām
iestādēm rādīt piemēru, piemērojot
vispārīgu noteikumu, proti, maksājot rēķinus
30 dienu laikā. Vienlaikus pati Komisija apņemas
paātrināt preču un pakalpojumu apmaksu, lai pilnībā
ievērotu rēķinu apmaksas mērķus, dažos
gadījumos maksājot pirms likumā noteiktā termiņa. 
Par uzņēmējdarbību un rūpniecību
atbildīgais Eiropas Komisijas priekšsēdētāja vietnieks
Ginters Ferhoigens norādīja: “Publisku iestāžu
maksājumu kavējumi vairs nav pieņemami. Šodien
publiskotajā priekšlikumā paredzēti svarīgi stimuli
pašreizējās ekonomikas krīzes pārvarēšanai,
palīdzot novērst turpmākus bankrotus un uzlabojot
uzņēmumu naudas plūsmu, lai stiprinātu Eiropas
uzņēmumu konkurētspēju ilgtermiņā.”
Ierosinātie grozījumi atspoguļo savlaicīgu maksājumu
nozīmi uzņēmumiem, jo īpaši MVU:piemērojot vispārīgu noteikumu, publiskām
iestādēm jāsedz rēķini 30 dienu laikā,
citādi tām jāmaksā procenti, kompensācija par
piedziņas izmaksām un vienotas likmes kompensācija
5 % apmērā no parāda, ko sāk piemērot no
1. kavējuma dienas. Pienācīgi pamatotos gadījumos
maksājuma termiņu var pagarināt;
uzņēmumu savstarpējās attiecībās ievēros
līgumslēgšanas brīvību, taču maksājuma
kavējuma gadījumā uzņēmumi varēs pieprasīt
kavējuma procentus un kompensāciju par piedziņas izmaksām.redzami netaisniem līgumiem piemērojamos noteikumus padara
stingrākus.Šā priekšlikuma mērķis ir
uzlabot Eiropas uzņēmumu naudas plūsmu, jo tā ir
īpaši svarīga ekonomikas lejupslīdes laikā.
Priekšlikuma mērķis ir arī sekmēt
iekšējā tirgus netraucētu darbību, likvidējot
šķēršļus pārrobežu komercdarījumiem.
To panāks, nodrošinot kreditorus ar instrumentiem, kas tiem
ļauj pilnīgi un efektīvi īstenot viņu tiesības
maksājumu kavējumu gadījumā un publiskām
iestādēm piemērot iedarbīgus pasākumus, lai tās
nekavētu maksājumus.
Papildu informācija:
http://ec.europa.eu/enterprise/regulation/late_payments/index.htm
Mazās
uzņēmējdarbības akts
