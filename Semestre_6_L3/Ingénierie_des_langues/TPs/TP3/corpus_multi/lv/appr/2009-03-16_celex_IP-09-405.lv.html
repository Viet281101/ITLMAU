IP/09/405
Briselē, 2009. gada 16. martāMaģistra grāds tulkošanā
Eiropas SavienībāEiropas maģistra grādu
tulkošanā (EMT) sadarbības tīkla izveide būs
centrālais temats Eiropas Komisijas rīkotajā konferencē
Briselē 2009. gada 16. un 17. martā. Konferencē
pulcēsies vairāk nekā simts augstskolu pārstāvji un
citas tulkotāju apmācībā iesaistītās
ieinteresētās personas, lai vienotos par mācību programmu
kritērijiem, kuri veidos kopīgā EMT kvalitātes zīmi.
Eiropas Komisija aicina augstskolas, kuras apmāca
profesionālus tulkotājus, iesaistīties Eiropas
sadarbības tīklā kvalitatīvām mācību
programmām.
“Ja augstskolas visā Eiropas Savienībā
nodrošinās kvalitatīvas un pievilcīgas tulkotāju
mācību programmas, prasmīgu tulkotāju pietiks ne tikai
Komisijai un citām ES iestādēm, bet arī visiem
tulkotāju darba tirgiem,” teica Eiropas daudzvalodības
komisārs Leonards Orbans. 
Eiropas maģistra grādam tulkošanā jākļūst
par tulkotāju apmācības kvalitātes rādītāju,
ko veido tulkošanas maģistra grādā iegūtās
kompetences kopums. Programmu izveidoja pēc Eiropas Komisijas
Tulkošanas ģenerāldirektorāta priekšlikuma
2005. gadā, un tā pilnveidota ciešā sadarbībā
ar atzītiem tulkotāju profesijas speciālistiem no
akadēmiskajām aprindām.
Pirmās divas konferences (2006. gada oktobrī un
2008. gada martā) lika pamatu sadarbībai, ierosinot pamatprasmju
standartkopumu tulkošanas mācību programmā. Jebkura
augstskola, kas piedāvā tulkotāju apmācību un
vēlas iesaistīties EMT sadarbības tīklā, var ieviest
minētās pamatprasmes. Komisija sniedz padomus, taču
atbildība par tulkotāju apmācību paliek augstskolu
ekskluzīvā kompetencē. 
Sadarbības tīkla izveide būs kulminācijas punkts
četrus gadus ilgušajam EMT programmas izveides darbam, kuru
sāka Komisijas Tulkošanas ģenerāldirektorāts. 
Kad sadarbības tīkls būs izveidots, tas palīdzēs
veicināt labas prakses apmaiņu starp iesaistītajām
augstskolām, tādējādi uzlabojot mācīšanas
standartus, topošo tulkotāju profesionalitāti un radot patiesu
Eiropas mēroga darba tirgu prasmīgiem tulkotājiem.
Komisijas nesenais
paziņojums[1] par
iespējamu tulkotāju trūkumu dažās valodās
apstiprina nepieciešamību pastāvīgi apmācīt
profesionālus tulkotājus augstskolās.
2009. gada EMT konference pievērsīsies konkrēti
šādiem jautājumiem:svarīgākās topošajiem tulkotājiem
vajadzīgās prasmes;
universitātes līmeņa mācības un
nodarbinātības iespējas, lai uzlabotu sadarbību starp
dažādu valstu augstskolām;
kritēriji, lai iesaistītos EMT sadarbības
tīklā;
jauno sadarbības tīkla dalībnieku un pieteikumu
iesniedzēju priekšrocības un pienākumi;
sadarbības tīkla turpmākais darbs un
organizācija.Konferenci
varēs apmeklēt tikai ar ielūgumiem, tomēr
šādā tīmekļa vietnē varēs vērot
pasākuma tiešraidi, kā arī gūt atbildes uz
skatītāju iesūtītajiem jautājumiem: 
http://ec.europa.eu/dgs/translation/external_relations/universities/emt_conference2009_en.htm.Augstskolas, kuras vēlas iesaistīties EMT sadarbības
tīklā, var iesniegt pieteikumus līdz 2009. gada
30. aprīlim. 
Papildinformācija 
EMT
2009. gada konference:
http://ec.europa.eu/dgs/translation/external_relations/universities/emt_conference2009_en.htm.Atklāts uzaicinājums iesniegt pieteikumus:
http://ec.europa.eu/dgs/translation/external_relations/universities/emt_network_join_en.htm.Tulkošanas
ĢD: http://ec.europa.eu/dgs/translation.
Valodas
Eiropas Savienībā: http://europa.eu/languages/lv/home.
[1] MEMO/09/76,
19.2.2009.
