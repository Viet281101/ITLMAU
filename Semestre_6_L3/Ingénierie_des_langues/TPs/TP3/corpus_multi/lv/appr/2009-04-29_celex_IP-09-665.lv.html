IP/09/665
Briselē, 2009. gada 29. aprīlīES pētniecības
finansēšanas modernizācija norit
veiksmīgiŠodien Eiropas Komisija sniedza progresa
ziņojumu par Eiropas Savienības (ES)
Septītās pētniecības un attīstības pamatprogrammas
(Septītā pamatprogramma), kura paredzēta
līdz 2013. gadam, pirmajiem diviem darbības gadiem.
Līdz šim lielākā ES pētniecības un
attīstības pamatprogramma ar 54 miljardu eiro budžetu, kas
paredzēts septiņiem gadiem, ir izrādījusies piemērota
ES ekonomikas un sabiedrības vajadzībām. Ar Septītās
pamatprogrammas struktūras un jaunu instrumentu palīdzību
iespējams risināt ES problēmas. Šīs programmas
prioritāras jomas, piemēram, vide, enerģētika vai
nanotehnoloģijas veicina tādas noturīgas ekonomikas izveidi,
kurā ir zems oglekļa dioksīda emisiju līmenis un
rūpniecības nozares tehnoloģiju platformas, sekmējot
rūpniecības nozares ilgtermiņa vajadzībām
atbilstīgu jomu noteikšanu. Eiropas Pētniecības padome
atbalsta labākos pētniekus, lai zinātniskās izcilības
ziņā nodrošinātu šo personu konkurētspēju
visā pasaulē. Kopīgās tehnoloģiju iniciatīvas
aptver jaunas, vēl nebijuša mēroga publiskā un
privātā sektora partnerības tehnoloģiju un finanšu
jomā. Septītajai pamatprogrammai, kuras budžets līdz
2013. gadam palielinās par 13 % gadā, ir liela nozīme
ES cīņā pret pašreizējo krīzi. Ziņojumā
uzsvērti Septītajā pamatprogrammā veicamie uzdevumi,
piemēram, jauno dalībvalstu mobilizēšana, MVU
iesaistīšana un administratīva
vienkāršošana.
Eiropas Savienības zinātnes un pētniecības komisārs
Janešs Potočniks teica: “Ekonomikas krīze ir
piemērota iespēja pārbaudīt, kā mūsu programmas
darbojas smagos apstākļos. Manī izraisa prieku tas, ka
Septītā pamatprogramma ir izturējusi šo
pārbaudījumu: lai atbalstītu pētniecību,
Septītā pamatprogramma piešķir jaunus finanšu
līdzekļus, laikposmā no 2007. līdz 2013. gadam
gandrīz divkāršojot gada budžetu, un darbojas kā
pamudinājums dalībvalstīm un rūpniecības nozarei
iesaistīties finansēšanā. Septītā pamatprogramma
ir viens no galvenajiem instrumentiem, lai sagatavotos [ekonomikas]
atveseļošanai no krīzes un lai pēc tās ekonomika
būtu “zaļāka” un modernāka.
Liels pieprasījums pēc ES finansējuma un sekmīgs jaunu
pētniecības un izstrādes instrumentu īstenošanas
sākums
Pirmajos divos Septītās pamatprogrammas īstenošanas gados
apmēram 25 000 priekšlikumu sasniedza galīgās
novērtēšanas posmu, un 5500 priekšlikumu tika
atlasīti piešķīrumiem, kuru kopējā summa ir
10 miljardi eiro. Liela bija atsaucība attiecībā uz Eiropas
Pētniecības padomi – uz tās pirmajiem uzaicinājumiem
tika iesniegti apmēram 11 000 priekšlikumu. Izcilākie
ES pētnieki saņēma vairāk nekā
600 piešķīrumu. Atsaucoties uz stratēģisko
tehnoloģiju izstrādes uzņēmumu vajadzībām, ir
sāktas piecas publiskā un privātā sektora partnerības
(JITS).  Jaunajā riska dalīšanas finanšu
mehānismā (RSFF), kas tiek pārvaldīts kopā ar
Eiropas Investīciju banku, ir apstiprināti aizdevumi 2 miljardu
eiro apmērā, lai atbalstītu augsta riska projektus
pētniecības un izstrādes jomā.  
Eiropas Pētniecības telpa kļūst par
īstenību
Septītās pamatprogrammas vispārējais mērķis ir
izveidot kopējo tirgu pētniecībai un atbalstīt
jauninājumu ieviešanu. Tā atbalsta starptautisku sadarbību,
ar piešķīrumiem veicina “intelektuālā
darbaspēka” mobilitāti un, nostiprinot pētniecības
infrastruktūras, uzlabo ES pētniecības un jauninājumu
iespējas. Programmā no visiem priekšlikumiem vairāk
nekā trešdaļa (36,7 %) ir iesniegta saistībā ar
sadarbības veicināšanu pētniecības jomā,
savukārt pētnieku mobilitātes shēmas veicināšanai
pieteikti 23,5% priekšlikumu.      
Sekmēt ilgtspējīgu attīstību un ekonomikuPirmajos divos Septītās pamatprogrammas darbības gados
44 % no sadarbībai pētniecībā paredzētā
budžeta ir piešķirti starpnozaru pētījumiem,
piemēram, vides, enerģijas, lauksaimniecības, transporta,
nanotehnoloģiju, informācijas un komunikāciju tehnoloģiju
jomā, tādējādi sekmējot ES ilgtspējīgas
attīstības atjaunoto stratēģiju.  Izmantojot trīs
publiskā un privātā sektora partnerības
pētniecības un izstrādes jomā, kuras ir daļa no Eiropas
ekonomikas atveseļošanas plāna, ar Septīto pamatprogrammu ES
tiks veicinātas “zaļāku” automobiļu
ražošanas nozare un celtniecība.
ES pētniecību padarīt pieejamu pasaulei
Viena no Septītās pamatprogrammas prioritātēm ir
plašāka un stratēģiskā ziņā
spēcīgāka starptautiska sadarbība pētniecības
jomā. Piemēram, Septītajai pamatprogrammai ir
pievienojušās jaunas valstis, un patlaban to kopskaits ir 12, ir
parakstīta vienošanās par Āfrikas un ES partnerību
zinātnes, informācijas sabiedrības un kosmosa jomā un,
sākot Starptautiskā eksperimentālā kodoltermiskā
reaktora (ITER) darbību, ir veicināta starptautiskā
sadarbības pētniecības jomā. 
Birokrātisku šķēršļu
mazināšana
Ar Septīto pamatprogrammu, īpaši ar jaunu garantiju fondu un
vienreizējas reģistrācijas sistēmu, ir panākta
virzība birokrātisku šķēršļu
mazināšanā. Lai nodrošinātu ES pētniecības
programmu efektīvu īstenošanu, ir izveidotas divas
izpildaģentūras: Pētniecības izpildaģentūra
(REA) un Eiropas Pētniecības padome (ERC).
Revīzijas procedūras ir uzlabotas un racionalizētas.  
Turpmākā rīcība
Papildu uzmanība jāpievērš dažiem jautājumiem,
piemēram, MVU nelielā dalība. Varētu uzlabot jauno
dalībvalstu pētnieku iesaistīšanu programmā.
Turpmākai vienkāršošanai un jaunu instrumentu efektīvai
darbībai var būt nepieciešamība grozīt pamatnoteikumus.Lai turpmāk uzlabotu Septīto pamatprogrammu, Komisija
konsultēsies ar neatkarīgu ekspertu grupu, kura līdz
2010. gada rudenim veiks Septītās pamatprogrammas starpposma
novērtēšanu. 
Komisija šodien pieņēma paziņojumu, kurā
novērtēts Sestajā pamatprogrammā paveiktais un kurš
būs papildu devums Septītās pamatprogrammas starpposma
novērtējumam.
Paziņojuma pilnu tekstu un Sestajā pamatprogrammā
paveiktā novērtējumu skatīt:
http://ec.europa.eu/research/index.cfm?pg=reports
Skatīt arī paziņojumu MEMO/09/209
(Q&amp;A)
