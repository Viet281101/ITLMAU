IP/09/635
Briselē, 2009. gada 24. aprīlīIzveidota Eiropas rīcības
programma efektīvākai cīņai pret romu
atstumtībuŠodien
pirmo reizi Prāgā notiks jauns Eiropas forums, lai uzlabotu valsts
pasākumu koordinēšanu, kas vērsti pret Eiropas
lielākās etniskās minoriātes atstumtību.
Sanāksmē piedalīsies valsts valdību, ES, citu starptautisku
organizāciju un pilsoniskās sabiedrības pārstāvji ar
mērķi veicināt sadarbību un pieredzes apmaiņu, kas
gūta, īstenojot veiksmīgu romu iekļaušanas
politiku.
“Tagadējā
ekonomikas krīze palielina risku, ka romi, kas bieži veido
sabiedrības marginālo daļu, nonāks pilnīgā
atstumtībā," brīdina ES nodarbinātības, sociālo
lietu un iespēju vienlīdzības komisārs Vladimirs
Špidla. "Mums ir nepieciešama nevis represīva politika, kas romus
dzen dziļākā nabadzībā un sociālajā
atstumtībā, bet gan konstruktīva rīcība, kas romiem
paver iespējas. Nepieciešams, lai politika būtu pielāgota
tieši romu vajadzībām, bet ar mērķi darīt pieejamu
vispārējo izglītību, vispārējo darbavietu un
mājokļu tirgu. Un būtu nepieciešams, lai valstis
dalītos ar veiksmīgiem politiskiem risinājumiem.” 
Šodienas sanāksmē, kuru kopīgi organizēja
komisārs V. Špidla un Čehijas cilvēktiesību un
nacionālo minoritāšu ministrs Michael Kocáb,
aplūkos, kādi panākumi gūti cīņā ar romu
atstumtību kopš pirmā Eiropas līmeņa romu
jautājumiem veltītā sammita, kas notika 2008. gada
septembrī Briselē (skatīt IP/08/1326).
Pēc tam Vispārējo lietu padome 2008. gadā aicināja
organizēt labas prakses un pieredzes apmaiņu starp ES valstīm un
definēt sadarbību starp visām iesaistītajām
personām, balstoties uz vienotu Eiropas rīcības programmu.
Sanāksmes mērķis ir nosaukt pamatprincipu kopumu, kas
nepieciešami, lai efektīvi cīnītos ar romu atstumtību.
Eiropas Komisija turklāt izklāstīs, kā tā plāno
nodrošināt romu vajadzības, izmantojot ES līmeņa
pasākumus un politiskos risinājumus 2009. un 2010. gadā.
Tā arī ziņos par jauna, 5 miljonus euro vērta
izmēģinājuma projekta īstenošanu, kuru Eiropas
Parlaments iekļāva 2009. gada budžetā. 2010. gada
sākumā, tieši pirms nākamā romu jautājumiem
veltītā sammita, kas notiks 2010. gada aprīlī
Spānijā, Komisija iepazīstinās ar vispusīgu progresa
ziņojumu.
Eiropas Savienībā un tās kaimiņvalstīs vairāki
miljoni romu tiek diskriminēti un gandrīz pilnībā izstumti
no vidusmēra sabiedrības, to vidū ir neproporcionāls
nabadzības un bezdarba līmenis, slikts veselības stāvoklis
un īsāks mūža ilgums. Turklāt romi bieži vien ir
diskriminācijas un rasisma izraisītas vardarbības upuri.
Priekšvēsture
Eiropas Savienība ir izstrādājusi plašu pasākumu
klāstu, ar kuru palīdzību cīnīties ar romu
diskrimināciju un sociālo atstumtību. Direktīva 2000/43/EK
aizliedz diskrimināciju rases, etniskās izcelsmes dēļ
nodarbinātības, izglītības, sociālās
aizsardzības (arī veselības aprūpes) jomā, kā
arī saistībā ar preču un pakalpojumu pieejamību. ES
struktūrfondi un Kopienas programmas var finansiāli atbalstīt
projektus un politiskos risinājumus, bet politiskus sadarbības
mehānismus ES un valsts līmenī sociālās
iekļautības, nodarbinātības, izglītības un
veselības jomā var izmantot, lai, apvienojot
mērķtiecīgu izpēti, attiecīgu rīcību un
šā jautājuma ievērošanu citās politikas
jomās, cīnītos pret romu atstumtību.
Skatīt arī MEMO/09/193
Papildu informācija
Eiropas Komisijas tīmekļa vietne par romiem
http://ec.europa.eu/roma
Vispārējo
lietu padomes 2008. gada 8. decembra paziņojums presei par romu
iekļaušanu
http://ec.europa.eu/social/BlobServlet?docId=1586&amp;langId=enPriekšlikums par kopīgiem pamatprincipiem
http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes
