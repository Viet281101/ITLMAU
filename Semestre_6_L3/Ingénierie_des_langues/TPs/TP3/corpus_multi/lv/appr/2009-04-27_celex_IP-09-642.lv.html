IP/09/642
Briselē, 2009. gada 27. aprīlīBarkas ziņojums: komisāre
Danuta Hībnere un Fabricio Barka nāk klajā ar priekšlikumu,
kā reformēt ES kohēzijas politikuES reģionālās politikas
komisāre Danuta Hībnere un Itālijas Finanšu un ekonomikas
ministrijas ģenerāldirektors Fabricio Barka šodien nāk
klajā ar “Barkas ziņojumu – reformētas kohēzijas
politikas programmu”. Ziņojumā, kuru
pieprasīja sagatavot komisāre, ir izklāstīts pamatojums
Eiropas kohēzijas politikai un pausti ieteikumi visaptverošai
reformai, kuras pamatā ir desmit “pīlāri”.
Dr. Barka ir sagatavojis priekšlikumus, kas izstrādāti
pilnīgi neatkarīgi no Komisijas, un to sagatavošanā pēc
vairākām sanāksmēm, kas notika 2008. gadā,
piedalījās eksperti no akadēmiskajām aprindām un
pārstāvji no dalībvalstīm. Ziņojums ir viens no
elementiem procesā, kas sākās 2007. gadā ar ceturto
ziņojumu par ekonomikas un sociālo kohēziju un kurā tika
rūpīgi izvērtēta kohēzijas politikas nākotne
pēc 2013. gada. 
Komisāre Hībnere sacīja: “Barkas ziņojums
apstiprina  kohēzijas politikas galveno nozīmi Eiropas
integrācijas procesā. Tajā atzīts, ka visiem reģioniem
jāspēj realizēt savs potenciāls ekonomiskās
attīstības jomā un ka ieguvējiem no šīs politikas
jābūt visiem pilsoņiem neatkarīgi no viņu dzīves
vietas. Ziņojumā apstiprināts, ka reformas, ko esam
īstenojuši pēdējos gados, ir bijušas pareizas.
Turklāt tajā pausti jauni un drosmīgi virzieni, kas
paplašinās mūsu perspektīvu par šīs politikas
atjaunošanu.”
Fabricio Barka uzsvēra: “Ziņojumā pētītie
fakti un teorētiskais materiāls liecina, ka Eiropas Savienībai
vajadzīga uz ekonomisko un sociālo attīstību vērsta
politika, kurā būtu ņemtas vērā dažādo
apgabalu konkrētās vajadzības. Tai jābūt tādai,
lai tiktu veicinātas iespējas un risināti uzdevumi, ar kuriem
saskaras ES pilsoņi un kuri izriet no tirgu apvienošanas. To var
panākt ar reformētu kohēzijas politiku, izmantojot labāku
metodiku, stingru virzību uz rezultātiem un mūsdienīgu
daudzlīmeņu pārvaldību.”
Ziņojumā sniegto reformu ieteikumu pamatā ir desmit
“pīlāri”.
1: Koncentrēties uz galvenajām prioritātēmDr. Barka iesaka aptuveni 65 % no visa ES finansējuma
iedalīt trim vai četrām galvenajām prioritātēm,
attiecīgu daļu novirzot dalībvalstīm un reģioniem
atkarībā no stratēģijām un vajadzībām.
Finansējuma piešķiršanas kritēriji lielā
mērā jāsaglabā nemainīgi, t. i., par pamatu
jāizmanto IKP uz vienu iedzīvotāju. Vienā vai divās
galvenajās prioritātēs jāiekļauj sociālā
integrācija, paredzot “uz konkrētiem apgabaliem vērstas
sociālās programmas” izstrādi. 
2: Jauns stratēģiskais regulējums 
Jāveicina stratēģiskais dialogs starp Komisiju un
dalībvalstīm (vai dažos gadījumos –reģioniem),
par pamatu ņemot Eiropas stratēģiskās
attīstības regulējumu, izvirzot skaidri paustus principus,
rādītājus un mērķus, lai novērtētu
paveikto.
3: Jaunas līgumattiecības, īstenošana un
ziņošana
Komisijai un dalībvalstīm jāizstrādā jauna veida
līgumiska vienošanās (Valsts stratēģiskās
attīstības nolīgums), kurā galvenā uzmanība
jāvērš uz darbību un saistībām, ko iespējams
pārbaudīt.
4: Uzlabot galveno prioritāšu
pārvaldību
Komisijai jāizstrādā “nosacījumu” kopums, kas
dalībvalstu iestādēm būtu jāievēro, lai
saņemtu finansējumu konkrētām prioritārām
jomām, un jānovērtē panākumi mērķu
izpildē. 
5: Veicināt inovatīvus un elastīgus papildu
izdevumus
Komisijai jānostiprina “papildinājuma” princips,
saskaņā ar kuru dalībvalstis nevis valsts izdevumus aizstāj
ar ES izdevumiem, bet gan izveido tiešu saikni ar Stabilitātes un
izaugsmes paktu. Lai nodrošinātu pasākumu novatoriskumu un
pievienoto vērtību, ir vajadzīga līgumiska
apņemšanās.
6: Sekmēt eksperimentus un mobilizēt vietējos
dalībniekus 
Komisijai un dalībvalstīm jāveicina eksperimentēšana
un jāpanāk labāks līdzsvars, motivējot vietējos
dalībniekus iesaistīties politikas virzienos, un novēršot
to, ka politiku “piesavinās” kādas interešu grupas.7: Veicināt mācīšanās procesu kā soli
pretim iespējamam ietekmes novērtējumam
Rūpīgāk izstrādājot un īstenojot metodes, kas
ļautu novērtēt stāvokli, ja pasākumi netiktu veikti,
tiks uzlabota izpratne par to, kas kurās jomās darbojas, un tas
disciplinējoši iedarbosies uz pasākumu izstrādi.
8: Stiprināt Komisijas kā kompetences centra nozīmiJāattīsta specializētākas zināšanas
Komisijā, nodrošinot plašāku sadarbību starp
ģenerāldirektorātiem, lai Komisijas nozīmes
palielināšanu līdzsvarotu ar tās rīcības
brīvību politikā. Lai to panāktu, būtu vajadzīgi
ievērojami ieguldījumi cilvēkresursu jomā un 
pārmaiņas organizācijas struktūrā.
9: Pievērsties finanšu vadībai un kontrolei 
Jāuzlabo struktūrfondu pārvaldīšanas
efektivitāte, pastāvīgi izvērtējot iespējamos
vienkāršojumus un novērtējot citus līdzekļus,
kā ļautu samazināt izmaksas un atvieglotu slogu Komisijai,
dalībvalstīm un līdzekļu saņēmējiem.
10: Augstā politiskā līmenī nostiprināt
pārbaužu un līdzsvara sistēmu 
Nostiprināt pārbaužu un līdzsvara sistēmu Komisijas,
Eiropas Parlamenta un Padomes starpā, izveidojot oficiālu
Kohēzijas politikas padomi. Veicināt notiekošās diskusijas
par kohēzijas politikas saturu, rezultātiem un ietekmi. 
Pilns ziņojuma teksts, kā arī informatīvie dokumenti ir
atrodami šeit:
http://ec.europa.eu/regional_policy/policy/future/barca_en.htm
