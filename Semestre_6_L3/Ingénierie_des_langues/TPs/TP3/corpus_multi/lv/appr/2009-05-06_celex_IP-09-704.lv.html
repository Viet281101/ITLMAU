IP/09/704
Briselē, 2009. gada 6. maijāEiropas MVU nedēļa
uzņēmējdarbības veicināšanai grūtību
periodāŠodien Briselē uzsāktās
pirmās Eiropas MVU nedēļas galvenie mērķi ir
uzņēmējdarbības veicināšana un izpratnes
vairošana uzņēmējdarbības atbalstam. No
6. līdz 14. maijam 35 valstīs būs organizēti
vairāk nekā 1000 pasākumi. Pašlaik jo īpaši ir
jāatzīst un jāatbalsta Eiropas uzņēmēju
ieguldījums darbavietu saglabāšanā un jaunu darbavietu
radīšanā. Šīs nedēļas laikā
uzņēmējiem arī būs iespēja savas darbības
atbalstam saņemt Eiropas, valsts, reģionu un vietējā
līmenī pieejamo informāciju, padomus, palīdzību un
jaunas idejas. 
Par uzņēmējdarbību un rūpniecību
atbildīgais Eiropas Komisijas priekšsēdētāja vietnieks
Ginters Ferhoigens šodien atklāja MVU (mazo un vidējo
uzņēmumu) nedēļu: “Pašreizējā
Komisija kopā ar dalībvalstīm ir daudz strādājusi, lai
uzlabotu mazu uzņēmumu apstākļus. Ja no ekonomikas
lejupslīdes ir izeja, tad tā ir MVU jaunradē,
pielāgošanās spējās un spējā rast
risinājumus. Darbojoties kopā, mēs jau esam daudz ko
sasnieguši. Bet ir jāiet tālāk. Ir vajadzīgs vēl
lielāks skaits MVU, jo tie ir galvenie izaugsmes un jaunu darbavietu
radītāji.”
MVU nedēļa ir viens no pasākumiem, ar kuru īsteno
Mazās uzņēmējdarbības aktu (MUA), kas ir pirmā
visaptverošā MVU politikas programma ES un tās
dalībvalstīm. Kopš 2004. gada, kad Eiropas Komisija
uzsāka darbu, tā ir daudz paveikusi MVU veicināšanas
programmu izstrādē:Principa “Vispirms domāt par mazākajiem”
nostiprināšana Eiropas Savienībā. 
Administratīvā sloga samazināšana. MVU gūs
labumu no vienkāršotiem pasākumiem un samazinātām
administratīvajām izmaksām saistībā ar Komisijas
mērķi 2012. gadā uzņēmumiem samazināt
administratīvo slogu par 25 % un iesaistīt arī
dalībvalstis (Skat. IP/09/131).
Pārskatītie valsts
atbalsta noteikumi atvieglo MVU piekļuvi valsts finansējumam
mācību, pētniecības un attīstības, vides
aizsardzības vajadzībām un citiem atbalsta veidiem. 
Jauni Eiropas Privātā uzņēmuma statūti dos
iespēju MVU uzsākt darbību un darboties pēc viena un tā
paša uzņēmējdarbības likuma noteikumiem jebkurā
Eiropas valstī.
Lai atbalstītu jaunos uzņēmējus un iedvesmotu tos, kuri
plāno izveidot jaunu uzņēmumu, 2009. gada sākumā
tika uzsākta Eiropas apmaiņas programma “Erasmus jaunajiem
uzņēmējiem”. Programma palīdz iegūt prasmes,
kas vajadzīgas MVU vadīšanai, dodot iespēju
strādāt citā ES valstī kopā ar pieredzējušu
uzņēmēju. 
Ir ierosināti jauni tiesību akti, kas risinātu
novēloto maksājumu problēmu starp publiskām
iestādēm un uzņēmumiem (Skat. IP/09/552).Dalībvalstīm ir jādod iespēja piemērot
samazinātu PVN likmi pakalpojumiem, ko sniedz vietējā
līmenī, tostarp tādiem darbietilpīgiem pakalpojumiem kā
frizieru, ēdināšanas pakalpojumi un remontdarbi.MVU
nedēļas laikā notiks pasākumi esošo un potenciālo
uzņēmēju informēšanai, atbalstam un savstarpēju
sakaru veidošanai, kā arī palīdzības sniegšanai
jaunu ideju izstrādē, un uzņēmēji varēs
saņemt personalizētu informāciju un atbalstu.
Pilns pārskats par MVU nedēļas pasākumiem:
1. Eiropas
MVU nedēļa
Piemēram, no 6. līdz 9. maijam Briselē
interaktīvās izstādes “MVU pieredze, kā tas ir,
būt uzņēmējam” instalācijās, kas izvietotas
10 telpās, apmeklētāji varēs tieši — ar
redzes, smaržas, taustes un dzirdes palīdzību —
izjust, kā tas ir, būt uzņēmējam. 
Eiropas uzņēmējdarbības video balvu ieguvēju
vārdi tiks paziņoti 6. maijā Briselē, šā
pasākuma atklāšanas ceremonijā, kura mērķis ir
izpētīt TV ietekmi uz uzņēmējdarbības
domāšanas veidu. Šajā videokonkursā Komisija lūdza
izveidot īsus, bet radošus, interesantus un izglītojošus
videosižetus par uzņēmējdarbību trīs
kategorijās: “Uzņēmēja gars”, “Radoša
uzņēmējdarbība” un “Atbildīga
uzņēmējdarbība”.
MVU nedēļu 13. un 14. maijā Prāgā noslēgs
ar konferenci “Eiropas mazās uzņēmējdarbības
akts — uzņēmējdarbība bez
robežām”, ko organizē ES Čehijas prezidentūra un
Eiropas Komisija. Šajā pasākumā tiks iekļauta
Eiropas Uzņēmumu balvas pasniegšanas ceremonija, kurā
apbalvos inovatīvu praksi reģionos un pašvaldībās, lai
veicinātu uzņēmējdarbību un MVU.
Papildinformācija:
Mazās
uzņēmējdarbības akts
Eiropas
Uzņēmumu balva
"Enterprise
Europe Network" (Eiropas mēroga atbalsta tīkls
uzņēmumiem)
