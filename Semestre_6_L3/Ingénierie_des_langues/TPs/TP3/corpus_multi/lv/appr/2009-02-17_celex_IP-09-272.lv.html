IP/09/272
Briselē, 2009. gada 17. februārīKampaņā “Eiropa
pacientiem” nodibina pirmo ES veselības jomas balvu
žurnālistiemEiropas Komisija šodien nodibina
pirmo Eiropas veselības jomas balvu žurnālistiem, kuri veido
iespiestas un tiešsaistes publikācijas. Šī
prestižā balva ir svarīga nesen sāktās kampaņas
“Eiropa pacientiem” sastāvdaļa.  Balva paredzēta, lai
atzītu un veicinātu augstas kvalitātes veselības jomas
žurnālistiku Eiropā. Tā palīdzēs rosināt
diskusijas par ES veselības jomas jautājumiem un dos ieguldījumu
tajās, īpaši iniciatīvās, kuras saistītas ar
kampaņu “Eiropa pacientiem”. 
Veselības komisāre Andrula Vasiliu teica: “Ar balvu tiek
atzīta žurnālistu lielā nozīme un atbildība,
sniedzot informāciju Eiropas iedzīvotājiem par ES veselības
jomas politiku un pasākumiem. Mūs visus ietekmē kampaņā
“Eiropa pacientiem” pieņemtās iniciatīvas,
piemēram, vēža pārbaudes, pacientu drošums, orgānu
ziedošana un pārstādīšana, antibiotiku izmantošana
un pārrobežu veselības aprūpe, un tās apliecina, ka
Komisijas prioritāte ir cilvēki. Es ceru, ka šī balva
veicinās diskusijas vietējā, valsts un Eiropas
mērogā.” 
Tiks vērtēti iespiestie un tiešsaistes raksti, kas
publicēti no 2008. gada 2. jūlija, kad tika pieņemta
pirmā iniciatīva “Eiropa pacientiem”, līdz
2009. gada 15. jūnijam (beigu datums). Žurnālisti tiek
aicināti iesniegt rakstus, izmantojot tiešsaistes veidlapu
tīmekļa vietnē “Eiropa pacientiem”. Sīkāka
informācija par dalības noteikumiem ir pieejama minētajā
tīmekļa vietnē.
Uzvarētāju izraudzīsies divās kārtās. Vispirms
Komisijas pārstāvniecības vadībā valstu
žūrijas, kurās būs divi veselības jomas eksperti un
divi žurnālisti, izraudzīsies valsts finālistu katrā
dalībvalstī. Otrajā kārtā notiks uzvarētāja
un vēl divu labāko atlase. Tas būs ES žūrijas uzdevums;
to vadīs Eiropas Komisijas veselības un patērētāju
aizsardzības ģenerāldirektors Roberts Madelins. Valstu un ES
žūrijas locekļu vārdi pēc apstiprināšanas
tiks publicēti tīmekļa vietnē “Eiropa
pacientiem”. 
2009. gada rudenī 27 finālistus aicinās uz Briseli uz
plašsaziņas līdzekļu pārstāvju semināru par
ES veselības jomas jautājumiem un prestižu balvas
pasniegšanas ceremoniju, ko rīkos komisāre Vasiliu. Galvenā
balva būs 5000 euro, otrās balvas ieguvējs saņems
3000 euro, savukārt trešās ― 2000 euro. ES
veselības jomas balvu žurnālistiem un kampaņu “Eiropa
pacientiem” finansē no otrās Kopienas veselības programmas
2008.―2013. gadam līdzekļiem.
ES veselības jomas balvu paredzēts piešķirt katru gadu un
nākotnē, iespējams, iekļaut audiovizuālos
plašsaziņas līdzekļus. Tas būs atkarīgs no
panākumiem un gūtās pieredzes pirmajā gadā.
Lai iesniegtu rakstu un iegūtu vairāk informācijas par ES
veselības jomas balvu žurnālistiem, lūdzu, izmantojiet
tīmekļa vietni “Eiropa pacientiem” 
http://ec.europa.eu/health-eu/europe_for_patients/index_lv.htmOtrā Kopienas veselības programma 2008.―2013. gadam
http://ec.europa.eu/health/ph_programme/pgm2008_2013_en.htm
