IP/09/266
Briselē, 2009. gada 16. februārīES dalībvalstis sekmīgi turpina
uzsākto atteikšanos no analogās zemes
televīzijasEiropa ir pasaules līdere pārejā no
analogās uz digitālo televīziju. Eiropas Komisija vēlas
nodrošināt to, ka ES iedzīvotāji var izmantot
digitālās televīzijas pavērtās iespējas, tostarp
arvien augošo interaktīvu TV pakalpojumu klāstu (piemēram,
augstas izšķirtspējas televīzija vai video pēc
pieprasījuma), kas ir pieejams dažādās pārraides
platformās, tai skaitā arī zemes, kabeļu,
satelītu, interneta TV un mobilajos TV tīklos;
tāpēc Eiropas Komisija īsteno saskaņotu pieeju
radiofrekvenču spektra atbrīvošanai un izmantošanai
nākotnē. Lai to panāktu, dalībvalstis
pakāpeniski atsakās no lielu spektra daļu
aizņemošajām analogajām pārraidēm un pāriet
uz digitālo apraidi. Kopumā atteikšanās no analogās
zemes televīzijas pārraidēm Eiropā noris sekmīgi.
Piecas dalībvalstis jau pārgājušas uz digitālo
televīziju (Vācija, Somija, Luksemburga, Zviedrija un
Nīderlande), un 2010. gadā šim procesam visā Eiropas
Savienības teritorijā būtu jāatrodas krietni tuvāk
mērķim. Domājams, gandrīz visas dalībvalstis sasniegs
ES nosprausto mērķi līdz 2012. gadam panākt
pilnīgu pāreju no analogās uz digitālo televīziju.“Arvien vairāk eiropiešu izmanto digitālās
televīzijas pavērtās priekšrocības. Vairākas ES
dalībvalstis šajā jomā, proti, pārejā no
analogās zemes televīzijas uz digitālo televīziju,
nepārprotami ir izvirzījušās pasaules
vadībā,” sacīja Viviāna Redinga, ES komisāre, kas
atbild par telekomunikāciju un plašsaziņas līdzekļiem.
“Eiropas pāreja rit saskaņā ar plānu un gūst
labus panākumus, it īpaši salīdzinājumā ar
valstīm citur pasaulē. Esmu pārliecināta, ka nākamajos
divos gados pirmajai digitālajā laikmetā iegājušo
valstu grupai pievienosies arī citas ES dalībvalstis. Tas
nozīmē, ka ievērojams radiofrekvenču spektra apjoms
kļūs pieejams jauniem televīzijas un bezvadu
pakalpojumiem — ja Eiropa ātri pieņems pareizos
lēmumus. Saskaņoti lēmumi par digitālās dividendes
izmantojumu ir izšķirīgs aspekts ceļā uz strauju
Eiropas ekonomikas atlabšanu.” 
Digitālā apraide nodrošina labāku attēla
kvalitāti un skaņu, kvalitatīvāku mobilo uztveri,
vairāk televīzijas kanālu un radio staciju, kā arī
labākus informācijas piegādes pakalpojumus (piemēram, uz
ekrāna attēlojamas raidījumu programmas). Tā kā
digitālā apraides tehnoloģija radiofrekvenču spektru izmanto
pilnvērtīgāk, tā atbrīvos radiofrekvenču spektru
citām tehnoloģijām, piemēram, augstas
izšķirtspējas televīzijai, mobilajiem sakariem un bezvadu
pakalpojumiem lauku reģionos. Tas veicinātu inovācijas un
iespēju panākt izaugsmi telekomunikāciju un plašsaziņas
līdzekļu nozarē, vienlaikus ieguldot savu artavu Eiropas
pūliņos sekmēt ekonomikas atlabšanu. Komisija patlaban
izstrādā vienotu pieeju tā radiofrekvenču spektra
izmantojumam, kas atbrīvojies, pārejot uz digitālo
televīziju, — lai panāktu, ka starptautiskais tirgus un
500 miljoni iedzīvotāji varētu maksimāli izmantot
pārejas potenciālu.
Digitālās zemes televīzijas pārraide jau ir ievesta
21 dalībvalstī (Austrijā, Beļģijā,
Bulgārijā, Čehijā, Dānijā, Vācijā,
Igaunijā, Grieķijā, Spānijā, Francijā,
Ungārijā, Itālijā, Lietuvā, Luksemburgā,
Latvijā, Maltā, Nīderlandē, Somijā, Zviedrijā,
Slovēnijā un Apvienotajā Karalistē); šajās
valstīs digitālā televīzija pārklāj daļu
valsts teritorijas. Piecas dalībvalstis (Kipra, Īrija, Polija,
Portugāle un Slovākija) ir paziņojušas, ka digitālos
pakalpojumus sniegs vēlākais 2010. gadā. Rumānija
vēl nav izpaudusi tās plānus.
Luksemburga, Nīderlande, Somija, Zviedrija, Vācija,
Beļģija (Flandrija) un lielākā daļa Austrijas jau ir
atteikusies no analogās zemes televīzijas. Visā Austrijas
teritorijā, Igaunijā, Dānijā, Spānijā, Maltā
un Slovēnijā pilnīga pāreja uz digitālo televīziju
notiks līdz 2010. gada beigām. Laikā no 2010. gada
beigām līdz 2012. gada beigām no analogās zemes
televīzijas atteiksies Beļģija (Valonija un Briseles apgabals),
Bulgārija, Kipra, Čehija, Grieķija, Francija, Ungārija,
Itālija, Lietuva, Latvija, Portugāle, Rumānija, Slovākija un
Apvienotā Karaliste. Polija no analogās televīzijas
atteiksies vēlākais 2015. gadā.GrupaDalībvalstisA (pāreja pabeigta)BE (Flandrija), DE, FI, LU, NL, SEB (pārejas 2010. gada beigās vai agrāk)AT, DK, EE, ES, MT, SIC (pāreja 2012. gada beigas vai agrāk)BE (Briseles reģions), BG, CY, CZ, EL, FR, HU,
IT, LT, LV, PT, RO, SK, UKASV pāreju uz digitālo televīziju ir atlikusi līdz
2009. gada 12. jūnijam. Japāna to plāno paveikt
2011. gada jūlijā, Dienvidkoreja — 2012. gada
beigās, Austrālija — 2013. gadā, bet Indija un
Krievija — 2015. gadā. 
Eiropā
digitālās zemes televīzijas pārraidei izmanto
tehnoloģiju DVB-T. Eiropas Komisija rosina ES un pasaulē
izmantot DVB saimes standartus (IP/08/451).
Papildu informācija
Dalībvalstu sniegtā informācija par pārejas plāniem
ir publicēta Komisijas vietnē
http://ec.europa.eu/information_society/policy/ecomm/current/broadcasting/switchover/national_plans/index_en.htm.
Paziņojums par pārejas paātrināšanu no analogās
uz ciparu apraidi publicēts
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT.
Paziņojums par digitālajām dividendēm publicēts
http://eur-lex.europa.eu/LexUriServ/LexUriServ.do?uri=CELEX:52007DC0700:LV:NOT.
