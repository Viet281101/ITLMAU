IP/09/615
Briselē, 2009. gada
22. aprīlīBoloņas process universitāšu
reformēšanai turpmākajā desmitgadēPar augstāko izglītību
atbildīgie ministri no 46 Eiropas valstīm šā gada
28. un 29. aprīlī tiksies Beļģijas
pilsētās Lēvenā un Jaunlēvenā, lai
izvērtētu Boloņas procesā gūtos panākumus,
izstrādātu jaunu programmu un vienotos par Eiropas augstākās
izglītības telpas prioritātēm turpmākajai desmitgadei,
līdz 2020. gadam. Atsaucoties uz ārpuskopienas valstu lielo
interesi par reformām, kas notiek Eiropas augstākās
izglītības telpā, pirmo reizi “Boloņas politikas
veidošanas forumā” piedalīsies 46 procesā
iesaistītās valstis un 20 valstis ārpus
Eiropas[1].
Boloņas procesā iesaistīto valstu loks ir
paplašinājies no 29 valstīm 1999. gadā līdz
46 valstīm
šodien[2], kas
norāda, ka šis process Eiropā bijis ļoti veiksmīgs.
Pēdējā Boloņas procesa panākumu
izvērtēšanas ziņojumā, ar kuru Lēvenā un
Jaunlēvenā iepazīstinās ministrus, ir secināts, ka
panākts “labs, lai gan nevienmērīgs progress”
Boloņas reformu īstenošanā. Atbalstot minēto procesu,
Komisijas jaunākajā ziņojumā šis pozitīvais
secinājums ir apstiprināts un norādīts, ka gūti
ievērojami panākumi, tostarp strukturālo reformu jomā. Tagad
uzsvars jāliek uz dalībvalstu izstrādāto politiku
modernizēšanu un Eiropas augstākās izglītības
iestāžu reformu konkrētu īstenošanu.
Galvenās Boloņas procesa reformas ir vērstas uztriju ciklu augstākās izglītības grādu
iegūšanas struktūru (bakalaura, maģistra, doktora
grāds), 
kvalitātes nodrošināšanu augstākajā
izglītībā un 
kvalifikāciju un studiju periodu atzīšanu.
Kopā šie reformu centieni ir radījuši jaunas
iespējas universitātēm un studentiem. Eiropas augstākās
izglītības kvalitātes nodrošināšanas reģistra
izveide pagājušajā gadā ir palīdzējusi
popularizēt Eiropas augstāko izglītību un palielināt
uzticēšanos mācību iestādēm un programmām
Eiropā un visā pasaulē.
Komentējot gaidāmo tikšanos, Eiropas izglītības,
apmācības, kultūras un jaunatnes komisārs Jāns
Figeļs teica: “Boloņas procesa rezultātā ir
panākta lielāka augstākās izglītības sistēmu
atbilstība un salīdzināmība. Turklāt tas padarījis
Eiropu par pievilcīgāku galamērķi studentiem no citiem
kontinentiem. Lai gan vēl aizvien ir daudz darāmā, lai sasniegtu
1999. gadā izvirzītos mērķus, mums nepārtraukti
jārisina jauni uzdevumi, īpaši patlaban — ekonomiskās
krīzes laikā. Augstākās izglītības galvenais
uzdevums ir atbalstīt ilgtspējīgas ekonomikas atdzimšanu un
stimulēt jauninājumus. Ir jāmodernizē universitātes, un
tas, ka valdības ne vien Eiropā, bet visā pasaulē plaši
atzīst to, sniedz šim procesam atbalstu, kas nepieciešams, lai
gūtu panākumus.”
Nesen veiktajā Eurobarometer aptaujā starp
augstākās izglītības iestāžu studentiem tika
noskaidrots, ka viņi vēlas, lai tiktu paplašināta
piekļuve augstākajai izglītībai un lai universitātes
pastiprinātu sadarbību ar darba pasauli un ieviestu
mūžizglītību. Piemēram, studentu lielumlielais
vairākums (97 %) uzskatīja, ka ir svarīgi, lai
viņiem tiktu nodrošinātas nepieciešamās
zināšanas un prasmes, kas ļautu gūt panākumus darba
tirgū. 
Turklāt vairums studentu (87 %) piekrita, ka ir svarīgi, lai
augstākās izglītības iestādes veicinātu
jauninājumus un uz uzņēmējdarbību vērstu
nostāju starp studentiem un mācībspēkiem un lai
studiju programmas ietvaros būtu paredzēta iespēja
stažēties privātos uzņēmumos. Arvien lielāks
skaits studentu vēlas studēt ārzemēs, un vairums no
viņiem vēlas gūt plašāku informāciju par
augstākās izglītības iestāžu kvalitāti, lai,
rūpīgi izvērtējot informāciju, izvēlētos
studiju vietu. 
Eiropas Komisija sadarbojas ar dalībvalstīm un augstākās
izglītības nozari, lai saskaņā ar Lisabonas
stratēģiju izaugsmei un nodarbinātībai īstenotu
universitāšu modernizēšanas programmu. Atbalsts tiek
piešķirts, izmantojot rīcības programmu
mūžizglītības jomā (Erasmus pasākumus),
Septīto ES pamatprogrammu pētniecībai un
konkurētspējai un jauninājumu programmu, kā arī
struktūrfondus un Eiropas Investīciju bankas (EIB) aizdevumus. 
Komisija, izmantojot savas ārējās politikas un programmas,
atbalsta augstākās izglītības reformas arī citviet
pasaulē. Piemēram, ar Tempus programmas palīdzību ir
pieejams atbalsts ES kaimiņvalstīm. Attiecības ar citām
partnervalstīm tiek atbalstītas ar virkni divpusēju vai
daudzpusēju sadarbības programmu: ES un ASV/Kanādas,
EDULINK, ALFA Latīņamerikai un jauno Nyerere
programmu Āfrikai. Visbeidzot Erasmus Mundus programma
nodrošina stipendijas studentiem no visas pasaules, lai viņi
varētu studēt integrētās maģistra līmeņa
programmās dažādās Eiropas valstīs. Jaunajā
programmas līmenī ir paredzētas arī studijas doktora
grāda iegūšanai. Komisijas atbalsts augstākās
izglītības iestāžu pētniecības pasākumiem,
izmantojot Septīto ES pamatprogrammu pētniecībai, paredz
sadarbību ar augstākās izglītības iestādēm no
citiem kontinentiem. Marijas Kirī vārdā nosauktie pasākumi
piedāvā iespēju atsevišķiem zinātniekiem
piedalīties pētniecības grupā kādā citā
valstī. 
Sīkāka informācija:
Eiropas Komisija: MEMO/09/170
[Biežāk uzdotie jautājumi par Boloņas procesu],
22.4.2009.
Eiropas Komisija: MEMO/09/172
[Eurydice ziņojums], 22.4.2009.
Eiropas Komisija: MEMO/09/171
[Eurobarometer], 22.4.2009.
Eiropas Komisija: augstākā
izglītība
Eiropas Komisija. Augstākā izglītība. Boloņa
Boloņas
procesa oficiālā tīmekļa vietne
Boloņas
procesa ministru konference Lēvenā un Jaunlēvenā
2009. gada 28.–29. aprīlī 
[1]Forumā ir
aicinātas piedalīties šādas valstis: Maroka, Tunisija,
Ēģipte, Etiopija, Senegāla, Tanzānija, Dienvidāfrika,
Izraēla, Jordānija, Kazahstāna, Kirgizstāna, Indija,
Ķīna, Japāna, Vjetnama, Austrālija, Jaunzēlande,
Brazīlija, Meksika, ASV un
Kanāda.[2]
Albānija, Andora, Apvienotā Karaliste, Armēnija, Austrija,
Azerbaidžāna, Beļģija, Bosnija un Hercegovina,
Bulgārija, Čehijas Republika, Dānija, Francija, Grieķija,
Gruzija, Horvātija, Igaunija, Islande, Itālija, Īrija, Kipra,
Krievijas Federācija, Latvija, Lietuva, Lihtenšteina,  Luksemburga,
Bijusī Dienvidslāvijas Maķedonijas Republika, Malta, Moldova,
Melnkalne, Nīderlande, Norvēģija, Polija, Portugāle,
Rumānija, Serbija, Slovākija, Slovēnija, Somija, Spānija,
Svētais Krēsls, Šveice, Turcija, Ungārija, Ukraina,
Vācija, Zviedrija.
