IP/09/594
Briselē, 2009. gada 20. aprīlīPatērētāji
— ikgadējais RAPEX ziņojums par 2008. gadu
liecina, ka atklāts vairāk bīstamu prečuŠodien publiskotajā Komisijas
ikgadējā ziņojumā par ātrās ziņošanas
sistēmu patēriņa preču jomā, izņemot pārtiku
(RAPEX), atklāts, ka 2008. gadā, salīdzinot ar
2007. gadu, bijis par 16 % vairāk bīstamo preču, kas
izņemtas no ES tirgus. Šis paziņojumu skaita pieaugums (no 1605
2007. gadā līdz 1866 – pērn) norāda uz to, ka
2008. gadā RAPEX sistēmas darbspēja ir būtiski
uzlabojusies no jauna, pateicoties ievērojamiem resursu
ieguldījumiem un apmācībām, kuras rīkoja Eiropas
Komisija un dalībvalstis. Eiropas uzņēmumi ar lielāku
atbildību izturas pret patēriņa preču nekaitīgumu un
savas nedrošās preces atsauc no tirgus vēl ātrāk.
2008. gadā visbiežāk tika ziņots par
rotaļlietām, bērnu aprūpes precēm (piemēram,
divriteņi, bērnu staiguļi, bērnu gultas un
knupīši), elektroprecēm un mehāniskajiem
transportlīdzekļiem. Arī šogad ir palielinājies
paziņojumu skaits, kas par Ķīnas izcelsmes precēm
saņemti RAPEX (no 52 % 2007. gadā līdz 59 %
2008. gadā). Tas noticis, pateicoties tam, ka tirgus uzraudzības
iestādes pievērsušas uzmanību preču kategorijām,
par kurām zināms, ka tās ir bīstamas. Atbilstīgi
ziņojumā izklāstītajiem rezultātiem noteiks, kam
turpmāk tiks pievērsta uzmanība preču nekaitīguma
jomā Eiropas līmenī, un, notiekot sadarbībai starp ES un
Ķīnu preču nekaitīguma jomā, arī ļaus veikt
izmeklēšanu Ķīnā.
Patērētāju tiesību aizsardzības komisāre
Meglena Kuneva teica: “Šajā ziņojumā skaidri izskan,
ka tad, kad runa ir par drošību, bezrūpībai nav vietas.
Lielākais uzdevums 2009. gadā būs pārliecināties,
ka šajā finanšu krīzes laikā preču
nekaitīgumam nav atmests ar roku, uzņēmumi pilda savus
pienākumus pret patērētājiem un dalībvalstu
piešķirto līdzekļu pietiek, lai izpildītu noteikumus.
Drošība nav greznība. Šis ziņojums skaidri uzsver, ka
uz drošības rēķina nedrīkst samazināt izmaksas vai
taupīt līdzekļus. Tieši otrādi — ekonomikas
krīzes laikos, kad patērētāja tēriņos cena ir
ļoti svarīgs faktors, — ir nepieciešams ieguldīt
vairāk centienu un saglabāt īpaši lielu
vērību.”
Joprojām pieaug paziņojumu skaits par bīstamām
precēm
Ātrās ziņošanas sistēmā izplatīto
paziņojumu skaits pakāpeniski audzis kopš 2004. gada (kad
dalībvalstu tiesību aktos iestrādāja
Vispārējā ražojumu drošuma direktīvu, kas ir
RAPEX juridiskais pamats). Šajā piektajā gadā
paziņojumu skaits ir četrkāršojies — no 468
(2004. gadā) līdz 1866 (2008. gadā).
2008. gadā paziņojumu skaits palielinājās par 16 %
salīdzinājumā ar 2007. gadu. RAPEX paziņojumu
skaita palielinājumu var skaidrot ar to, ka valsts iestādes arvien
lielāku uzmanību pievērš preču nekaitīgumam,
uzņēmumi vēl labāk apzinās savus pienākumus,
pastiprinājusies sadarbība ar ārpuskopienas valstīm un
dalībvalstīs tiek veidoti sadarbības tīkli, kurus
koordinē Eiropas Komisija.
Visas valstis izmanto RAPEX
Visas ES valstis piedalījās RAPEX sistēmā,
atklājot jaunas bīstamas preces un ziņojot par tām, un
nodrošinot turpmāku rīcību atkarā no saņemtās
informācijas. Divpadsmit no tām ātrās ziņošanas
sistēmā piedalījās aktīvāk un par
bīstamām precēm ziņoja vairāk nekā
2007. gadā. Visvairāk paziņojumu iesniedza Vācija
(205 paziņojumi), Spānija (163 paziņojumi),
Slovākija (140 paziņojumi), Grieķija
(132 paziņojumi) un Ungārija (129 paziņojumi).
Minētās valstis kopā iesūtīja 50 % no visiem
sistēmā iesūtītajiem paziņojumiem par
bīstamām precēm.
Visvairāk ziņots par rotaļlietām, elektroprecēm
un mehāniskajiem transportlīdzekļiem
No visiem paziņojumiem 2008. gadā par bīstamām
precēm 53 % vien bija par rotaļlietām
(498 paziņojumi), elektroprecēm (169 paziņojumi) un
mehāniskajiem transportlīdzekļiem (160 paziņojumi).
Minētais rezultāts atbilst RAPEX rezultātiem par
2007. gadu. Ceturtā preču kategorija, par kuru
2008. gadā RAPEX sistēmā visvairāk ziņots,
ir tekstilizstrādājumi, ieskaitot apģērbu,
(140 paziņojumi). 
Vairāk ziņojumu par precēm no Ķīnas 
Ātrās
ziņošanas sistēmā 2008. gadā pavisam 909
paziņojumi bija par bīstamām precēm, kas izgatavotas
Ķīnā. RAPEX nonākušo paziņojumu skaits par
Ķīnas izcelsmes precēm ir palielinājies no 52 %
2007. gadā līdz 59 % 2008. gadā. Augošo
tendenci izskaidro vairāki faktori, piemēram, palielinās
preču imports no Ķīnas uz ES, valsts līmenī tiek
pievērsta uzmanība noteikumu izpildes pasākumiem
saistībā ar Ķīnas izcelsmes precēm un starp ES un
Ķīnu ir izveidojusies auglīgāka sadarbība. 
Ziņojumā norādīts, ka Ķīnas iestādes
arvien biežāk pieņem stingrus pasākumus vietējā
tirgū, pamatojoties uz ziņošanas sistēmā
“RAPEX-CHINA” (izveidota 2006. gada septembrī) sniegto
informāciju no RAPEX sistēmas. Kopš 2007. gada reizi
ceturksnī Komisija tiek informēta par koriģējošiem
pasākumiem, ko īstenojušas Ķīnas iestādes.
Kopš izveidota lietotne, AQSIQ ir izmeklējusi
669 RAPEX paziņojumus. 352 gadījumos (53 %)
izmeklēšanas beigās preventīvus vai stingrus noteikumus
(piemēram, eksporta aizliegums/apturēšana, stingrāka
Ķīnas ražotāju/eksportētāju kontrole)
pieņēma vai nu AQSIQI, vai paši Ķīnas
ražotāji/eksportētāji brīvprātīgi, bet
317 gadījumos (47 %) pasākumi netika pieņemti
lielākoties tāpēc, ka ES nebija sniegusi pietiekami
izsmeļošus datus par Ķīnas uzņēmumu.
Plašāku informāciju skatīt tīmekļa vietnē
MEMO/09/167
un http://ec.europa.eu/consumers/safety/rapex/index_en.htm.
