IP/09/112
Briselē, 2009. gada 22. janvārīBūtiski panākumi inovācijas
jomā EiropāSaskaņā ar šodien publicēto
Eiropas inovācijas progresa ziņojumu (EIPZ) par 2008. gadu Eiropa
ir guvusi būtiskus panākumus inovācijas
procesā laikposmā pirms finanšu krīzes
iestāšanās. Inovācijas jomā ir mazinājusies
relatīvā atšķirība starp ES un ASV un Japānu,
liels progress īpaši bijis vērojams daudzās jaunajās
dalībvalstīs, piemēram, Bulgārijā, Rumānijā
un Kiprā. Būtiski panākumi attiecībā uz
inovācijām gūti cilvēkresursu un finanšu
līdzekļu pieejamības jomā visā Eiropā. Tomēr
uzņēmumu īstenotie ieguldījumi inovācijas jomā
joprojām ir relatīvi nelieli, īpaši
salīdzinājumā ar ASV un Japānu. Tāpat kā
šajā ziņojumā, arī ziņojumā par zinātni,
tehnoloģijām un konkurētspēju 2008. gadā ir
padziļināti analizētas tendences attiecībā uz publisko
un uzņēmējdarbības pētniecību un izstrādi
(P&amp;I), tehnisko veikumu un panākumiem Eiropas pētniecības
telpas īstenošanā.
“Krīze nav īstais brīdis, lai apturētu
ieguldījumus pētniecībā un inovācijās.
Šīm jomām ir izšķiroša nozīme, ja Eiropa
patiesi vēlas izkļūt no ekonomiskās krīzes
stiprāka un vēlas risināt problēmas, ko
izraisījušas klimata pārmaiņas un globalizācija.
Eiropas Savienībai ir vairāki instrumenti – aizvien
saistošāka Eiropas Pētniecības telpa un inovācijas
process, kas tiek nepārtraukti pilnveidots. Taču vēl
joprojām jāstrādā, īpaši lai novērstu
nepietiekamos ieguldījumus, ko veic uzņēmumi. Komisijas
iniciatīvas pētniecības efektivitātes uzlabošanai,
inovāciju stimulēšanai un augsto tehnoloģiju tirgu
attīstīšanai ES virza to pa pareizo ceļu", uzsvēra
EK uzņēmējdarbības un rūpniecības politikas
komisārs Ginters Ferhoigens un pētniecības komisārs Janess
Potočniks.
Ziņojumā norādīts, ka Eiropas valstis dažādos
darbības līmeņos veido četras grupas un ka
patiesībā visas valstis ir uzlabojušas savu darbību, un ka
atšķiras tikai sasniegtais.Inovācijas jomā vadībā ir Šveice, Zviedrija,
Somija, Vācija, Dānija un Apvienotā Karaliste, kuras
inovācijas procesā ir tālu priekšā
pārējām ES valstīm. Vislabākie
rādītāji ir Šveicei un Vācijai.  
Tām seko Austrija, Īrija, Luksemburga, Beļģija,
Francija un Nīderlande, kuru rādītāji pārsniedz
vidējos rādītājus ES. Šajā grupā
vislabākie rezultāti ir Īrijai, kam seko Austrija.
Kipra, Islande, Igaunija, Slovēnija, Čehija, Norvēģija,
Spānija, Portugāle, Grieķija un Itālija ir valstis, kam
inovācijas jomā raksturīgi vidēji
rādītāji, kas ir zem ES vidējā
rādītāja. Šajā grupā vislabāk
minētajā jomā veicas Kiprai, kuras rādītāji ir
tālu virs vidējā, un tai seko Portugāle.
Valstis, kurām vēl daudz darāmā inovācijas
jomā, ir Malta, Ungārija, Slovākija, Polija, Lietuva,
Horvātija, Rumānija, Latvija, Bulgārija un Turcija, jo šo
valstu rādītāji ir zem ES vidējā līmeņa.
Vairums šo valstu dara visu, lai panāktu pārējās
valstis.  Vislielākais progress vērojams Bulgārijā un
Rumānijā.Datus par inovācijas procesu visās
27 ES dalībvalstīs griezumā pa
atsevišķām valstīm skatīt paziņojumā MEMO/09/18.SASNIEGUMI INOVāCIJAS JOMā (SUMMāRAIS
INOVāCIJU RāDīTāJS PAR 2008. GADU)
[  ]
Piezīme. Summāro inovāciju rādītāju (SII) veido
29 rādītāji, sākot ar viszemāko iespējamo
rādītāju 0 līdz pat maksimālajam iespējamajam
rādītājam 1. Sakarā ar novēlotu datu pieejamību
2008. gada SII atspoguļo 2006.–2007. gadā
sasniegto.
Atšķirību novēršana inovācijas jomā ar
ASV un Japānu
ES mēroga datu analīze liecina par būtiskiem uzlabojumiem gan
absolūtos skaitļos (salīdzinot ar stāvokli pirms pieciem
gadiem), gan salīdzinājumā ar ASV un Japānu. Turklāt
salīdzinot lielāku skaitu valstu, redzams, ka ES ir guvusi diezgan
labus rezultātus salīdzinājumā ar strauji augošo jauno
valstu ekonomiku. Īpaši panākumi attiecībā uz
inovācijām bija vērojami cilvēkresursu (augstskolu
beidzēju, augstākās izglītības), platjoslu
piekļuves un  riska kapitāla pieejamības jomā. Tomēr
vājās iezīmes saglabājas uzņēmumu veikto
ieguldījumu jomā, kur ES atpaliek no ASV un Japānas P&amp;I un IT
izdevumu jomā. Turklāt, lai gan ziņojumā ir secinājumi,
kas skar ar tehnoloģijām nesaistītu inovāciju nozīmi,
ir samazinājušies ES uzņēmumu izdevumi tādās
inovatīvās darbībās kā apmācība,
mārketings un jaunas iekārtas.
Inovācija kā zāles ekonomikas
atveseļošanai
Lai gan EIPZ ir analizēts, balstoties uz datiem par laikposmu pirms
finanšu krīzes iestāšanās, tie norāda, kādas
ir esošās tendences, kā arī stiprās un vājās
iezīmes, kas jāņem vērā pašreizējos
apstākļos. Pateicoties ES panākumiem, kas gūti
pirmskrīzes periodā, Eiropas uzņēmēji ir
labākā situācijā, lai atgūtos ar inovācijas
palīdzību. Tomēr uzņēmumu nepietiekamie
ieguldījumi inovācijas jomā, salīdzinot ar galvenajiem
konkurentiem, ir izteikts trūkums, kas jānovērš, tostarp
izmantojot atjaunotu publisko atbalstu inovatīviem uzņēmumiem,
piemēram “Vadošo tirgus iniciatīvu Eiropai”
(skatīt IP/08/12),
kas veicina tirgus pieprasījumu pēc jauniem pakalpojumiem un
ražojumiem. 
Labas idejas atrodamas arī “Inovācijas progresa
ziņojumā”, kas tika publicēts kopā ar EIPZ un
kurā izklāstīts neatkarīgu ekspertu viedoklis par
sasniegumiem inovācijas politikā un pārvaldībā
dalībvalstīs, balstoties uz neatkarīgu ekspertu sagatavotiem
ziņojumiem par atsevišķām valstīm, ar kuriem var
iepazīties PRO INNO iniciatīvas tīmekļa vietnē.
Tas liecina par tendenci atbalstīt inovatīvus uzņēmumus un
stratēģijas, kas palīdzēs risināt tādus jaunos
uzdevumus kā klimata pārmaiņas un resursu
produktivitāte.
Ziņojuma secinājumus Eiropas Komisija izmantos, lai
palīdzētu novērtēt panākumus attiecībā uz
pašreizējām inovācijas politikām un apzināt
turpmākās prioritātes.
Vispārīga informācija:
EIPZ pēc Eiropas Komisijas uzņēmējdarbības un
rūpniecības ģenerāldirektorāta uzaicinājuma
sagatavoja Māstrihtas Ekonomikas un sociālo pētījumu un
apmācības centrs inovācijas un tehnoloģiju jomā
(UNU-MERIT), bet inovāciju progresa ziņojumu – Atēnu
universitātes un Technopolis Group ekspertu grupa.   
Ziņojums pilnībā pieejams tīmekļa vietnē
http://www.proinno-europe.eu/metrics.Sīkākai informācijai skatīt arī MEMO/09/18,
IP/09/92,
MEMO/09/19
