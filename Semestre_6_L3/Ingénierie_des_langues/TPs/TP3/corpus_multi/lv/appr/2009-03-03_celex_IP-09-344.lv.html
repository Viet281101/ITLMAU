IP/09/344
Briselē, 2009. gada 3. martāPieci no lielākajiem augsto
tehnoloģiju uzņēmumiem apņemas veicināt sieviešu
iesaistīšanos IKT nozarēPašreizējos
pasaules finanšu krīzes apstākļos darbavietas
informācijas un komunikāciju (IKT) nozarē, piemēram,
telekomunikāciju un interneta jomā, ir uzticams izaugsmes avots, un
tām ir izšķiroša nozīme, lai panāktu ekonomikas
atveseļošanos. Tomēr ES konkurētspēja ir atkarīga
no tās spējām piesaistīt un paturēt kvalificētus
darbiniekus (tostarp sievietes), it īpaši augsto
tehnoloģiju nozarē. Eiropas Savienībā līdz
2010. gadam paredz aptuveni 300 000 kvalificētu
inženieru iztrūkumu, un tikai viena piektdaļa
datorzinātnieku ir sievietes. Eiropas Komisija 2007. gadā
sāka risināt situāciju, aicinot telekomunikāciju un
interneta uzņēmumus piesaistīt vairāk sieviešu ar IKT
prasmēm. Tā rezultātā pieci no lielākajiem IKT
uzņēmumiem šodien parakstīs Labas prakses kodeksu
sievietēm IKT nozarē. Tie apņemas pielikt lielākas
pūles, lai tehniskās profesijas padarītu sievietēm
pievilcīgākas, kā arī labāk izmantotu sieviešu
potenciālu IKT nozarē un par to plašāk informētu.“Šī Labas prakses kodeksa parakstīšana ir
pirmais solis, lai padarītu darbu augsto tehnoloģiju nozarē
sievietēm pievilcīgu un šai nozarei piesaistītu vairāk
sieviešu. Es izsaku atzinību uzņēmumiem, kuri šodien
apliecinājuši drosmi un apņemšanos, parakstot kodeksu,
kurš, padarot IKT nozari sievietēm labvēlīgāku,
bagātinās to,” teica ES telekomunikāciju komisāre
Viviāna Redinga. “Tomēr IKT nozare tikai tagad sāk
apjaust šā jautājuma dziļumu un to, cik svarīgi ir
piesaistīt sievietes un novērst prasmju trūkumu, ar kuru saskaras
Eiropa. IKT nozarē Beļģijā patlaban trūkst
10 100 IT speciālistu, Polijā – 18 300,
Itālijā – 2800, Francijā – 4300, Spānijā
– 41 800, bet Vācijā pat 87 800! Es aicinu citus IKT
uzņēmumus sekot piemēram un līdz šā gada
beigām parakstīt Labas prakses kodeksu sievietēm IKT
nozarē.”
Šodien komisāre Redinga pārraudzīja Labas prakses kodeksa
sievietēm IKT nozarē parakstīšanu, kad to parakstīja
pieci Eiropas un starptautiski uzņēmumi: ALCATEL-LUCENT,
IMEC, ORANGE-FRANCE TELECOM GROUP, MICROSOFT un
MOTOROLA. Tas ir sarunu rezultāts, kuras komisāre Redinga
sāka Starptautiskajā sieviešu dienā 2008. gadā (IP/08/392).
Kodeksa mērķis ir ne tikai piesaistīt augsto tehnoloģiju
nozarei skolnieces un studentes, bet arī paturēt un paaugstināt
amatā sievietes, kuras jau strādā šajā nozarē. To
darīs šādi:izveidojot laboratorijas vai datorklubus meitenēm, kuros
meitenes, darbojoties ar IKT, var veidot tīmekļa vietnes, miksēt
mūziku vai veidot tiešsaistes žurnālus. Kodeksa
parakstītāji IMEC, Motorola, Orange un
Microsoft jau ir izveidojuši tehnoloģiju laboratorijas
meitenēm vai tehnoloģiju vasaras nometnes. Tamlīdzīgi klubi
ir arī Apvienotajā
Karalistē un Vācijā;izmantojot darbaudzināšanas programmas dzemdību
atvaļinājuma laikā, kuras palīdzētu sievietēm
bērna kopšanas atvaļinājumā būt
informētām par jaunumiem tehnoloģijās, piemēram,
Motorolas piedāvātās programmas;
sniedzot praktisku palīdzību, lai apvienotu darba un
ģimenes dzīvi. Uzņēmumi, piemēram, IMEC, jau
piedāvā elastīgu darba laiku un darbu no mājām;
izveidojot IKT sieviešu forumus un sadarbības tīklus, kas
piedāvā palīdzību, meklējot darbu, kā arī
padomu un darbaudzināšanu. Alcatel Lucent veicina karjeras
atbalstu īpaši spējīgām sievietēm, lai varētu
viņas ātrāk paaugstināt amatā. Turklāt
uzņēmumi Microsoft un Motorola pilnībā
īstenojuši sievietēm paredzētās vadības
programmas;
nosakot darbā pieņemšanas un amatā
paaugstināšanas mērķus attiecībā uz visu
līmeņu IKT speciālistēm un uzraugot šo
mērķu īstenošanu. Kodeksa parakstītājs
uzņēmums Orange veicina sieviešu pieņemšanu
darbā, nenoslēdzot pieteikšanās termiņu, līdz
pieteikusies vismaz viena sieviete.  Eiropas Komisija cieši
uzraudzīs šā kodeksa īstenošanu un novērtēs
to pēc gada. “Šāda laba prakse jāpapildina ar
stingri noteiktiem mērķiem. Viens praktisks veids, kā to
darīt, ir pastiprināt sieviešu pārstāvību IKT
uzņēmumu valdēs,” teica komisāre Redinga.
“Patlaban 116 lielākajos IKT uzņēmumos tikai
7 % valdes locekļu ir sievietes. Tāpēc izvirzīsim
mērķi divkāršot šo skaitli līdz
2015. gadam.”
Priekšvēsture 
Lai
plašāk informētu par Eiropas sieviešu potenciālu IKT
nozarē, komisāre Redinga 2007. gadā sāka
iniciatīvu “Ēnu dienas” (IP/07/305),
ko tagad organizē katru gadu. “Ēnu” dienā jaunas
meitenes ikdienas gaitās pavada IKT nozarē strādājošu
sievieti (inženieri, vadošā amatā strādājošu
vai politiķi), satiekas ar IKT ekspertiem vīriešiem un
sievietēm, tā veidojot priekšstatu par darbu IKT nozarē.
2008. gadā šajā “ēnu” iniciatīvā
piedalījās vairāk nekā 100 meitenes (IP/08/392).
Sieviešu
ekonomikas un sabiedrības foruma pasaules sanāksmē Dovilā
2008. gada oktobrī komisāre Redinga tikās ar citām
vadošos amatos nodarbinātām sievietēm no politikas un
rūpniecības nozarēm, kuras apliecināja, ka vajag vairāk
sieviešu ar IKT prasmēm (“Cyberellas”, MEMO/08/631).Šodien līdz ar Labas prakses kodeksa sievietēm IKT nozarē
parakstīšanu Briselē notika konference “Cyberellas are
IT!”, kurā komisāre Redinga demonstrēja īsu video par
“ēnu dienu” pasākumu, kurš notika Lionā
2008. gada novembrī. Video "ICT is wicked" izplatīs skolās
visā Eiropā, un tas ir pieejams šādā tīmekļa
vietnē: 
http://212.68.215.195/europa/shadowingday09.wmvPapildu
informācija atrodama šādā tīmekļa vietnē: www.ec.europa.eu/itgirls
