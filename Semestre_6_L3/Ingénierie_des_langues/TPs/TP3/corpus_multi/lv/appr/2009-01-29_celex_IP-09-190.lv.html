IP/09/190
Briselē, 2009. gada 29 janvārīPatērētāji: ES
aizliedz dimetilfumerātu (DMF) patēriņa precēs,
piemēram, dīvānos un kurpēsVisā ES plāno aizliegt
biocīdo produktu dimetilfumerātu (DMF), ko izmanto ikdienas
patēriņa precēs, piemēram, dīvānos un kurpēs,
un kas simtiem patērētāju izraisījis smagas alerģiskas
reakcijas. Šodien dalībvalstis ar balsojumu atbalstīja Eiropas
Komisijas lēmumu, kura mērķis ir nodrošināt, lai ES
tirgū netiek laistas patēriņa preces, piemēram, ādas
mēbeles vai apavi, kurās izmantots kontaktā ar ādu
bīstams DMF. Minētās preces, kas jau laistas tirgū,
nekavējoties atsauks un izņems no tirgus. Patērētāji,
kas bija pakļauti DMF iedarbībai tādās valstīs kā
Francija, Somija, Polija, Zviedrija un Apvienotā Karaliste, guva nopietnas
veselības problēmas, piemēram, ādas niezi, iekaisumu,
apsārtumu, apdegumus un dažos gadījumos — akūtus
elpošanas traucējumus.  Komisijas lēmuma projekts ir ES
mēroga ārkārtas pasākums, ko veic, gaidot
pastāvīgu likumdošanas risinājumu. Pēc
šīsdienas balsojuma Komisijas lēmuma projektu iesniegs
apspriešanai Eiropas Parlamentā un pēc tam galīgai
apstiprināšanai — komisāru
kolēģijā.
ES patērētāju tiesību aizsardzības komisāre
Meglena Kuneva teica: “Drošuma jomā kompromisi nav
iespējami. Man prieks, ka RAPEX sistēma darbojas labi un
nodrošina to, ka bīstamās preces, kuru sastāvā ir DMF,
tiek ātri izņemtas no tirgus.  Bet mums jādara vēl
vairāk — steidzami nepieciešams ES mēroga pasākums,
lai risinātu problēmas būtību. Ar ES mēroga aizliegumu
izmantot DMF visās patēriņa precēs ir plānots
novērst nopietno veselības apdraudējumu un jo īpaši
smagās alerģiskās reakcijas, kas dažiem
patērētājiem rodas minētās ķīmiskās
vielas iedarbībā, ikdienā izmantojot ādas
izstrādājumus.“ 
Apdraudējums, ko rada DMF
Dimetilfumerātu (DMF) ražotāji izmanto kā biocīdo
produktu, lai novērstu pelējumu, kurš mitrā klimatā
uzglabāšanas vai pārvadāšanas laikā varētu
sabojāt ādas mēbeles vai apavus. DMF iesaiņo maisiņos,
kas piestiprināti mēbeļu iekšpusē vai ievietoti apavu
kastē, un tas iztvaikojot iesūcas ādā, aizsargājot no
pelējuma. Taču atklāja, ka tas arī apdraud
patērētājus, kuri nonāk saskarē ar minētajām
precēm. DMF caur drēbēm nokļuva uz daudzu
patērētāju
ādas[1], kur
izraisīja sāpīgu dermatītu. Kaitējumu pastiprina fakts,
ka smagos gadījumos dermatītu ir grūti izārstēt.
Tādējādi DMF klātbūtne ir nopietns
apdraudējums.
Bīstamā ķīmiskā viela pirmo reizi izraisīja
bažas, kad vairāku dalībvalstu iestādes par to
informēja ES ātrās ziņošanas sistēmā par
bīstamām nepārtikas patēriņa precēm
(RAPEX).Paziņojumos bija minēti dīvāni,
dīvānkrēsli un kurpes, un testi apstiprināja, ka
dermatītu, kas patērētājiem radies saskarē ar
minētajām precēm, ir izraisījis
DMF[2]. Pēc šiem
paziņojumiem Francija un Beļģija ir noteikusi valsts mēroga
aizliegumus, un arī Spānija plāno šādu
rīcību. Jaunais lēmums, par ko vienojās šodien,
attieksies uz visām dalībvalstīm.
Spēkā esošie noteikumi 
DMF izmantošana preču ražošanā  ES jau ir aizliegta,
jo biocīdie produkti, kas satur DMF, saskaņā ar biocīdu
direktīvu (98/8/EK) nav atļauti. Tomēr ražotāji
ārpus ES var izmantot šos neatļautos biocīdus un pēc
tam eksportēt ražojumus uz ES. Bet šīsdienas lēmums
pret apdraudējumu, ko rada importētajos ražojumos esošs DMF,
ES patērētājiem nodrošina tādu pašu
aizsardzību, kā vietējiem ražojumiem.
Pasākumi, ko nesen ieviesušas dalībvalstis 
Francija 2008. gada decembrī pieņēma
dekrētu[3], ar kuru vienu
gadu aizliedz importēt un laist tirgū DMF saturošas mēbeles
un apavus. Francijas dekrētā arī pieprasīts atsaukt visas
mēbeles un apavus, kas acīmredzami satur DMF, vai arī
iesaiņojumus, kas acīmredzami satur DMF. Beļģija
2009. gada janvārī izdeva
dekrētu[4], kas aizliedz
laist tirgū jebkādus izstrādājumus un produktus, kuri satur
DMF. Spānija apsver šāda pasākuma ieviešanu. 
Vispārīga informācija par RAPEX
RAPEX ir tāda ES atrās ziņošanas sistēma par
bīstamām nepārtikas patēriņa precēm, kas starp
dalībvalstīm un Komisiju nodrošina ātru informācijas
apmaiņu, lai izvairītos no tādu ražojumu tirdzniecības
un izmantošanas, kas rada nopietnu patērētāju veselības
un drošuma apdraudējumu. 
Plašāka informācija: 
http://ec.europa.eu/consumers/safety/rapex/index_en.htm[1] 	Williams JDL, et al
(2008) An outbreak of furniture dermatitis in the U.K. . British Journal of
Dermatology 159: 233-234.
[2] 	Rantanen T
(2008) The cause of the Chinese sofa/chair dermatitis epidemic is likely to be
contact allergy to dimethylfumarate, a novel potent contact sensitizer. Concise
communication. British Journal of Dermatology 159:218-221.
[3]	Ekonomikas,
rūpniecības un nodarbinātības ministrijas 2008. gada
4. decembra dekrēts par aizliegumu laist tirgū DMF saturošas
mēbeles un apavus. Francijas Oficiālais Vēstnesis,
2008. gada 10. decembris, 17. teksts no 108.
[4]	Veselības ministrs
un Patērētāju aizsardzības ministrs, Ministru dekrēts
par aizliegumu laist tirgū DMF saturošus izstrādājumus un
produktus. Beļģijas Oficiālais Vēstnesis, 12.1.2009.
