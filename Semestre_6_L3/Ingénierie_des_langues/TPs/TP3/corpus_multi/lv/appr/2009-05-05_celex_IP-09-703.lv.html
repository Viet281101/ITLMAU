IP/09/703
Briselē, 2009. gada 5. maijāCeļā uz ekonomikas
atveseļošanu: komisāri Danuta Hībnere un Vladimirs
Špidla apgalvo, ka kohēzijas politika palīdzēs Eiropai
pārvarēt krīziKomisāri Danuta Hībnere
(reģionālā politika) un Vladimirs Špidla
(nodarbinātība, sociālās lietas un iespēju
vienlīdzība) šodien atzinīgi novērtēja Padomes un
Eiropas Parlamenta panākto vienošanos atbalstīt kohēzijas
politikas pasākumu kopumu nolūkā pārvarēt ekonomisko
krīzi. Visaptverošais pasākumu kopums ietver virkni
pasākumu, sākot ar masveida līdzekļu iepludināšanu
papildu avansa maksājumu veidā no struktūrfondiem, līdz pat
ātras īstenošanas procedūrām nolūkā
paātrināt projektu īstenošanu, kā arī iespēju
Eiropas Savienībai līdzfinansēt mājokļu
energoefektivitātes uzlabošanu. Dalībvalstis jau ir
saņēmušas papildu 6,25 miljardus euro avansa maksājumos
– aprīļa vidū no Eiropas Reģionālās
attīstības fonda tika izmaksāti 4,5 miljardi euro, un
drīz pēc tam no Eiropas Sociālā fonda (ESF) tika
izmaksāti vēl 1,5 miljardi euro. 
Komentējot šos lēmumus, komisāre Hībnere
sacīja: “Kohēzijas politika palīdz Eiropai
pārvarēt šo krīzi. Pateicoties Eiropas Komisijas,
dalībvalstu, Eiropas Parlamenta, Reģionu komitejas un Eiropas
Ekonomikas un sociālo lietu komitejas lieliskajai sadarbībai, mēs
varējām rīkoties ātri un izlēmīgi. Tagad mēs
mudinām dalībvalstis un reģionus pilnībā izmantot visas
Eiropas kohēzijas politikas piedāvātās iespējas un
izvēlēties kvalitatīvus projektus, ar kuru palīdzību
var izmantot ES atbalstu. Mēs ceram, ka šie pasākumi ļoti
pozitīvi ietekmēs ekonomiku un jo īpaši
būvniecības nozari.”
Komisārs Špidla piebilda: “Eiropas līmenī
šajos krīzes apstākļos mūsu galvenā
prioritāte ir cilvēki, proti, darbavietu saglabāšana, un
darba zaudēšanas gadījumā – pēc iespējas
ātrāka cilvēku iekļaušana atpakaļ darba
tirgū. Eiropas Sociālais fonds palīdz tūkstošiem
eiropiešu uzlabot prasmes un pārkvalificēties,
tādējādi uzlabojot viņu darba izredzes. Panāktā
vienošanās Eiropas Sociālajam fondam ļaus vēl
vairāk palīdzēt cilvēkiem, kuri krīzes dēļ
zaudējuši darbu vai varētu to zaudēt. Turklāt
šī vienošanās ļaus mazākām
organizācijām labāk atbalstīt mazāk aizsargāto
sabiedrības daļu, ievērojot vienkāršotus
noteikumus.”
Veiksmīga starta nodrošināšana dalībvalstīm
un reģioniem
2008. gada beigās Komisija ierosināja virkni izmaiņu
noteikumos, kas regulē Eiropas Reģionālās
attīstības fondu (ERAF), Eiropas Sociālo fondu (ESF) un
Kohēzijas fondu. Eiropas Parlaments 2. aprīlī
atbalstīja tiesību aktu grozījumus. Šodien dalībvalstu
ministri, tiekoties Ekonomisko un finanšu jautājumu padomes
(ECOFIN) sanāksmē, arī apstiprināja šos
pasākumus, kuri stāsies spēkā maija beigās.
Iepludinot 27 dalībvalstīs 6,25 miljardus euro,
mērķis ir sekmēt projektu īstenošanu un
palīdzēt aizsargāt esošās darbavietas, kā arī
radīt jaunas. Pieskaitot papildu avansus, kopējais
priekšfinansējums kopš 2007. gada (skatīt
piešķīrumu sadalījumu pa dalībvalstīm
pielikumā) sasniedz gandrīz 30 miljardus euro, kas ir
gandrīz 9 % no kopējā kohēzijas politikas
347 miljardu euro budžeta 2007.-2013. gadam. Pasākumu
kopumā ietilpst turpmāk uzskaitītās izmaiņas.Iespēja saņemt tūlītēju finansējumu
“lieliem projektiem“ (projekti, kuru kopējās izmaksas
par projektu pārsniedz 50 miljonus euro vai 25 miljonus euro, ja
tie ir vides projekti); vairs netiek pieprasīts iepriekšējs
apstiprinājums no Eiropas Komisijas. No 2007. līdz 2013. gadam
Eiropā ir plānots īstenot aptuveni 900 lielus projektus,
kuriem nepieciešami kopējie ieguldījumi 120 miljardu euro
apmērā (no ERAF un Kohēzijas fonda).
Vienkāršota
sistēma avansiem, kurus saņēmējiem izmaksā
saskaņā ar valsts atbalsta shēmām. Praksē tas
nozīmē, ka saņēmējiem izmaksātie valsts atbalsta
avansi tagad var būt 100 % no paredzamās summas.
Atmaksāšanas sistēmas vienkāršošana,
lai mazinātu administratīvo slogu saņēmējiem un lai
paātrinātu maksājumus. Komisija tagad varēs atmaksāt
pamata vispārīgās izmaksas, pamatojoties uz vienotu likmi, vai
veikt vienreizējus maksājumus par maziem projektiem, piemēram,
mazāk aizsargāto grupu atbalstam. 
Atvieglota
finanšu plānošanas shēmu pārvaldība
(ERAF/ESF), kombinējot dotācijas un aizdevumus. JEREMIE
(Eiropas apvienotie resursi mazajiem, vidējiem un
mikrouzņēmumiem) ļauj krīzes nopietni skartajiem mazajiem un
vidējiem uzņēmumiem (MVU) vieglāk piekļūt
līdzekļiem. Eiropas Investīciju banka un Eiropas Rekonstrukcijas
un attīstības banka var palīdzēt sagatavot lielos projektus,
izmantojot JASPERS (Kopējā palīdzība projektu
sagatavošanai Eiropas reģionos). Īpašs atbalsts ar
JASMINE (iniciatīva par vienotu rīcību mikrofinanšu
institūciju atbalstam Eiropā) palīdzību tiks sniegts
arī ārpusbanku mikrokredītu sniedzējiem.
Visām dalībvalstīm ir nodrošināta iespēja
izmantot ERAF līdzekļus (līdz pat 4 % no tām
atvēlētā piešķīruma) energoefektivitātes
uzlabošanai un atjaunojamās enerģijas izmantošanai
mājokļos. Tas nozīmē, ka ES var līdzfinansēt
valstu vai reģionālās shēmas, lai veicinātu
dubultstiklojuma un saules bateriju paneļu uzstādīšanu,
kā arī sienu izolāciju. Iepriekš tiesību aktos bija
noteikts, ka mājokļu jomā ERAF atbalstu ierobežotā
apmērā var izmantot tikai jaunās
dalībvalstis.Jau decembrī tika panākta
vienošanās par citu grozījumu, saskaņā ar kuru
noteikumus, kas regulē projektus, no kuriem gūst ienākumus
(piemēram, maksas automaģistrāles), piemēro tikai tiem ERAF
un Kohēzijas fonda projektiem, kuru kopējās izmaksas
pārsniedz 1 miljonu euro.
Piezīme redaktoriem
Sīkāka informācija ir pieejama
http://ec.europa.eu/regional_policy/funds/recovery/
ES
rīcība, lai mazinātu ekonomikas krīzes ietekmi uz
sociālo jomu:
http://ec.europa.eu/social/main.jsp?langId=en&amp;catId=736
EIROPAS EKONOMIKAS ATVESEĻOŠANAS
PLĀNS
ERAF/ESF AVANSA MAKSĀJUMI
2009. GADA APRĪLIS[  ]
