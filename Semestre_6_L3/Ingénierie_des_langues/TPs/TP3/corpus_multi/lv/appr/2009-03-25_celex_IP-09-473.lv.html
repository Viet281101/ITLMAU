IP/09/473
Briselē, 2009. gada 25. martāMobilos telefonus izmanto vairāk, bet
cenas krīt. Komisijas ziņojums: “Eiropas telesakaru nozare
pretojas ekonomikas lejupslīdei.”Mobilo telefonu pakalpojumu jomā Eiropa ir
globāla līdere, jo 2008. gadā abonenti bija 119 % ES
iedzīvotāju (par 7 procentu punktiem vairāk nekā
2007. gadā), krietni apsteidzot ASV (87 %) un Japānu
(84 %). Pie šāda secinājuma nonākusi Komisija progresa
ziņojumā par vienoto telesakaru tirgu. Lai gan ekonomikā ir
krīze, 2008. gadā ES telesakaru nozarē (kuras
vērtība ir aptuveni 3 % no ES IKP) turpinājās izaugsme,
un tās ieņēmumus lēš 300 miljardu euro
apmērā (par 1,3 % vairāk salīdzinājumā ar
2007. gadu) un tā ir apsteigusi pārējās ekonomikas
nozares (kāpums tikai par 1 %).  Nozares konkurētspēja
vislielākās priekšrocības rada patērētājiem,
jo tie maksā mazāk, par naudu saņemot
augstvērtīgāku pakalpojumu. Pateicoties ES rīcībai,
vidējais mobilā telefona rēķins 2008. gadā
samazinājās no 21,48 līdz 19,49 euro, un 75 %
patērētāju Eiropā tagad izmanto 2 megabitus
sekundē jaudīgu vai jaudīgāku interneta pieslēgumu
(šāds ātrums ļauj, piemēram, skatīties interneta
televīziju). 
“Eiropa ir mobilo sakaru kontinents, kur aizvien vairāk
cilvēku lieto mobilos tālruņus un mobilos platjoslas
pakalpojumus. Globālā ekonomikas krīze Eiropas
patērētājus nekavē vēl biežāk sazināties
pa tālruni un internetu. Tā ir laba vēsts nozarei, kas spēj
Eiropai pretoties lejupslīdei, “ skaidro ES telesakaru
komisāre Viviāna Redinga. “Tomēr mēs
nedrīkstam gulēt uz lauriem. Nepieciešams stiprināt valsts
regulatoru neatkarību. Starp stacionāro un mobilo sakaru operatoriem
vajadzīga arī godīgāka konkurence, jo starp stacionāro
un mobilo telefoniju pieaug konverģence. Visbeidzot mums
jānovērš, ka ES noteikumi netiek ievēroti, jo tas
apdraudētu Eiropas vienoto tirgu. Jo īpaši satraukumu rada tas,
ka daudzi valsts regulatori iet atsevišķu ceļu saistībā
ar ātrdarbīga interneta tīkliem. Godīgu konkurenci un
ieguldījumus minētajos tīklos var panākt, nevis ejot
27 atsevišķus ceļus, kas lielākoties atbalsta
veiksmīgākos valstu uzņēmumus, bet gan veidojot
atvērtus tirgus, iedibinot juridisko noteiktību un visiem
ieguldītājiem un operatoriem sniedzot vienlīdzīgas
iespējas.”
Šodienas Komisijas ziņojums atspoguļo Eiropas telesakaru
tirgus un konkurences situāciju 27 dalībvalstīs. 
Nozares izaugsme pārspēj pārējās ekonomikas
izaugsmi
Aplēstā ES telesakaru nozares izaugsme 2008. gadā bija
1,3 %, kas pārsniedz ekonomikas faktisko IKP pieaugumu kopumā par 1 %.
Tā mazina inflāciju, un lielākā daļa standarta sakaru
(piemēram, telefona zvani vai klejošana tīklā) pakalpojumu
cenas vēl joprojām krīt. 
Mobilais telefons — patērētāji maksā par 34,5 %
mazāk nekā pirms 5 gadiem
Mobilo sakaru tirgus ir joprojām dinamiskākais telesakaru segments
ES 2008. gadā. Mobilos telefonus 2007. gadā lietoja 112
% iedzīvotāju, bet 2008. gadā — 119 %.
Itālijā, Lietuvā un Luksemburgā lietotāju skaita
pieaugums pārsniedz 140 %. Vadošo operatoru vidējā
tirgus daļa pērn samazinājās par aptuveni 3 %, kas
norāda uz lielāku konkurenci tirgū. Kādēļ
patērētāji vairāk sarunājas pa telefonu un sūta
īsziņas, maksājot vismaz par 34,5 % mazāk nekā
2004. gadā. 
ES valstis – globālais ātrdarbīga interneta
līderis
ES nemitīgi aug stacionāro platjoslas interneta pieslēgumu
skaits: 2008. gadā vēl par 14 miljoniem, kopumā
pārsniedzot 114 miljonus. Dānija un Nīderlande ir platjoslas
pakalpojumu līderes, sasniedzot vairāk nekā 35 %
iedzīvotāju. Kopā ar Zviedriju, Somiju, Apvienoto Karalisti,
Luksemburgu, Beļģiju, Vāciju un Franciju tās apsteidz
Amerikas Savienotās Valstis, kur 2008. gada jūlijā
attiecīgais rādītājs bija 25 %. 
Strauji attīstās arī mobilie platjoslas pakalpojumi,
pieslēgumu skaitam tagad sasniedzot 13 % ES iedzīvotāju.
Mobilie platjoslas pakalpojumi, izmantojot datu kartes un sargspraudņus,
kļūst par labu alternatīvu stacionāriem platjoslas
pakalpojumiem tādās valstīs kā Austrija (pieslēgumu
skaits atbilst 11,4 % iedzīvotāju), Somijā (9,1 %) un
Portugālē (8,3 %).
Vairāk patērētāju maina operatorus 
2008 gadā 20,5 miljoni patērētāju
nomainīja telefona operatorus, saglabājot stacionārā vai
mobilā tālruņa numuru. Līdz 2008. gada oktobrim
aptuveni 84 miljoni abonentu (17 % ES pilsoņu) nomainīja
operatoru, kas kļuva iespējams 2003. gadā. 
Eiropas vienotais telesakaru tirgus joprojām grūtību
priekšā
Šodienas ziņojumā ir arī minēts, ka
dažādās ES valstīs esošais nevienādais
regulējums joprojām kavē patiešām kopīga tirgus
izveidi telesakaru operatoriem un patērētājiem.Neatkarīgi valsts telesakaru regulatori ir priekšnoteikums,
lai nodrošinātu godīgu un efektīvu regulējumu,
tomēr visās 27 ES dalībvalstis tas vēl nav īstenots.
Komisija ir sākusi pienākumu neizpildes procedūras pret Lietuvu,
Latviju un Rumāniju, bet lieta pret Poliju ir nonākusi Eiropas Kopienu
Tiesā. 
Nekonsekvents regulējums līdzīgu konkurences
problēmu gadījumos var kļūt par lieku slogu telesakaru
operatoriem, īpaši tāpēc, ka vairākās valstīs
pieaug uzņēmēju skaits vai tiek piedāvāti
pārrobežu pakalpojumi. -		Atšķirīgās
regulējuma pieejas saistībā ar jauniem optiskās
šķiedras tīkliem varētu kropļot konkurenci starp
operatoriem vienotajā tirgū un radīt tiesisko nenoteiktību
saistībā ar jauniem ieguldījumiem. Daži regulatoru
lēmumi, šķiet, pieņemti nolūkā apiet ES noteikumus
(IP/08/2060). 
-		Maksa, ko operatori pieprasa viens no otra par telefona savienojumiem no
citiem tīkliem, ir ārkārtīgi atšķirīga (no
0,02 euro/minūtē Kiprā līdz
0,16 euro/minūtē Bulgārijā).Īrijā vai Maltā patērētājs var nomainīt
mobilā telefona operatoru dienas laikā, saglabājot savu
tālruņa numuru, bet Polijā tam nepieciešamas 38 dienas,
Itālijā — 15 dienas un Slovākijā —
14 dienas.Informācija presei, Komisijas jaunais
progresa ziņojums par vienoto telesakaru tirgu, biežāk uzdotie
jautājumi un faktu lapas par katru ES valsti ir pieejamas: 
http://ec.europa.eu/information_society/newsroom/cf/itemlongdetail.cfm?item_id=4784MEMO/09/129MEMO/09/132
Annex
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management ConsultantsStatus of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)[  ]
Mobile number
portability – days required to port number
[  ]
Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
