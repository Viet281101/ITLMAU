IP/09/526
Briselē, 2009. gada 2. aprīlīPateicoties
ES mēroga pamatnoteikumiem, pirmās lidsabiedrības
piedāvā iespēju lidojuma laikā izmantot mobilos
telefonusArvien vairāk Eiropas aviopasažieriem
tiek piedāvāta iespēja izmantot mobilos telefonus, lai
nosūtītu īsziņas, pārlūkotu internetu vai pat
piezvanītu lidojuma laikā. Gadu pēc tam, kad Komisija ieviesa
kopīgus noteikumus drošai mobilo telefonu lietošanai gaisa
kuģī un vienkāršu šā pārrobežu
pakalpojuma atļaujas saņemšanu, 27 Eiropas gaisa kuģi tika
aprīkoti tā, lai varētu droši izmantot mobilos
telefonus, lidojot Eiropas gaisa telpā. Paredzams, ka līdz
2009. gada beigām šis skaitlis divkāršosies.„Personas, kas dodas dienesta braucienos, un jaunākie
pasažieri jo īpaši vēlas lidojuma laikā izmantot mobilo
telefonu.  Turklāt tas Eiropas uzņēmumiem ir arī interesants
uzņēmējdarbības modelis. Tāpēc pirms gada Komisija
noteica kopīgus pamatnoteikumus, lai uzņēmumi drošā un
vienkāršā veidā varētu piedāvāt pakalpojumu
Eiropas gaisa telpā, neveicot 27 dažādas atļaujas
saņemšanas procedūras savās valstīs”, teica
ES telesakaru komisāre Viviāna Redinga. „Esmu
gandarīta, ka tagad pirmās Eiropas lidsabiedrības
piedāvā iespēju lidojuma laikā izmantot mobilos telefonus.
Lai turpinātu šā pakalpojuma sekmīgu ieviešanu,
mobilā telefona lietošana nedrīkstētu traucēt
pārējos pasažierus, piemēram, līdzīgi kā
vilcienos, ierīkojot „klusās zonas”. Tāpat
operatoriem jāraugās, lai cenas būtu pieņemamas.
Tādā gadījumā mobilo telefonu pakalpojumi lidojuma
laikā var kļūt par Eiropas uzņēmumu
priekšrocību pasaules mēroga konkurences tirgū
avioceļojumu jomā."
2008. gada aprīlī Komisija pieņēma noteikumus, lai
saskaņotu mobilā telefona pakalpojumu nosacījumus lidojuma
laikā visā Eiropas Savienībā (IP/08/537).
Pēc gada šie noteikumi ļāva diviem operatoriem, kas
piedāvā mobilo sakaru pakalpojumus lidmašīnās, –
OnAir (Ženēva) un AeroMobile (Londona) uzsākt
darbību Eiropā. Viņi sadarbojas ar lidsabiedrībām, kas
ir ieinteresētas, lai to pasažieriem būtu pieejami šādi
pakalpojumi. 
Pašlaik trīs Eiropas lidsabiedrības – Ryanair
(Īrija), TAP (Portugāle) un bmi (Apvienotā
Karaliste) – plāno piedāvāt savās
lidmašīnās šo pakalpojumu. Jau 27 lidmašīnas ir
attiecīgi aprīkotas, un paredzams, ka šis skaitlis līdz
2009. gada beigām divkāršosies. Tas ir daudzsološs
sākums, arī citas lidsabiedrības sākušas tehniskus
izmēģinājumus. 
Šajā laikā lidsabiedrības precizē nosacījumus,
ar kādiem pasažieri var lietot lidmašīnā telefonu, lai
nodrošinātu, ka iespējami daudz pasažieru pieņemtu
jauno pakalpojumu, un analizē pakalpojuma izmantošanas
popularitāti jau aprīkotajās lidmašīnās.
Saskaņā ar pieejamo informāciju atkarībā no tā,
kādu zemes mobilo operatoru izmanto pasažieris, lētākais
tarifs ir aptuveni 1,60 euro minūtē par zvanu un aptuveni
0,43 euro par īsziņu. 
2008. gadā Komisija veica regulatīvu pasākumu, lai
lidmašīnās visā Eiropas Savienībā būtu
droši mobilie sakari, un izstrādāja nosacījumus, lai
uzņēmēji varētu piedāvāt šos pakalpojumus
lidojumos, kuru laikā bieži vien tiek šķērsotas
vairākas robežas. Bija vajadzīgi trīs posmi:bija jānodrošina, lai iekārtas, tostarp pasažieru
telefonu lietošana lidmašīnā, netraucētu
lidmašīnas iekārtu un sistēmu darbību; 
jānodrošina, ka mobilā iekārta neradītu
traucējumus zemes mobilo sakaru tīkliem, bet savienojas tikai ar
lidmašīnas iekšējo staciju, kas caur satelītu savienota
ar zemi; 
jāpiedāvā kopīgi noteikumi un standarti, lai
lidmašīnas iekšējām stacijām būtu
atļauts darboties, kad lidmašīna pārlido dažādas
ES dalībvalstis.  Modelis citiem kontinentiem
Eiropas koncepcija izmantota arī par modeli citos reģionos.
Vairākas lidsabiedrības ārpus Eiropas (tostarp Qantas,
Emirates, Malaysian Airlines, Royal Jordanian, Wataniya, Virgin Australia)
ir pārbaudījušas šo pakalpojumu, vai arī to jau
piedāvā (aptuveni 40 lidmašīnas ir jau attiecīgi
aprīkotas). Citas lidsabiedrības ir paziņojušas par
līdzīgu nodomu. Pasaulē dominējošais GSM
standarts (pašlaik to izmanto gandrīz 3 miljardi cilvēku)
dara pievilcīgu šo uzņēmējdarbības modeli, jo
pasažieri var izmantot savu parasto mobilo telefonu.
Vispārēja informācija
Mobilo sakaru pakalpojumi gaisa kuģos ir Eiropas mēroga telesakaru
pakalpojumi. Komisija 2008. gada aprīlī paredzēja divus
pasākumus (IP/08/537):Lēmums, ar kuru nosaka saskaņotus gaisa kuģu
iekārtu tehniskos parametrus mobilo telefonu lietošanai lidojuma
laikā visā ES. Tie nodrošina, ka aprīkojums nerada
traucējumus, un EASA var
apliecināt aprīkojuma lidojumderīgumu dažādiem gaisa
kuģu tipiem.  Lēmums ir juridiski saistošs, kas nodrošina,
ka visos gaisa kuģos izmanto viena tipa aprīkojumu. 
Ieteikums par atļaujas piešķiršanas
procedūru saskaņošanu, kas veicinātu dalībvalstu
atļauju savstarpēju
atzīšanu.“Lidsabiedrību
piedāvātā viesabonēšana” jeb mobilo telefonu
zvani un īsziņas lidmašīnā tiek uzskatīti par
starptautisko viesabonēšanu tāpat kā pakalpojumi uz zemes. 
Kā liecina pirmie piemēri, tad tarifs ir zemāks nekā
fiksētā telefona pakalpojumi lidmašīnā, kurus
agrāk piedāvāja caur satelītu. Mobilie sakari lidojuma
laikā nav Komisijas kompetencē attiecībā uz zvanu un datu
pārraidīšanas viesabonēšanu, jo tos uzskata par
inovatīvu pakalpojumu jaunā tirgū un tāpēc to nosaka
pakalpojuma sniedzējs. Tomēr Komisija stingri uzrauga
patērētāju cenas un to pārskatāmību. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
