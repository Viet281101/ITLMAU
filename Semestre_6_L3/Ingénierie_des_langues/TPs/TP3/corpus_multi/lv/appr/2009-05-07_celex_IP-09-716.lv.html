IP/09/716
Briselē 2009. gada 7. maijāDienvidu koridors. ES un
partnervalstis apņemas virzīties uz priekšuEiropas Komisija un ES
prezidējošā valsts Čehija rīt Prāgā
rīkos augstākā līmeņa sanāksmi ar trešām
partnervalstīm par enerģētikas un transporta Dienvidu koridora
attīstību. Eiropas Komisijas
priekšsēdētājs Žozē Manuels Barrozu un
Čehijas premjerministrs Mireks Topolaneks tiksies ar partnervalstu
vadītājiem no Vidusāzijas, Dienvidkaukāza, Mašrikas un
Tuvajiem Austrumiem. Augstākā līmeņa sanāksmes
dalībnieki apspriedīs konkrētus veidus, kā virzīt uz
priekšu enerģētikas un transporta Dienvidu koridora
attīstību, jo īpaši attiecībā uz dabas gāzes
piegādi ES pa koridora maršrutu. Šī augstākā
līmeņa sanāksme ir pirmā reize, kad Dienvidu koridora
potenciālie partneri tiekas augstākajā līmenī, lai
apspriestu kopīgās intereses, un sanāksmes deklarācija
būs pirmais oficiālais patērētāju, ražotāju
un tranzīta valstu apņemšanās dokuments par
nosacījumiem koridora sekmīgai darbībai. Līdztekus
priekšsēdētājam Barrozu sanāksmē piedalīsies
komisārs Piebalgs.
Eiropas Komisijas priekšsēdētājs Žozē Manuels
Barrozu teica: „Pēc &#269;etrus gadus ilguša intensīva
dialoga ar mūsu enerģētikas partneriem Vidusāzijā,
Dienvidkaukāzā, Mašrikā un Tuvajos Austrumos mēs
šodien speram soli tālāk, paužot konkrētu
apņemšanos padarīt par realitāti Dienvidu koridoru, kas
ietver Transkaspijas savienojumu. Šī sanāksme rada
vienreizēju iespēju sapulcināt visus galvenos reģiona
procesa dalībniekus, lai palielinātu Eiropas Savienības
energoapgādes drošību un sāktu sadarbību, no kuras
ieguvējas būs visas iesaistītās puses.” 
Augstākā līmeņa sanāksmi kopīgi rīko
Čehijas prezidentūra un Eiropas Komisija. Tajā piedalīsies
šādas partnervalstis: Azerbaidžāna, Ēģipte,
Gruzija, Irāka, Kazahstāna, Turcija, Turkmenistāna un
Uzbekistāna. Sanāksmē kā novērotāji
piedalīsies arī Krievijas Federācijas, ASV un Ukrainas
pārstāvji. Klāt būs arī pārstāvji no
starptautiskajām finanšu organizācijām (EIB, ERAB un
Pasaules Bankas).
Sanāksmes mērķis ir paust stingru politisku atbalstu un
konkrētu apņemšanos attīstīt Dienvidu koridoru,
ietverot Transkaspijas starpsavienojumu. Tostarp apņemšanās
būtu jāpauž enerģijas ražotājām,
tranzīta un patērētājām valstīm, un tas
veicinātu energoresursu piegādi no Kaspijas jūras reģiona un
Tuvajiem Austrumiem uz ES. Tāpat sanāksmē pievērsīsies
ar transportu saistītiem Dienvidu koridora maršruta aspektiem. 
ES nesen sākusi īstenot tālejošu plānu, kā
palielināt energoapgādes drošību. Šīs
stratēģijas ietvaros Dienvidu koridoram ir svarīga loma kā
būtiskai enerģētikas infrastruktūras iniciatīvai, kas
ļaus dažādot enerģijas avotus un ES energoapgādes
maršrutus.
Plašāku informāciju par ES sadarbību ar Vidusāzijas
un Kaukāza valstīm enerģētikas jomā var iegūt
šādā tīmekļa vietnē:
http://ec.europa.eu/energy/international/international_cooperation/caucasus_central_asia_en.htmSīkāku informāciju par ES ārējo politiku
enerģētikas jomā var iegūt šādā
tīmekļa vietnē:
http://ec.europa.eu/external_relations/energy/index_en.htm
Plašāku informāciju par Otro stratēģisko
enerģētikas pārskatu var iegūt šādā
tīmekļa vietnē:
http://ec.europa.eu/energy/strategies/2008/2008_11_ser2_en.htm
