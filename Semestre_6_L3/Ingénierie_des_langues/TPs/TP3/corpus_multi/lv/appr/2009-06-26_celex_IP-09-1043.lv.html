IP/09/1043  Briselē, 2009. gada 26. jūnijā 2009. gada 26. jūnijs – Starptautiskā diena cīņai ar narkotikām – ir sākta Eiropas rīcības plāna narkotiku apkarošanai īstenošana  Vai Jūs zinājāt, ka apmēram 12 miljonu iedzīvotāju Eiropas Savienībā lieto vai ir lietojuši kokaīnu?  Vai Jūs zinājāt, ka vidēji viens ES pilsonis ik stundu mirst no narkotiku pārdozēšanas?  Vai Jūs zinājāt, ka Eiropā katru gadu 7000 līdz 8000 cilvēki mirst narkotiku lietošanas dēļ?  Lai risinātu šo nopietno narkotiku problēmu, Eiropas Komisija šodien sāk jaunu informācijas un apzināšanas pasākumu „Eiropas rīcības plāns narkotiku jomā (EAD)”, kura galvenais uzdevums ir mobilizēt sabiedrību un paaugstināt informētības līmeni par narkotikām Eiropas Savienībā.   EAD ir jābalstās uz kopīgas atbildības principu un jāaicina ikviens – grupas vai indivīdi, profesionāļi vai vienkārši ikviens sabiedrības loceklis – parakstīt deklarāciju un apņemties risināt narkotiku problēmu.  Šodien Komisijas priekšsēdētāja vietnieks Barro kungs žurnālista un TV zvaigznes Nikos Aliagas kunga un žurnalista un sabiedriskā aktīvista Ježija Ovšaka klātbūtnē oficiāli atklāja EAD sākšanu augsta līmeņa pasākuma norises laikā, kurā piedalījās aptuveni 120 ieinteresētās personas no ES.  Priekšsēdētāja vietnieks Žaks Barro, par tiesiskumu, brīvību un drošību atbildīgais komisārs, paziņoja:  „Eiropas organizāciju un pilsoņu mudināšana aktīvi piedalīties rīcības plānā ir viena no prioritātēm, kas uzsvērta „ES narkotiku apkarošanas rīcības plānā 2009.–2012. gadam”, un viens no galvenajiem pasākumiem tajā ir Eiropas rīcības plāns narkotiku jomā (EAD).  Vēlamies, lai šī kampaņa sasniegtu ikvienu eiropieti ikdienas dzīvē, tādējādi dodot iespēju paust savu viedokli un piedalīties plāna īstenošanā.”   Pašlaik 21 organizācija un personas ir parakstījušas apņemšanos īstenot EAD :     Association des Parents d'Elèves de l'Ecole Européenne de Bruxelles I   (Beļģija)     Kipras pretnarkotiku padome (Kipra)   ETHIAS (Beļģija)   FESAT - Eiropas Narkotiku palīdzības tālruņu fonda (ES)   FNAPT- Fédération Nationale de Prévention Toxicomanies (Francija)   Fondazione Villa Maraini (Italija)   Foundation la Caixa (Spānija)   WOSP fonds – Ziemassvētku palīdzības lielais orķestris – Ježijs Ovšaks (Polija)   FPAT – Portugāles narkotiku atkarības sociālo iestāžu federācija (Portugāle)    ICOS – Starptautiskā drošības un attīstības padome (ES)   Le Phare, familles face à la drogue (Francija)   Londonas narkotiku politikas forums (Apvienotā Karaliste)   Pilsētas padome narkotiku atkarības jautājumos, Blagojevgrada (Bulgārija)   Petanžas jauniešu centrs-ASBL (Luksemburga)   PREV CENTRUM (Čehija)   PREVNET (ES)   Qrendi Scout Group (Malta)   TIIMI Magazine (Somija)   YSPDB – Jauniešu biedrība mieram Balkānos un attīstībai (Bulgārija)   WOCAD – Sieviešu organizāciju komiteja alkohola un narkotiku jautājumos (Zviedrija)   EMCDDA – Eiropas Narkotiku un narkomānijas uzraudzības centrs    No šodienas eiropiešiem un Eiropas organizācijām ir iespēja izmantot Eiropas rīcības plānu narkotiku jomā, tādā veidā piešķirot savam darbam Eiropas dimensiju un padarot to pamanāmāku. Šajā nolūkā tiem jāpārdomā, kādā veidā viņu ikdienas darbs, sociālie pienākumi un vide, kurā tie darbojas, varētu palielināt informētību par narkotiku radīto postu un stiprināt apņemšanos cīnīties ar narkotiku lietošanu un ar to saistītajiem riskiem. Eiropas Komisija aicina tīmekļa vietnē  www.action-drugs.eu  ievietot priekšlikumus par īpašiem un radošiem pasākumiem jebkurā līmenī visā Eiropā, kas pozitīvi ietekmētu uzvedību saistībā ar narkotiku lietošanu vai uzlabotu informētības līmeni par narkotiku lietošanas briesmām.  Lai gūtu sīkāku ieskatu par priekšsēdētāja vietnieka Barro darbu, lūdzu, apmeklējiet viņa tīmekļa vietni:     http://ec.europa.eu/commission_barroso/barrot/welcome/default_en.htm
