IP/09/138
Briselē, 2009. gada 28. janvārīValsts atbalsts: Komisija pagarina
filmu atbalsta noteikumus līdz 2012. gada
beigāmEiropas Komisija šodien pieņēma
paziņojumu, ar ko tā līdz 2012. gada 31. decembrim
pagarina termiņu kritērijiem, ko tā piemēro,
vērtējot valsts atbalstu filmu un audiovizuālo darbu
ražošanai. Tie ir kritēriji, kas noteikti Komisijas
2001. gada paziņojumā un saskaņā ar kuriem Komisija
apstiprina Eiropas valstu, reģionālās un vietējās
atbalsta shēmas, pamatojoties uz ES valsts atbalsta noteikumiem.
Jaunajā Komisijas paziņojumā ir aprakstītas vairākas
tendences, kuras iespējams tiks skatītas nākamajā
paziņojumā par kinematogrāfiju. Visā Eiropas
Savienībā katru gadu tiek sniegts valsts atbalsts filmām aptuveni
1,6 miljardu eiro apmērā.”
Konkurences komisāre Nēlī Krusa šajā
saistībā teica: „Eiropas kinematogrāfija ir viens no
Eiropas kultūras stūrakmeņiem. ES konkurences noteikumos, jo
īpaši noteikumos par valsts atbalsta kontroli, ir atzīta tās
nozīme. Esmu gandarīta, ka, pagarinot Paziņojuma par
kinematogrāfiju darbības laiku, es varēšu arī
turpmāk apstiprināt dalībvalstu atbalstu Eiropas filmām.
Mūsu noteikumi pierāda, ka konkurence un kultūra var labi
sadzīvot un stiprināt viena otru.
Viviāna Redinga, ES plašsaziņas
līdzekļu komisāre, teica: „Eiropas 2008. gada
labākās filmas – Itālijas filmas „Gomorra”
– lielie panākumi liecina par Eiropas kinematogrāfijas
spēku un tās spēju iet pāri robežām un gūt
panākumus. Lai radoši cilvēki Eiropā varētu izpaust
sevi, viņiem ir vajadzīga stabila tiesiskā vide filmu
nozarē. Tāpēc mēs šodien atkārtoti
apstiprinām turpmākajiem trīs gadiem Komisijas
pašreizējo pieeju valsts atbalstam kinematogrāfijas jomā.
Eiropas audiovizuālo darbu nozare saskaras ar jaunām
problēmām strauji augošos tirgos. Tāpēc mums
jāuzsāk arī diskusija par veidiem kā pārvērst
šīs problēmas iespējās, jo īpaši labāk
izmantojot iekšējā tirgus dimensiju un raugoties pāri
Eiropas robežām. Solis šajā virzienā ir nesenais
Komisijas priekšlikums par MEDIA Mundus – programmu
sadarbībai starp Eiropas un jaunattīstības valstu filmu
veidotājiem” (sk. IP/09/26).
Šodienas
lēmums paredz, ka Komisija, vērtējot dalībvalstu atbalsta
shēmu saderīgumu ar EK līguma valsts atbalsta noteikumiem,
turpinās piemērot kritērijus, kas minēti 2001. gada
Paziņojumā par kinematogrāfiju (sk. IP/01/1326),
vismaz līdz 2012. gada 31. decembrim. Šo kritēriju
darbības laiks iepriekš tika pagarināts 2004. un
2007. gadā (sk. IP/04/343
un IP/07/820).
Aktuālākās tendences, kas aprakstītas šodienas
paziņojumā, ietver atbalstu citiem pasākumiem, kas nav filmu un
TV programmu ražošana (piemēram, filmu izplatīšana un
digitālā projicēšana), lielāku skaitu filmu atbalsta
shēmu reģionālā līmenī, kā arī
konkurenci starp dažām dalībvalstīm, kuras izmanto valsts
atbalstu, lai piesaistītu ārvalstu ieguldījumus no lielajiem,
galvenokārt ASV, filmu ražošanas uzņēmumiem. Šo
tendenču dēļ varētu būt vajadzīga valsts atbalsta
kritēriju pilnveidošana. Tomēr šie jautājumi ir
ļoti sarežģīti, un tāpēc Komisija tos vēlas
apsvērt kopā ar dalībvalstīm, filmu atbalsta
organizācijām un Eiropas filmu nozares pārstāvjiem.
Vispārīga informācija
Komisijas 2001. gada Paziņojumā par kinematogrāfiju ir
noteikti četri īpaši saderīguma kritēriji,
saskaņā ar kuriem atbalstu filmu un televīzijas filmu
ražošanai var apstiprināt kā atbalstu kultūrai
atbilstīgi EK līguma 87. panta 3. punkta d)
apakšpunktam, vienlaikus pieprasot vispārējas likumības
principa ievērošanu. Tie ir:atbalsts ir domāts kultūras vērtību
radīšanai; 
producentam ir atļauts vismaz 20 % no projekta budžeta
tērēt citās dalībvalstīs, un saskaņā ar
shēmu piešķirtais atbalsts netiks samazināts
teritoriālu ierobežojumu dēļ;
atbalsta intensitāte nedrīkst pārsniegt 50 % no
projekta budžeta, izņemot sarežģītām un zema
budžeta filmām, un 
nav atļauti atbalsta papildinājumi specifiskām filmu
veidošanas darbībām.Šo kritēriju
darbības laikam bija jābeidzas 2009. gada 31. decembrī.
Pēc 2008. gada oktobrī uzsāktās sabiedriskās
apspriešanās par šo jautājumu (sk. IP/08/1580)
Komisija šodien nolēma pagarināt to līdz 2012. gada
31. decembrim.
Eiropas
Savienība atbalsta Eiropas filmu nozari ar programmu MEDIA 2007, kas
laikā no 2007. gada līdz 2013. gadam paredz
piešķirt 755 miljonus eiro mācībām un Eiropas
filmu attīstībai un izplatīšanai pāri robežām
(sk. IP/07/169).
Pateicoties MEDIA atbalstam, 9 no 10 Eiropas filmām bija
iespējams rādīt ārpus to ražošanas valsts.
Sīkākai informācijai skatīt MEMO/09/33.
