IP/09/ 840   Briselē, 2009. gada 28. maijā  Eiropas programmas un filmas veido trīs ceturtdaļas raidlaika, kurā ir vislielākā auditorija  Eiropā veidotas filmas un raidījumi joprojām piesaista Eiropas skatītājus.  Saskaņā ar Eiropas Komisijas pasūtītu un šodien publicētu neatkarīgu pētījumu Eiropā radīti audiovizuālie darbi aizņem aptuveni trīs ceturtdaļas raidlaika, kurā Eiropas televīzijas kanāliem ir vislielākā auditorija.  Cerības vieš tas, ka Eiropas darbus piedāvā tādi jauni plašsaziņas līdzekļi kā video pēc pieprasījuma, taču šo darbu izmantošana tajos stingri jāuzrauga, lai tā atbilstu jaunajiem Eiropas noteikumiem audiovizuālajā jomā.  Šos noteikumus, kas paredzēti, lai nodrošinātu Eiropas darbu izplatīšanu, 2007. gadā papildināja ar īpašiem, uz jaunajiem plašsaziņas līdzekļiem attiecināmiem noteikumiem, kuri līdz 2009. gada decembrim jāpiemēro visām dalībvalstīm (   IP/08/2032   ).  „Esmu gandarīts, ka televīzijas skatītājus interesē Eiropas darbi.”  Tas liecina par to, ka Eiropas daudzveidība, kuru veicina Eiropas Savienības audiovizuālā politika, ir vērtība lielākajai daļai eiropiešu,” sacīja Eiropas Komisijas priekšsēdētāja vietnieks Žaks Barro, kas patlaban atbild arī par informācijas sabiedrību un plašsaziņas līdzekļiem.  „Taču esmu pārliecināts, ka varam darīt ko vairāk un vēl palielināt mūsu darbu izplatīšanas apjomu.”  „Tādēļ mums jāizmanto potenciāls, ko sniedz pakalpojumi pēc pieprasījuma, lai veicinātu vietēja un Eiropas satura programmu veidošanu visā Eiropā un tādējādi sekmētu kultūras daudzveidību un neatkarīgo producentu darbu izplatību.”  Šodien publicētajā pētījumā pirmo reizi aprēķināts laiks, ko televīzijas skatītāji pavada pie ekrāniem, lai noskatītos Eiropas programmas.  Iepriekšējos pētījumos par televīzijas programmu skatīšanās statistiku šis laiks netika atspoguļots.  Turpretim no šā pētījuma var secināt, ka Eiropas un neatkarīgo producentu raidījumi un filmas ir ļoti populāras.  2007. gadā Eiropas raidījumiem un filmām tika veltīti 74 % no kopējā televīzijas skatīšanās laika , bet no plkst. 18.00 līdz 23.00 — pat 75,5 %, turklāt 33,4 % pavadītā laika pie televīzijas ekrāniem eiropieši veltīja, lai noskatītos Eiropas neatkarīgo producentu darbus.  Lielākā daļa no televīzijas kanālu sniegtajiem pakalpojumiem, ar kuriem piedāvā video pēc pieprasījuma , ir gandrīz vienīgi ar Eiropas saturu: vairāk nekā 90 % aptaujāto televīzijas kanālu norāda, ka saskaņā ar to pasūtījuma katalogos reģistrētajiem datiem vismaz 75 % pieprasījumu ir pēc Eiropas darbiem. Turpretim neatkarīgie pakalpojumu sniedzēji, kas piedāvā video pēc pieprasījuma, Eiropā ražoto darbu skatīšanos veicina daudz mazāk: 25 % aptaujāto deklarējuši, ka savos katalogos tie piedāvā mazāk par 25 % raidlaika ar Eiropas produkciju. Tāpēc ir svarīgi uzraudzīt, kā Eiropas Savienībā attīstās video pēc pieprasījuma, lai atbalstītu kultūras dažādības veicināšanu raidījumu satura ziņā.  Pētījums, reprezentatīvi aptaujājot televīzijas kanālus un saistīto pakalpojumu sniedzējus visā Eiropā, tika veikts pēc Eiropas Komisijas pasūtījuma, lai noskaidrotu, kā televīzijas kanāli un pieprasījuma pakalpojumu sniedzēji 30 valstīs veicina Eiropas darbus, kā tas prasīts Eiropas noteikumos audiovizuālo pakalpojumu jomā (   MEMO/08/803   ). Pētījumā piedāvātas arī metodes to pasākumu rezultātu vērtēšanai, kurus pieprasījuma video pakalpojumu sniedzēji veic, lai iekļautu savos katalogos darbus ar Eiropas saturu. Visbeidzot, pētījums rosina dalībvalstis un pieprasījuma pakalpojumu sniedzējus noteikt vadlīnijas, lai aprēķinātu, cik svarīga ir vieta, kādu šo pakalpojumu sniedzēji ierāda Eiropā ražotiem darbiem. Priekšvēsture  Saskaņā ar 1989. gada direktīvu „Televīzija bez robežām” Eiropas raidorganizācijām ir pienākums lielāko daļu laika savās raidījumu programmās veltīt Eiropas darbiem un vismaz 10 % no šā laika vai šo programmu budžeta atvēlēt darbiem, kurus radījuši no raidorganizācijām neatkarīgi Eiropas veidotāji. 2007. gadā šīs direktīvas darbības jomu paplašināja ar „Audiovizuālo mediju pakalpojumu direktīvu”, attiecinot tās darbību arī uz pakalpojumiem pēc pieprasījuma. Saskaņā ar jauno direktīvu dalībvalstis nodrošina, ka ar pakalpojumiem pēc pieprasījuma, kurus piedāvā to jurisdikcijā esoši plašsaziņas līdzekļu pakalpojumu sniedzēji, ja vien tas ir iespējams un īstenojams ar atbilstīgiem līdzekļiem, veicina Eiropas darbu veidošanu un piekļuvi tiem. To var veicināt ar dažādiem līdzekļiem, piemēram, ieguldot finanses darbu veidošanā un Eiropas darbu izplatīšanas tiesību iegādē vai ierādot šādai produkcijai piemērotu vietu pasūtījuma video katalogos, vai nosakot, lai šie darbi tajos būtu pārsvarā (   MEMO/08/803   ).  Šodien publicētais neatkarīgais pētījums piešķir ārēju dimensiju Komisijas sagatavotajam divgadu ziņojumam par to, kā dalībvalstis ievēro šīs saistības, pamatojoties uz pašu dalībvalstu sniegto informāciju. Pēc Eiropas Komisijas pasūtījuma pētījumu veica Attentional Limited, Oliver &amp; Ohlbaum Associés, Ramboll Management and Headway International . Iepriekšējo Komisijas ziņojumu, kas attiecās uz 2005. un 2006. gada laikposmu, publicēja 2008. gada jūlijā (   IP/08/1207   ). Nākamo ziņojumu — par 2007. un 2008. gada laikposmu — publicēs 2010. gadā. Pētījums pieejams    http://ec.europa.eu/avpolicy/info_centre/library/studies/index_en.htm#eurworks   . Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
