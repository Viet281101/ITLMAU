IP/09/551
Briselē, 2009. gada 8. aprīlīKomisija nosaka stingrākus
mērķus, lai maksājumi saistībā ar ES
dotācijām un līgumiem tiktu veikti raitākŠodien tika pieņemta iniciatīva, ar
kuru tiek noteikti jauni, stingrāki mērķi maksājumu
veikšanai no Eiropas Komisijas tieši pārvaldītajiem
finanšu līdzekļiem. Priekšlikumu
mērķis ir intensificēt līdzšinējos pasākumus
un panākt, lai nauda pie finansējuma saņēmējiem, kuri
bieži vien ir nelieli uzņēmumi un vietējās
iestādes, nonāktu ātrāk. Šie priekšlikumi
attieksies uz finanšu līdzekļiem 15 miljardu eiro
apmērā un skars maksājumus ar noteiktiem termiņiem
tādās jomās kā pētniecība, izglītība un
jaunatne, enerģija un pārvadājumi. Viens no
pamatmērķiem ir samazināt ES dotāciju un līgumu
priekšfinansējuma nodrošināšanai vajadzīgo laiku
no 30 uz 20 dienām. Ar šiem priekšlikumiem tiek
papildināti nesen pieņemtie lēmumi paātrināt
struktūrfondu projektu maksājumu veikšanu saskaņā ar
Eiropas Ekonomikas atveseļošanas plānu (IP/08/1983),
kā arī priekšlikumi novērst novēlotus maksājumus
par komerciāliem darījumiem (IP/09/552).
ES finanšu plānošanas un budžeta komisāre Daļa
Gribauskaite (Dalia Grybauskaitė) teica: „šodien
iesniegto priekšlikumu mērķis ir maksimāli izmantot visas
esošo finanšu noteikumu radītās iespējas, lai
tādējādi padarītu raitākus tos
415 tūkstošus tiešo maksājumu, ko Komisija veic ik
gadu”. Viņa arī norādīja uz to, ka
priekšlikums nāk īstajā laikā, jo
„pašreizējā ekonomiskajā situācijā ir
būtiski nekavējoties veikt pasākumus, kas atvieglotu dzīvi
līdzekļu saņēmējiem. Turklāt šī
iniciatīva sagatavos augsni turpmākām izmaiņām ES
finanšu noteikumos, kuras plānots veikt 2010. gadā. 
Paziņojums pamatā ir vērsts uz to, lai
priekšfinansējuma vai sākotnējo maksājumu termiņi
tiktu samazināti no 30 uz 20 dienām. Minētais
maksājumu veids ir visvienkāršākais, jo neprasa 
sarežģītas administratīvās procedūras un atbilst
aptuveni 9,5 miljardiem eiro. Attiecībā uz citiem centrāli
pārvaldītajiem maksājumiem (aptuveni 5,5 miljardi eiro)
mērķis ir maksājumu izpildes laiku samazināt no 45 uz
30 dienām, tādējādi nodrošinot Eiropas Komisijas
maksājumu atbilstību direktīvai par novēlotu maksājumu
novēršanu par komerciāliem darījumiem. Papildus Komisija
mudinās savus dienestus centrāli pārvaldīto dotāciju un
līgumu gadījumā vairāk izmantot vienotas likmes un
vienreizējus maksājumus. 
Maksājumu izpildes paātrināšanu tāpat var
veicināt, vienkāršojot procedūras, kas jāīsteno
pirms projektu uzsākšanas, tāpēc tiks ieviesti
pasākumi, ar kuriem Komisijas dienestiem būs dota iespēja
izsludināt konkursus par diviem gadiem nevis atsevišķus konkursus
un izmantot standartizētas konkursu procedūras.
Dalīšanās zināšanās un pieredzē ir
būtisks aspekts maksājumu izpildes paātrināšanā,
un Komisijas Budžeta ģenerāldirektorāts
(DG BUDG) aktīvāk sniegs palīdzību
pārējiem dienestiem, lai tie varētu izpildīt visus
nosacījumus, kas vajadzīgi, lai ātri nodrošinātu
līdzekļus no to budžetiem. Ciktāl iespējams, tiks
veicināta paātrinātu iepirkuma un dotāciju procedūru
ieviešana.
Komisijas dienestiem būs savos gada darbības ziņojumos
oficiāli jāinformē par panākumiem virzībā uz
šiem mērķiem.
