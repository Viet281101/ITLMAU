IP/09/202
Briselē, 2009. gada 2. februārīPatērētāju viedoklis:
enerģētika, banku pakalpojumi un pilsētu transports neatbilst
prasībāmSaskaņā ar Eiropas Komisijas šodien
publicēto jauno ES ziņojumu patērētājiem
vislielākās problēmas sagādā trīs pakalpojumu
jomas, kas ir patiesi nozīmīgas — enerģētika, banku
pakalpojumi un transports (vilcienu, autobusu un tramvaju
satiksme).  ES otrais gada ziņojums par
patērētāju tirgus rādītājiem apseko 20 preču
un pakalpojumu jomas (tostarp pārtika, apģērbs, apavi,
finanšu pakalpojumi, enerģija un telekomunikācijas), izmantojot 5
patēriņa rādītājus — cenas,
piegādātāja maiņa, apmierinātība,
sūdzības un drošums.  Mērķis ir noteikt tirgus, kuros
patērētājiem ir ievērojams problēmu risks.
Patēriņa apstākļus elektroenerģijas
mazumtirdzniecības tirgū Komisija 2009. gadā apskatīs
plašā tirgus pētījumā. 
ES patērētāju tiesību aizsardzības komisāre
Meglena Kuneva teica: ”Esmu norūpējusies par to, ka trīs
pakalpojumu jomas, kas cilvēkiem ir ļoti svarīgas,
saskaņā ar vairākiem ES mēroga patēriņa
pamatrādītājiem neatbilst prasībām.
Mazumtirdzniecības elektroenerģijai ir nozīmīga vieta
mājsaimniecību pamatbudžetā, tādēļ
2009. gadā esmu nolēmusi šajā jomā veikt
pētījumus.  Eiropas patērētāji ir pelnījuši
labākus apstākļus.”
Būtiskākie rezultāti 
Divas galvenās ES mēroga tendences, par ko liecina 2009. gada
ziņojums par rādītājiem, ir šādas.
1. Pamatpakalpojumu jomas neatbilst patērētāju
prasībām
Pakalpojumu jomā patērētājiem vienmēr rodas
vairāk problēmu, nekā tradicionālajos preču tirgos.
Dati par apmierinātību ar 19 tirgiem arī liecina par būtisku
atšķirību starp pakalpojumu un preču tirgiem. Cilvēki
visvairāk nav apmierināti ar pilsētu un ārpilsētu
transportu (vilcienu, autobusu un tramvaju satiksme), enerģētiku,
fiksētajiem telefonsakariem un pasta pakalpojumiem. Visās
šajās nozarēs mazāk par 60% patērētāju ir
apmierināti ar pakalpojumiem. Pastāv arī tendence,
saskaņā ar kuru no patērētājiem attiecībā uz
pakalpojumu tirgiem saņemts vairāk sūdzību, nekā
attiecībā uz preču tirgiem. Skatīt MEMO/09/44.
2. Enerģētika, transports un banku pakalpojumi ir trīs
jomas, kurās patērētāji visbiežāk saskaras ar
problēmām (pamatojoties uz 5 rādītājiem)
Par enerģētikuMazāk par divām trešdaļām patērētāju
ir apmierināti ar savu energoapgādes uzņēmumu.
Elektroenerģijas un gāzes apgādes pakalpojumi rada
vislielāko neapmierinātību ziņotā cenu pieauguma
dēļ. Apmēram 60 % patērētāju
ziņojuši par sava energoapgādes uzņēmuma veiktu cenu
paaugstināšanu, savukārt tikai 3-4 % saskārušies
ar cenu samazināšanu. 
Elektroenerģijas un gāzes apgādes pakalpojumiem ir slikts
rādītājs attiecībā uz piedāvājumu
salīdzināmību un piegādātāja maiņu.
Enerģētikas nozarē patērētāji visretāk
maina piegādātāju: tikai 7 % mainījuši gāzes
piegādātāju, un 8 % — elektroenerģijas
piegādātāju.Piegādātāja maiņas
likmes ir jo īpaši svarīgas tādēļ, ka
saskaņā ar vienu no galvenajiem secinājumiem ziņojumā
par rādītājiem tirgos ar augstām
piegādātāja maiņas likmēm
patērētāji mazāk ziņo par cenu paaugstināšanu
— šādi tirgi ir automašīnu
apdrošināšana (25 % patērētāju
pēdējos divos gados), interneta pakalpojumi (22 %) un mobilie
telefonsakari (19 %). Pieredze liecina, ka piegādātāja
maiņas iespējas palīdz uzlabot arī patērētāju
vispārējo situāciju. Piegādātāja maiņas
vienkāršošanai jākļūst par politikas
prioritāti visās mazumtirdzniecības pamatnozarēs.
Par banku pakalpojumiemVadoties pēc pieejamajiem cenu datiem, uzmanība noteikti
jāpievērš banku nozarei. Gan samaksa par banku
pakalpojumiem, gan procentu likmes dalībvalstīs ievērojami
atšķiras, un šīs atšķirības ir grūti
izskaidrojamas.  Piemēram, koriģētās 1 līdz 5 gadu
patēriņa kredīta procentlikmes ir robežās no 0,21 %
Zviedrijā līdz 12,12 % Igaunijā, un atšķirības
saglabājas pat pēc kapitāla izmaksu korekcijām.
Banku nozarē jo īpaši ir problēmas attiecībā
uz piedāvājumu salīdzināmību,
piegādātāja maiņas iespējām un faktisko
piegādātāja maiņu. Vidēji 11 % banku
mazumtirdzniecības pakalpojumu izmantotāju pēdējo divu gadu
laikā ir mainījuši piegādātāju. Tikai 9 %
norēķinu kontu īpašnieku ir mainījuši banku,
visbiežāk banka mainīta hipotēkas vai investīciju
projekta gadījumā, un tomēr arī šādas maiņas
īpatsvars nepārsniedz 13 %. Par transportuPatērētāji, kas izmanto pilsētu un ārpilsētu
transporta pakalpojumus (autobusu, vilcienu, tramvaju satiksme),
pauduši vislielāko neapmierinātību un visvairāk
saskārušies ar problēmām: mazāk nekā puse
patērētāju ir apmierināti ar minētajiem pakalpojumiem.
Neapmierinātības galvenie iemesli ir cenu līmenis,
komercpiedāvājumu pievilcīgums, pirkuma izdarīšanas
sarežģītība un klientam draudzīga attieksme.
No katriem četriem patērētājiem viens saskārās
ar problēmām un iesniedza sūdzību.
Turpmāk veicamie pasākumi
No trim nozarēm, kas patērētājiem sagādā
vislielākās problēmas, enerģētikai
patērētāji tērē vislielāko daļu no
mājsaimniecības budžeta (5,7 %), un enerģētikas
jomā patērētājiem vislielākie izdevumi ir par
elektroenerģiju (2,1 %). 2009. gadā veiks plašāku
tirgus pētījumu par elektroenerģijas mazumtirdzniecību, lai
sīkāk pētītu patēriņa iespējas
īpašās mājsaimniecības situācijās,
piemēram, piedāvājumu salīdzināmība, negodīga
komercprakse un rēķinu sagatavošana.
Citi būtiski secinājumi
Pievienotajā Memo sīkāk izklāstīti ziņojuma par
rādītājiem rezultāti. Jo īpaši ziņojums
liecina par to, ka stagnācijā nonākusi pārrobežu
mazumtirdzniecība. Tās īpatsvars kopš 2006. gada
nav palielinājies.  Dalībvalstu salīdzinošā
novērtēšana liecina par ievērojamām
atšķirībām patērētāju aizsardzības
jomā, jo īpaši ir nepieciešami izpildes un
pārsūdzības mehānisma uzlabojumi.
Plašāka informācija: 
http://ec.europa.eu/consumers/overview/cons_policy/index_en.htm
