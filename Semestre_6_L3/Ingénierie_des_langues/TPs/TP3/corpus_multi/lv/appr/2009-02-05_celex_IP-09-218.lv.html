IP/09/218
Briselē, 2009. gada 5. februārī“Par dažādību.
Pret diskrimināciju.” Šogad ES līmenī godalgotie
rakstiŽurnālistu balvu “Par
dažādību. Pret diskrimināciju”
šodien piešķīra Francijas autora rakstam par futbolistiem,
kuri ir geji, un Dānijas autora rakstam par sievietēm, kuras
pievēršas islamam. Trešo godalgu saņēma Portugāles
autora raksts, savukārt Īpašo balvu par romu
mazākumtautību izcīnīja Grieķijas žurnālists.
Apbalvošanas ceremonija notiek šovakar Prāgā
Kaiserštejnský pilī.
“Plašsaziņas līdzekļiem ir būtiska nozīme
cīņā pret diskrimināciju, aizspriedumiem un
stereotipiem,” teica Eiropas nodarbinātības, sociālo lietu
un vienlīdzīgu iespēju komisārs Vladimirs Špidla.
“Dažādība un sociālā kohēzija ir
svarīgākās vērtības pašreizējā
sociālajā, ekonomiskā un finanšu
situācijā.”
Šīsdienas ceremonijā Eiropas Komisija godinās tos
žurnālistus, kuri rakstot palīdz padziļināt izpratni
par dažādības priekšrocībām un mudina
lasītājus ciešāk aplūkot diskriminācijas un
nevienlīdzības problēmas. Šogad Komisija piešķir
Īpašo balvu rakstam, kurā uzmanība pievērsta romu
mazāktautības jautājumiem.
Pirmās vietas godalgu iegūst laikraksta Le Monde
žurnālists Pascale Krémer ar rakstu Homophobie et
football: la leçon de Chooz (“Homofobija un futbols.
Chooz mācība”) par spēlētājiem
vietējā futbola klubā, kuri ir geji. Rakstā aplūkots,
kā ienesīgā futbola marketinga pasaule veicina
pastāvīgu diskrimināciju pret gejiem un lesbietēm, taču
tajā novērtēti pozitīvie pasākumi, ko veikušas
futbola līgas visā Eiropā, lai to izskaustu.
Otru pirmās vietas godalgu saņem Ole Hall, Dānijas
laikraksta Morgenavisen Jyllands-Posten žurnālists.
Šā autora rakstā Danske muslimer udsat for chikane
(“Dānijas musulmaņi cieš no
uzmākšanās”) atspoguļots, kā dāņu
sievietes, kuras savā dzimtenē pieder pie sabiedrības
vairākuma, pievēršas islamam, kļūstot par
īpaši pamanāmu minoritāti. Kā vairākumam
nepiederīgas personas šīs musulmanietes saskaras ar
sabiedrības aizspriedumiem un naidīgumu. 
Trešajā vietā ierindojas Christiana Martins un
Marisa Antunes ar rakstu Elite à prova de racismo (“No
rasisma pasargāta elite”) par veiksmīgiem Portugāles
pilsoņiem, mazāktautību pārstāvjiem, kuri ir
lauzuši sabiedrībā esošus uzskatus, kas ir traucē
ieņemt augstus amatus. Raksts bija publicēts Portugāles
laikrakstā Expresso.
Konkursam par Īpašo balvu par romu mazākumtautību
laikraksta Eleftheros Tipos žurnālists Mika Kontourousi
iesniedza rakstu Η
&#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;
(“Yuzyan “pāriet” savas kopienas
robežas”). Autors apraksta problēmas, ar ko saskaras romu
sievietes, cenšoties lauzt iesakņojušos uzskatus par sievietes
lomu sabiedrībā.
Godalgu pasniegšanas ceremonija norisināsies kā daļa no
Eiropas Komisijas organizētā semināra
“Plašsaziņas līdzekļi un
dažādība”. Seminārā tiks sniegti rezultāti,
kas iegūti visu Eiropu aptverošā pētījumā par
plašsaziņas līdzekļu praksi diskriminācijas
izskaušanā un saistībā ar dažādības
sekmēšanu. Pasākumā pulcēsies vairāk nekā
80 plašsaziņas nozares profesionāļu,
līdztiesības struktūru un NVO pārstāvji no visas
Eiropas.  
Žurnālistu balvas piešķiršanas shēma ir viens
no daudzajiem izpratnes veicināšanas pasākumiem, kas
norisinās kā daļa no ES informācijas kampaņas
“Par dažādību. Pret diskrimināciju.” Eiropas
jaunatnes mediju tīkls un Eiropas žurnālistu apvienība ir
partneri šīs balvas atbalstīšanā.
Žurnālistu balvas laureāti tika izraudzīti no vairāk
nekā 545 rakstiem, kas no visām 27 dalībvalstīm
tika iesniegti laikposmā no 2008. gada 1. janvāra līdz
31. oktobrim. Žūrija uzsver, ka saņemtie raksti ir
kvalitatīvi. Četri Eiropas līmeņa laureāti katrs
saņems piešķīrumu, lai dotos izpētes ceļojumā
uz jebkuru ES valsti pēc savas izvēles.
Skatīt arī MEMO/09/51
Plašāka informācija
Žurnālistu balva 2008 
http://journalistaward.stop-discrimination.info.
Kampaņa “Par dažādību. Pret
diskrimināciju.”
http://www.stop-discrimination.info/2185.0.html.
Plašsaziņas līdzekļi pētījumiem
saistībā ar dažādību 
http://www.media4diversity.eu/.
