IP/09/640
Briselē, 2009. gada 27. aprīlīEiropas Kopienu komisija atklāj
konkursu, lai izveidotu jaunu ES logotipu ekoloģiski tīriem
produktiemEiropas Kopienu komisijas Lauksaimniecības un
lauku attīstības ģenerāldirektorāts aicina visus
dizaina un mākslas studentus no 27 ES dalībvalstīm pieteikties ES
konkursam jauna ES logotipa izveidošanai ekoloģiski tīriem
produktiem. Konkursa balva pārspēj visas naudas balvas: logotips, kuru
atzīs par labāko, 2010. gada jūlijā kļūs par
oficiālo logotipu ekoloģiski tīriem produktiem visā Eiropas
Savienības teritorijā. Bioloģiskā logo konkursa
atklāšanas priekšvakarā Marianna Fišere Bola (Mariann
Fischer Boel), Eiropas Lauksaimniecības un lauku attīstības
komisāre, teica: "Jaunais bioloģiskais logotips piešķirs
identitāti bioloģiskās lauksaimniecības nozarei Eiropas
Savienībā. Tas palīdzēs izveidot vienotu tirgu, un tās
ir labas ziņas gan ražotājiem, gan
patērētājiem."
Lai izveidotu pārdomātu un radošu ES bioloģisko produktu
logotipu, Eiropas Savienība dod iespēju jaunajiem talantiem izveidot
dizainu, ko varētu izmantot miljoniem produktu iepakojumā. Jaunais ES
bioloģisko produktu logotips būs obligāti jāizmanto visiem
fasētajiem ekoloģiski tīrajiem produktiem, kas ražoti 27 ES
dalībvalstīs un atbilst marķēšanas standartiem.
Turklāt ES logotipu var brīvprātīgi izmantot visiem
nefasētajiem ekoloģiski tīrajiem produktiem, kas ražoti ES
vai ievesti no citām valstīm. 
Šajā
unikālajā starptautiskajā dizaina konkursā aicināti
piedalīties visi ES iedzīvotāji, kuri ir reģistrēti ES
mākslas un dizaina augstākajās izglītības
iestādēs. Tiks izraudzīti trīs uzvarētāji, un
pirmās vietas ieguvējam piešķirs 6000 eiro naudas balvu.
Otrās un trešās vietas ieguvēji saņems attiecīgi
3500 un 2500 eiro. Pieteikumus līdz 2009. gada 25. jūnijam var
augšupielādēt konkursa mājas lapā www.ec.eueropa.eu/organic-logo.
Jauno ES bioloģisko produktu logotipu izvērtēs ekspertu
žūrija, kas sastāv no lauksaimniecības produktu
bioloģiskās ražošanas un lauksaimniecības jomu
ekspertiem un starptautiski pazīstamiem dizaina speciālistiem.
Žūrijas sastāvā ir tādas izcilas
personības,kā profesors, goda doktors, mākslinieciskais
vadītājs un vadošais partneris Erik Spiekermann no
Vācijas; Riitta Brusila-Räsänen, grafiskā dizaina
profesore no Lapzemes universitātes Somijā; Szymon Skrzypczak,
jaunais dizaineris, vairāku dizaina konkursu laureāts no Polijas;
Elisabeth Mercier, Agence BIO direktore no Francijas; Urs
Niggli, Bioloģiskās lauksaimniecības pētniecības
institūta (Research Institute of Organic Agriculture (FiBL))
direktors no Šveices; Tom Václav&#237;k, ekoloģiski
tīro lauksaimniecības produktu mārketinga eksperts no
Čehijas Republikas un Starptautiskās ekoloģiski tīro
lauksaimniecības produktu mazumtirgotāju asociācijas
(International Organic Retailers Association) prezidents; Craig
Sams, Augšņu asociācijas (Soil Association) prezidents
no Apvienotās Karalistes. Konkursa žūrijas
priekšsēdētājs ir Rob Vermeulen Viseiropas
zīmolu dizaina asociācijas (Pan-European Brand Design
Association) eksprezidents.
Pēc pieteikumu iesniegšanas beigu datuma žūrija
atlasīs labākos pieteikumus un tos publicēs konkursa mājas
lapā kā oficiālos jaunā logotipa kandidātus. Visi
Eiropas Savienības iedzīvotāji tiks aicināti
izvēlēties labāko logotipu, balsojot par savu izvēli
tiešsaistē. 2010. gada vasarā konkursa uzvarētāju un
divu nākamo vietu ieguvējus aicinās uz apbalvošanas
ceremoniju Briselē, kur Eiropas Savienības Lauksaimniecības un
lauku attīstības komisārs tos apbalvos ar iegūtajām
balvām.
Konkursa organizatori aicina studentus izstrādāt uzmanību
piesaistošus, oriģinālus logotipus, kas atspoguļo
bioloģiskās lauksaimniecības un ražošanas
dažādos aspektus. Žūrija vērtēs
iesūtītos logotipus arī atbilstoši to radītajam
kopējam iespaidam, vizuālajai uztveramībai, izteiksmes
skaidrībai un paliekošām vērtībām. Konkursa
noteikumu pilns izklāsts ir atrodams konkursa mājas lapā www.ec.europa.eu/organic-logo.
