IP/09/593
Briselē, 2009. gada 20. aprīlīPlatforma dialogam „Eiropas
Integrācijas forums” un interaktīva Eiropas Integrācijas
tīmekļa vietne — divi jauni instrumenti integrācijas
veicināšanaiŠodien Komisija svinīgi atklāja
Eiropas Integrācijas forumu un Eiropas Integrācijas tīmekļa
vietni, kas ir divi jauni instrumenti Eiropas Savienībā
dzīvojošo trešo valstu pilsoņu integrācijai. Eiropas
Integrācijas forumā, kas ir organizēts sadarbībā ar
Eiropas Ekonomikas un sociālo lietu komiteju, ES iestādes,
ieinteresētās personas un pilsoniskās
sabiedrības organizācijas dalīsies viedokļiem par
integrācijas jautājumiem. Eiropas Integrācijas tīmekļa
vietne — kas drīz tiks pārdēvēta par
„Integrācija rokas stiepiena attālumā" — sniegs
kvalitatīvu informāciju no visas Eiropas un dos iespēju interneta
vidē izveidot integrācijas speciālistu kopienu.
Komisijas priekšsēdētāja vietnieks Žaks Barro,
kurš atbild par tiesiskumu, brīvību un drošību,
sacīja: „Es uzskatu, ka, lai integrācijas politika nestu
augļus, mums noteikti ir jāstrādā kopā. Tāpēc
esmu īpaši gandarīts, ka šodien, Eiropas Integrācijas
foruma pirmajā tikšanās reizē un Eiropas Integrācijas
tīmekļa vietnes atklāšanas pasākumā esam
sapulcinājuši visas ieinteresētās personas un
organizācijas, kas darbojas integrācijas jomā. Forums ir
„fiziska” platforma dialogam par integrācijas politikas
aktuālajiem problēmjautājumiem un turpmākajām
prioritātēm. Tīmekļa vietne ir „virtuāla”
platforma — tiešsaistē pieejams rīku kopums, kas
noderēs visiem tiem, kuri strādā ar imigrantiem. Tā ir
patiesi interaktīvs instruments, kas dod iespēju dalīties
paraugpraksē, uzzināt finansējuma saņemšanas
iespējas un atrast projektu partnerus. Šī vietne
palīdzēs interneta vidē izveidot jaunu kopienu, kurā
apvienoties visiem integrācijas darbā
iesaistītajiem.”
Eiropas Ekonomikas un sociālo lietu komitejas
priekšsēdētājs Mario Sepi teica: „Integrācijas
process ir bijis ilgstošs process, kurā dažkārt ir bijis
jāsastopas ar vilcināšanos, pretestību un noliegumu,
tomēr tajā ir bijis vērojams arī ievērojams progress.
Tas ir abpusējs process, kas balstās uz imigrantu un
uzņēmējvalsts iedzīvotāju attiecīgajām
tiesībām un pienākumiem. Tāpēc mēs esam
pastāvīgi virzījušies uz patiesu līdzdalību
integrācijas politikā, īpaši ņemot vērā, ka
pašreizējais dialogs ar pilsonisko sabiedrību ir skaidri
parādījis, cik daudz tā sagaida šajā ziņā.
Tā nav nejaušība, ka savos atzinumos mēs nekad neesam
pieļāvuši ksenofobiju; mūsu sagatavotā „Programma
Eiropai: pilsoniskās sabiedrības priekšlikumi” to
nepārprotami pierāda."
Eiropas Integrācijas forums — platforma dialogam
integrācijas jomā
Eiropas Integrācijas forums dos iespēju pilsoniskās
sabiedrības organizāciju pārstāvjiem paust viedokļus
par integrācijas jautājumiem, īpaši saistībā ar
„ES integrācijas programmu”. Šis forums arī
radīs iespēju Eiropas Savienības iestādēm
uzņemties aktīvu lomu šajā jomā. Šī
sadarbībā ar Eiropas Ekonomikas un sociālo lietu komiteju
organizētā integrācijas dialoga platforma ir lieliska
iespēja apspriest aktuālos problēmjautājumus un
turpmākās prioritātes ar Eiropas Savienības
iestāžu pārstāvjiem. 
Šodien notiekošajā pirmajā tikšanās reizē
tiks aplūkota foruma loma plānotās „ES integrācijas
programmas” izstrādē un metodes, kā to paveikt, kā
arī daži tādi aktuāli jautājumi kā
pašreizējās ekonomiskās krīzes ietekme uz imigrantu
integrāciju. Forumā piedalīsies pilsoniskās sabiedrības
organizācijas, kas darbojas integrācijas jomā Eiropas
līmenī, tostarp sociālie partneri, kā arī Eiropas
Savienības iestāžu pārstāvji. Piedalīsies arī
dalībvalstu integrācijas platformu un valstu integrācijas
kontaktpunktu tīkla pārstāvji.
Eiropas Integrācijas tīmekļa vietne —
integrācija rokas stiepiena attālumāForuma laikā
tiks arī oficiāli atklāta Eiropas Integrācijas
tīmekļa vietne (www.integration.eu).
Eiropas Integrācijas tīmekļa vietnes mērķis ir
atbalstīt integrācijas politiku un praksi, daloties
informācijā par veiksmīgām stratēģijām un
sekmējot ieinteresēto personu un pilsoniskās sabiedrības
organizāciju sadarbību visā ES. Šī vietne ir pieejama
ikvienam un dod iespēju dalīties paraugpraksē, uzzināt
finansējuma saņemšanas iespējas un meklēt projektu
partnerus, būt informētam par aktuālajām tendencēm ES,
valstu un vietējā līmenī un uzturēt saikni ar ES
integrācijas kopienu. Eiropas Integrācijas tīmekļa vietne
drīz tiks pārdēvēta par „Integrācija rokas
stiepiena attālumā", un nodrošinās kvalitatīvu
informāciju no visas Eiropas un sekmēs integrācijas
speciālistu kopienas veidošanos, būdama kā tilts, kas
savieno integrācijas speciālistus un politikas
veidotājus.Šajā tīmekļa vietnē (www.integration.eu) atradīsiet:novatoriskas paraugprakses apkopojumu, kas pasniegts skaidrā,
salīdzināmā veidā;
tādus kopīgi lietojamus rīkus kā projektu partneru
meklēšanas rīku, kas izmantojams tīklu veidošanai un
kopīgu projektu izstrādei;
informāciju par finansējuma saņemšanas
iespējām;
apjomīgu dokumentācijas sadaļu, kurā iekļauti
ziņojumi, politikas stratēģijas dokumenti, tiesību akti un
ietekmes novērtējumi;
diskusiju forumus;
valstu informācijas lapas ar jaunāko informāciju par
tiesību aktiem un politikas programmām;
sadaļu ar dažādu citu tīmekļa vietņu
saitēm;
regulāri atjauninātu jaunumu un pasākumu
