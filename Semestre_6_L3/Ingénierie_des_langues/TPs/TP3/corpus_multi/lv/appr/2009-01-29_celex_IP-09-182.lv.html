IP/09/182
Briselē, 2009. gada 29. janvārī20 dalībvalstis joprojām
neievēro Kopienas tiesību aktus par energoefektivitātes
paaugstināšanuŠodien Komisija nosūtījusi
argumentētu atzinumu 20 dalībvalstīm, kuras nav
paziņojušas par enerģijas pakalpojumu direktīvas
transponēšanu[1].
Šīs direktīvas mērķis ir veicināt rentablu un
efektīvu enerģijas galapatēriņu dalībvalstīs,
izveidojot nosacījumus energopakalpojumu tirgus
attīstībai.
Lai gan oficiāla paziņojuma vēstule par šo jautājumu
dalībvalstīm nosūtīta jau 2008.gada jūlijā,
tās vēl joprojām nav informējušas Komisiju par
minētās direktīvas pilnīgu transponēšanu
savās tiesību normās un noteikumos. Tāpēc Komisija
sākusi pārkāpuma procedūras nākamo, otro posmu pret
Apvienoto Karalisti, Beļģiju, Bulgāriju, Čehijas Republiku,
Grieķiju, Īriju, Kipru, Latviju, Lietuvu, Luksemburgu,
Nīderlandi, Poliju, Portugāli, Rumāniju, Slovākiju,
Slovēniju, Somiju, Ungāriju, Vāciju un Zviedriju.
Direktīvā noteikti pamatprincipi, pēc kuriem katra
dalībvalsts energoefektivitātes paaugstināšanai var izveidot
konkrētajiem ekonomiskajiem apstākļiem piemērotu
uzņēmējdarbības vidi un infrastruktūru. Direktīva
attiecas uz celtniecības nozari, transportu, lauksaimniecību un
rūpniecību. Tā rada arī priekšnoteikumus
energopakalpojumu tirgus izveidošanai un attīstībai, kā
arī citiem energoefektivitātes paaugstināšanas
pakalpojumiem, nosakot energoapgādes uzņēmumu lomu,
energoefektivitātes pasākumu finansēšanas kārtību,
kā arī publiskā sektora priekšzīmi un
attiecīgās informācijas pieejamības nozīmi. 
Dalībvalstu politiska līmeņa saistības ar
energoefektivitātes paaugstināšanu saistītajos
jautājumos jāapstiprina ar attiecīgiem juridiskiem
pasākumiem valstu līmenī.
[1] Eiropas Parlamenta un
Padomes 2006. gada 5. aprīļa Direktīva 2006/32/EK
par enerģijas galapatēriņa efektivitāti un
energoefektivitātes pakalpojumiem un ar ko atceļ Padomes
Direktīvu 93/76/EEK.
