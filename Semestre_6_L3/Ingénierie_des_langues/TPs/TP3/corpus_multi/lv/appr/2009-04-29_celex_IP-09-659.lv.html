IP/09/659
Briselē, 2009. gada 29. aprīlīValsts
atbalsts – Komisija pieņem vienkāršošanas
paketi, lai paātrinātu lēmumu pieņemšanu par valsts
atbalstuEiropas Komisija ir pieņēmusi valsts
atbalsta vienkāršošanas paketi, kas ietver paraugprakses kodeksu
un paziņojumu par vienkāršoto procedūru. To
mērķis ir uzlabot valsts atbalsta procedūru efektivitāti,
pārredzamību un paredzamību visos izmeklēšanas posmos,
tādējādi sekmējot Komisijas un dalībvalstu
brīvprātīgu sadarbību. Abos dokumentos jo īpaši ir
ierosināts dalībvalstīm pastiprināt saziņu pirms
atbalsta pasākumu paziņošanas, lai jau procesa sākumā
izslēgtu potenciālos sarežģījumus, un tajos ir ietverts
uzlabotu plānošanas instrumentu kopums gan sarežģītu,
gan vienkāršu lietu risināšanai. 
Vienkāršošanas paketes pieņemšana ir nozīmīgs
pasākums reformu programmā, par kuru Komisija paziņoja
2005. gada valsts atbalsta rīcības plānā (skatīt
IP/05/680).
Konkurences komisāre Nēlī Krusa šajā
sakarībā teica: „Valsts atbalsta vienkāršošanas
pakete būs ieguldījums nozarē, kurš veicinās
ātrāku lēmumu pieņemšanu par valsts atbalstu, jo
īpaši sekmējot savlaicīgāku un labāku
dalībvalstu un Komisijas sadarbību. Pieņemot paraugprakses
kodeksu un paziņojumu par vienkāršoto procedūru, Komisija ir
pildījusi valsts atbalsta rīcības plānā doto
solījumu modernizēt un vienkāršot valsts atbalsta
procedūras.” 
Vienkāršošanas pakete ir paredzēta, lai atvieglotu un
tādējādi paātrinātu dažādu valsts atbalsta
procedūru veidu – Komisijai paziņotu vienkāršu
pasākumu, jaunas problēmas izraisošu sarežģītu
lietu, sūdzību – izskatīšanu. Tas atbilst
2005. gada valsts atbalsta rīcības plānā (IP/05/680)
paziņotajam mērķim, kur tika aicināts pieņemt
efektīvākas, vienkāršākas un paredzamākas
procedūras valsts atbalsta jomā. Pakete ir plaši apspriesta ar
dalībvalstīm un ārējām ieinteresētām
personām (skatīt IP/08/1950)
un izraisīja pozitīvu reakciju.
Paraugprakses kodeksā ir izklāstīts, kā praksē
īstenojamas valsts atbalsta procedūras, jo īpaši
attiecībā uz to ilgumu, pārredzamību un paredzamību.
Kodeksā ir iekļauti vairāki brīvprātīgi veicami
pasākumi starp Komisiju un dalībvalstīm, lai panāktu
vienkāršotākas un paredzamākas procedūras visos valsts
atbalsta izmeklēšanas posmos. To piemēros lietām, uz ko
neattiecas Vispārējā grupu atbrīvojuma regula (skatīt
IP/08/1110)
un kurām nepiemēro paziņojumu par vienkāršotu
procedūru.
Paraugprakses kodeksa pamatā ir Komisijas un dalībvalstu
kopīgas saistības. No vienas puses, Komisija piedāvās
regulārāku saziņu pirms paziņojumu sniegšanas, lai
uzlabotu paziņojumu kvalitāti un pilnīgumu. Rīcība
īpaši nebijušos, sarežģītos vai steidzamos
gadījumos būs balstīta uz kopīgi nolemtu
plānošanu. Komisija arī centīsies sagrupēt
informācijas pieprasījumus. 
No otras puses, dalībvalstis tiek aicinātas sniegt
ātrākas un pilnīgākas atbildes uz Komisijas
pieprasījumiem saistībā ar attiecīgajām lietām.
Tālab kodeksā arī ir piedāvāts stingri īstenot
esošos procedūras līdzekļus, lai rosinātu
dalībvalstis reaģēt nekavējoties un uzturēt
procedūru virzību. Paragprakses kodeksa mērķis ir arī
uzlabot sūdzību izskatīšanas procedūru, tostarp sniegt
indikatīvus termiņus un nodrošināt sūdzības
iesniedzēju labāku informētību. 
Vienkāršotās procedūras mērķis ir uzlabot
vienkāršu lietu izskatīšanu Komisijā, piemēram,
tādu, kuras nepārprotami atbilst esošajiem horizontālajiem
instrumentiem vai iedibinātajai Komisijas lēmumu pieņemšanas
praksei. Komisija vēlas nodrošināt to, lai ar kopējo tirgu
nepārprotami saderīgs atbalsts tiktu apstiprināts viena
mēneša laikā, ja dalībvalstis iesniedz pilnīgu
paziņojumu. Tādēļ paziņojumā ir sniegts arī
atbalsta pasākumu orientējošs saraksts, tostarp noteikts atbalsts
MVU, vides aizsardzības atbalsts, inovācijas atbalsts,
glābšanas un pārstrukturēšanas atbalsts, kam
principā var piemērot vienkāršoto procedūru. 
Šai jaunajai procedūrai vajadzētu būt ne tikai
ātrākai, bet arī pārredzamākai. Ieinteresētās
personas iegūs jaunu iespēju izteikt piezīmes par paredzēto
valsts atbalsta pasākumu, jo to pasākumu, kurus dalībvalsts
paziņo saskaņā ar vienkāršoto procedūru, saraksts
iepriekš tiks publicēts Komisijas interneta vietnē.
Nav paredzams, ka kāda no šīm iniciatīvām tiks
piemērota dalībvalstu paziņotajiem pasākumiem
saistībā ar pašreizējo finanšu un ekonomikas
krīzi, kurai piemēro īpašas ad hoc iekšējas
procedūras, lai dotu Komisijai iespēju ļoti steidzami
izskatīt paziņotos pasākumus.      
Kodekss un paziņojums ir pieejami angļu, franču un vācu
valodā Komisijas interneta vietnē:
http://ec.europa.eu/competition/state_aid/reform/reform.html
Dokumenti pārējās valodās kļūs pieejami
drīz.
Papildinformācijai skatīt MEMO/09/208.
