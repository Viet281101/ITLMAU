IP/09/674
Briselē, 2009. gada 29. aprīlīSamaksa finanšu nozarē. Komisija
noteic atlīdzības principus finanšu iestāžu
darbiniekiem, kas uzņemas riskuEiropas Komisija pieņēmusi ieteikumu par
atlīdzību finanšu pakalpojumu nozarē. Tajā ieteikts, ka
dalībvalstīm jāpanāk, lai finanšu iestādes,
nosakot atlīdzību darbiniekiem, kuri uzņemas risku, izmantotu
politiku, kas saderētu ar pareizu un efektīvu riska
pārvaldību un veicinātu to. Ieteikumā ietvertas
pamatnostādnes par samaksas struktūru, atlīdzības politikas
izstrādi un īstenošanu un uzraudzības iestāžu lomu
finanšu iestāžu atlīdzības politikas
pārskatīšanā. Komisija pieņēmusi
arī ieteikumu par direktoru samaksu (sk. IP/09/673).
Iekšējā tirgus komisārs Čārlijs Makrīvijs
sacīja: “Līdz šim finanšu pakalpojumu nozarē
izmantots pārmēru daudz aplamu stimulu. Nav ne prātīgi, ne
normāli, ja atalgojuma stimuli rosina pārlieku riska
uzņemšanos īstermiņa mērķa sasniegšanai. G20
vienojās, ka finanšu stabilitātes forumos attiecībā uz
kompensācijas shēmām īstenojami stingri jauni principi.
Komisija ir ķērusies pie šā darba. Stimuli ir
jāsamēro ar visa uzņēmuma rentabilitāti
ilgtermiņā. Protams, atlīdzības apmēram joprojām
jābūt atkarīgam no darba rezultātiem. Tomēr
rezultātu novērtēšanas kritērijiem jāatbilst
riskam, un tajos jāņem vērā kapitāla un
likviditātes izmaksas. Par atlīdzības politikas izstrādi un
uzraudzību joprojām atbild uzņēmuma padome, un šis
uzdevums nav deleģējams augstākajai vadībai. Lielāka
uzraudzības iestāžu iesaistīšana atlīdzības
prakses pārskatīšanā ir vajadzīga arī, lai
veicinātu pareizu atlīdzības praksi finanšu
iestādēs.”
Ieteikumā dalībvalstis aicinātas pieņemt pasākumus
četrās jomās.Samaksas struktūra. Atlīdzības politikai, ko
piemēro darbiniekiem, kuri uzņemas risku, vajadzētu būt
saderīgai ar pareizu un efektīvu riska pārvaldību.
Tālab finanšu iestādēm būtu jācenšas
panākt pienācīgu līdzsvaru starp pamatsamaksu un
prēmijām. Lai ekonomikas cikla gaitā ņemtu vērā
riskus saistībā ar darba rezultātiem, pēc kuriem nosaka
atalgojumu, prēmiju lielākā daļa būtu
jāizmaksā tikai pēc kāda laika. Darba rezultātu
novērtējuma kritērijiem būtu jāatalgo finanšu
iestāžu darba rezultāti ilgtermiņā un attiecīgi
jākoriģē darba rezultāti riska, kapitāla izmaksu un
likviditātes ziņā. Finanšu iestādēm, izmantojot
t. s. zaudējumu apvērses mehānismu, būtu arī
jāatgūst jau izmaksātās prēmijas, ja pamatojošie
dati izrādās nepārprotami nepareizi.
Pārvaldība. Atlīdzības politikai vajadzētu
būt pārredzamai uzņēmuma iekšienē, skaidrai un
pienācīgi dokumentētai, un tajā jāparedz pasākumi,
kā izvairīties no interešu konfliktiem. Uzņēmuma
padomei būtu jāatbild par atlīdzības politikas
īstenošanas uzraudzību finanšu iestādē
kopumā, pienācīgi iesaistot iekšējās kontroles
funkcijas, cilvēkresursu departamentus vai speciālistus. Šīs
padomes locekļiem un pārējiem darbiniekiem, kas iesaistīti
atlīdzības politikas izstrādē un īstenošanā,
vajadzētu būt neatkarīgiem.
Informācijas publiskošana. Atlīdzības politikai
jābūt zināmai akcionāriem. Šī informācija
jāsniedz skaidrā, viegli uztveramā veidā, un tajā
jāietver galvenie atlīdzības politikas elementi, tās
struktūra un īstenošana.
Uzraudzība. Izmantojot pieejamos uzraudzības instrumentus,
uzraudzītājiem būtu jānodrošina, lai finanšu
iestādes vislielākajā iespējamajā mērā
piemērotu pareizas atlīdzības politikas principus un lai to
atlīdzības politika būtu saderīga ar efektīvu riska
pārvaldību. Risinot proporcionalitātes jautājumu, lai
novērtētu, vai finanšu iestāde ievēro pareizas
atlīdzības politikas principus, uzraudzītājiem būtu
jāņem vērā finanšu iestādes veids, lielums un
darbību sarežģītība.Ieteikumā
pienācīga vērība veltīta vairāku dalībvalstu
centieniem sekmēt šādas darbības, apzinot labu praksi, lai
nodrošinātu lielāku konverģenci ES. Ieteikums attiecas uz
visām finanšu pakalpojumu nozares apakšnozarēm, lai
izslēgtu izņēmumus un nepieļautu konkurences
traucējumus dažādu nozaru un finanšu iestāžu
starpā. Šie principi attiecas uz visām darbinieku
kategorijām, kuru profesionālā darbība būtiski
ietekmē finanšu iestādes riska profilu. 
Lai atlīdzības shēmas tiktu pienācīgi
uzraudzītas, šos ieteikumus papildinās tiesību aktu
priekšlikumi. Jūnijā Komisija iesniegs priekšlikumus
pārskatīt Kapitāla prasību direktīvu, nodrošinot,
ka statūtkapitāls pienācīgi sedz riskus, kas saistīti
ar banku tirdzniecības portfeli, pārvēršanas
vērtspapīros pozīcijām un atlīdzības politiku.
Pēc gada Komisija abus ieteikumus izvērtēs, ņemot
vērā gūto pieredzi un uzraudzības rezultātus, un
sagatavos novērtējuma ziņojumu par to, kā dalībvalstis
piemērojušas abus ieteikumus.
Viss ieteikuma teksts atrodams
http://ec.europa.eu/internal_market/company/directors-remun/index_en.htm
MEM0/09/212
