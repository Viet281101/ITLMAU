IP/09/628
Briselē, 2009. gada 23. aprīlīKomisija atzinīgi vērtē
klimata un enerģētikas tiesību aktu kopuma
pieņemšanuEiropas Komisija pauž gandarījumu par to,
ka šodien ir oficiāli pieņemts klimata un enerģētikas
tiesību aktu kopums un tiesību akti, kuru mērķis ir
samazināt jaunu automobiļu un transporta degvielu radītās
CO2 emisijas. Pasākumi, par kuriem
vienojās decembrī, palīdzēs Eiropai virzīties uz zemu
oglekļa emisiju ekonomiku un uzlabos energoapgādes drošību.
Tiesību aktos noteikti juridiski saistoši mērķi līdz
2020. gadam samazināt siltumnīcefekta gāzu emisijas par
20 %, salīdzinot ar 1990. gada līmeni, un palielināt
atjaunojamo energoresursu īpatsvaru līdz 20 %. Turklāt tie
palīdzēs minētajā termiņā sasniegt ES
mērķi uzlabot energoefektivitāti par 20 %. Pieņemot
šo tiesību aktu kopumu, Eiropa ir kļuvusi par pasaulē pirmo
reģionu, kas īstenos tik tālejošus, juridiski saistošus
mērķus klimata un enerģētikas jomā. Tas ir būtisks
ieguldījums, lai ANO Klimata konferencē decembrī noslēgtu
vērienīgu starptautisku nolīgumu klimata
jautājumos.
Eiropas Komisijas priekšsēdētājs Žozē Manuels
Barrozu teica: “Šodien mēs panācām vienošanos par
vienu no pašreizējās Komisijas augstākajām
prioritātēm. Klimata un enerģētikas tiesību aktu kopums
pierāda Eiropas spēju rīkoties savu iedzīvotāju
labā. Kopā ar vakar panākto vienošanos par ES
iekšējā enerģijas tirgus stiprināšanu šis
tiesību aktu kopums ir nozīmīgs solis, lai uzlabotu
energoefektivitāti un energoapgādes drošību un
nostiprinātu Eiropas pozīcijas, kad šā gada beigās tiks
apspriests jauns starptautisks nolīgums klimata jautājumos.”
Tiesību aktos iestrādāta ES līderu paustā
apņēmība līdz 2020. gadam samazināt
siltumnīcefekta gāzu emisijas vismaz par 20 %, salīdzinot ar
1990. gada līmeni, un palielināt atjaunojamo energoresursu
īpatsvaru enerģijas bilancē līdz 20 %. Turklāt tie
palīdzēs sasniegt mērķi uzlabot energoefektivitāti par
20 % 
Tiesību aktu kopums ir radījis pamatu, lai varētu noteikt
lielāku emisiju samazinājumu (par 30 %, nevis 20 %), ja tiks
pieņemts attiecīgs starptautisks nolīgums klimata jomā,
kurā citas attīstītās valstis un jaunattīstības
valstis apņemas īstenot līdzvērtīgus globālo
emisiju samazinājumus. Starptautisko nolīgumu paredzēts
noslēgt decembrī ANO Klimata konferencē
Kopenhāgenā.
Klimata un enerģētikas tiesību aktu kopumu veido četri
dokumenti:direktīva, ar kuru pārskata ES emisiju kvotu tirdzniecības
sistēmu (ES ETS), kas aptver aptuveni 40 % ES siltumnīcefekta
gāzu emisiju;
lēmums par “uzdevumu sadali”, kurā katrai valstij
noteikti saistoši mērķi samazināt emisijas nozarēs, kas
nav ietvertas ES ETS (skatīt pielikumu);
direktīva, kurā katrai valstij noteikti saistoši
mērķi atjaunojamo energoresursu īpatsvara
palielināšanai enerģijas bilancē (skatīt
pielikumu);
direktīva, ar kuru izveido tiesisko regulējumu oglekļa
uztveršanas un uzglabāšanas tehnoloģiju izmantošanai
drošā un videi nekaitīgā veidā.Šo
kopumu papildina vēl divi tajā pašā laikā pieņemti
tiesību akti:regula, kurā paredzēts no 2012. līdz 2015. gadam
pakāpeniski samazināt jaunu automobiļu radītās
CO2 emisijas vidēji līdz 120 g/km un panākt, lai
2020. gadā tās nepārsniegtu 95 g/km. Tikai ar šo
pasākumu vien izdosies panākt vairāk nekā trešo
daļu tā emisiju samazinājuma, kas jāsasniedz ETS
neiekļautajās nozarēs;
pārskatītā Degvielas kvalitātes direktīva,
kurā degvielas piegādātājiem paredzēts uzdevums
līdz 2020. gadam degvielas ražošanas ciklā
samazināt siltumnīcefekta gāzu emisijas par 6 %.
Perspektīva
Paredzams, ka šie seši tiesību akti stāsies
spēkā maijā, 20. dienā pēc to
publicēšanas “Oficiālajā
Vēstnesī”.
Papildu
informācija 
Turpmāka informācija par šo tiesību aktu kopumu un to
papildinošiem dokumentiem atrodama IP/08/1998
un norādītajos informatīvajos paziņojumos.
ES ETS: MEMO/08/796Uzdevumu sadale: MEMO/08/797
Atjaunojamie energoresursi: MEMO/08/33
Oglekļa uztveršana un uzglabāšana: MEMO/08/798
CO2 no vieglajiem automobiļiem: MEMO/08/799
Degvielas kvalitāte: MEMO/08/800
Eiropas Komisijas
tīmekļa vietne par klimata pārmaiņu iegrožošanu:
http://ec.europa.eu/climateaction
Pielikums 
Juridiski saistoši dalībvalstu mērķi,
kas jāsasniedz līdz 2020. gadamIzmaiņas ES ETS neiekļautu nozaru emisiju
apjomā (salīdzinot ar 2005. gadu)Atjaunojamās enerģijas īpatsvars
enerģijas galapatēriņā 2020. gadāAT-16,0 %34 %BE-15,0 %13 %BG20,0 %16 %CY-5,0 %13 %CZ9,0 %13 %DK-20,0 %30 %EE11,0 %25 %FI-16,0 %38 %FR-14,0 %23 %DE-14,0 %18 %EL-4,0 %18 %HU10,0 %13 %IE-20,0 %16 %IT-13,0 %17 %LV17,0 %40 %LT15,0 %23 %LU-20,0 %11 %MT5,0 %10 %NL-16,0 %14 %PL14,0 %15 %PT1,0 %31 %RO19,0 %24 %SK13,0 %14 %SI4,0 %25 %ES-10,0 %20 %SE-17,0 %49 %UK-16,0 %15 %
