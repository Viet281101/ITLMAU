IP/09/310
Briselē, 2009. gada 24. februārīReaģējot uz finanšu
krīzi, Komisija palielina struktūrfondu elastīgumuSaistībā ar finanšu un ekonomikas
krīzi reģionālās politikas komisāre Danuta Hībnere
ir informējusi par Eiropas Komisijas lēmumu kopumu, kuri vērsti
uz to, lai dalībvalstīm piešķirtu lielāku
elastīgumu struktūrfondu izmantošanā. Ar šīm
izmaiņām pagarina termiņu, kurā ES valstīm
jāizmanto piešķīrumi par 2000.-2006. gada
finansējuma periodu, un nodrošina, lai visi pieejamie
līdzekļi tiktu izmantoti pēc iespējas
efektīvi.    
Par lēmumu pagarināt projektu un maksājumu termiņu par
sešiem mēnešiem – līdz 2009. gada
30. jūnijam, Komisāre Hībnere teica: “Mūsu
pūliņi ir vērsti uz to, lai nodrošinātu, ka visi
struktūrfondu līdzekļi tiek efektīvi izmantoti. Mēs
pielāgojam kohēzijas politiku, lai rastu risinājumu jaunai
ekonomikas realitātei un lai dalībvalstis varētu optimizēt
ES ieguldījumu kā sekmīgu krīzes novēršanas
veidu.” 
Termiņš pagarināts četriem
struktūrfondiem
Pēc Komisijas aicinājuma dalībvalstis ir
pieprasījušas finansējuma atbilstīguma termiņa
pagarinājumu 385 no 555 kohēzijas politikas programmām
laikposmam no 2000. līdz 2006. gadam, kuru līdzekļi
vēl nav pilnībā izmantoti. Pagarinātais atbilstīguma
termiņš attiecas uz četriem esošiem struktūrfondiem:
Eiropas Reģionālās attīstības fondu (ERAF), Eiropas
Sociālo fondu (ESF), Eiropas Lauksaimniecības virzības un
garantiju fondu (ELVGF) un Zivsaimniecības virzības
finansēšanas instrumentu (ZVFI).
Elastīgums dalībvalstīm un reģioniem dos iespēju
īstenot un pabeigt vairāk aktuālu projektu. Komisija rosina
dalībvalstis pievērsties īpaši rentablām nozarēm
un pasākumiem, piemēram, ieguldījumiem
energoefektivitātē, lai radītu “zaļas” darba
vietas un taupītu enerģiju, kā arī atbalstīt tīru
tehnoloģiju, lai stimulētu, piemēram, celtniecības un
automobiļu rūpniecības nozari.
Piecreiz elastīgāk
Komisija ir arī pieņēmusi pasākumu, kas
dalībvalstīm un reģioniem dod lielāku elastīgumu,
piešķirot finansējumu dažādām
prioritātēm. Līdz šim pārvaldes iestādēm bija
2 % elastīguma robeža, ja tās vēlējās
pārcelt līdzekļus starp “prioritāšu
virzieniem”, kuri nosaka katras kohēzijas politikas darbības
programmas stratēģiskās izdevumu jomas. 
“Pašreizējā situācija ir pavisam citāda
nekā ekonomiskā vide 2000. gadā, kad tika panākta
vienošanās par prioritātēm. Ņemot vērā
īpašos apstākļus, ar kuriem dalībvalstis saskaras,
Komisija ir nolēmusi piecreiz palielināt elastīgumu starp
prioritātēm, t. i., no 2 % līdz 10 %.
Tādējādi dalībvalstis varēs izmantot atlikušo
finansējumu tur, kur tas sniegtu vislielāko labumu,”
norādīja komisāre Hībnere.
Piezīme plašsaziņas līdzekļiem
Komisija izskata
visas iespējas, kā palielināt un paātrināt Kopienas
ieguldījumu un vienkāršot finanšu pārvedumus uz
dalībvalstīm un attiecīgi struktūrfondu gala
saņēmējiem. Saistībā ar šo ir pieņemti vai ir
pieņemšanas procesā vairāki tiesību aktu
priekšlikumi un ar tiesību aktiem nesaistīti pasākumi, kas
attiecas gan uz iepriekšējo, gan pašreizējo
plānošanas periodu (2007. līdz 2013. gads) (skatīt
MEMO/08/740).
Kopējais dalībvalstīm piešķirtais finansējums
2000.-2006. budžeta periodā bija 257 miljardi eiro.
Līdz šim ir izmaksāti 225 miljardi eiro, proti, 87,5 %
no kopējās summas. Tagad dalībvalstis var veikt maksājumus
līdz 2009. gada 30. jūnijam. Vairumā gadījumu
Kohēzijas fonda maksājumu termiņš par 2000. līdz
2006. gada periodu ir 2010. gada beigas.
http://ec.europa.eu/regional_policy/funds/recovery/
