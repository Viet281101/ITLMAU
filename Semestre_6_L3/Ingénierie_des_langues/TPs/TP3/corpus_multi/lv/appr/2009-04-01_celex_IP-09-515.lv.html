IP/09/515
Briselē, 2009. gada
1. aprīlīPretmonopola
politika: Komisāre Krusa ņem vērā MasterCard
lēmumu atcelt daudzpusējās starpbanku komisijas maksas
(MIF) un atteikties no nesen ieviestajiem karšu sistēmas maksu
paaugstinājumiemEiropas komisāre konkurences jomā
Nēlī Krusa norādīja, ka, pamatojoties uz pašreiz
pieejamo informāciju, viņa neuzskata, ka būtu nepieciešams
izskatīt jautājumu par to, ka MasterCard nav ievērojis Komisijas
2007. gada lēmumu, saskaņā ar kuru MasterCard, nosakot
pārrobežu daudzpusējās starpbanku komisijas
maksas (MIF), pārkāpj EK līguma noteikumus par
uzņēmējdarbības ierobežošanu (skatīt IP/07/1959
un MEMO/07/590
). Saskaņā ar 2007. gada lēmumu MasterCard
2008. gada 12. jūnijā uz laiku atcēla
pārrobežu MIF (skatīt MEMO/08/397),
taču no 2008. gada oktobra palielināja karšu sistēmas
maksājumus. Tagad MasterCard ir nolēmis piemērot jaunu
pārrobežu darījumu MIF metodi, kuras rezultātā
vidējās svērtās MIF līmenis būtiski
samazināsies salīdzinājumā ar to līmeni, kas tika
uzskatīts par neatbilstošu ES pretmonopola noteikumiem. Izmantojot
jauno metodi, maksimālā vidējā svērtā MIF par
darījumu samazināsies līdz 0,30 % patērētāju
kredītkartēm un līdz 0,2 % patērētāju
debetkartēm. Turklāt MasterCard paziņoja par 2008. gada
oktobrī noteikto karšu sistēmas maksu atcelšanu no
2009. gada jūlija. Visbeidzot, MasterCard piekrita no 2009. gada
jūlija mainīt savas sistēmas noteikumus, lai uzlabotu
pārredzamību un palielinātu konkurenci maksājumu karšu
tirgū. Šo izmaiņu īstenošana tuvākajos
mēnešos tiks rūpīgi kontrolēta.  
Konkurences komisāre Nēlī Krusa šajā
saistībā teica: „Esmu gandarīta, ka šīs
saistības ne tikai uzlabos MasterCard maksājumu karšu
sistēmas efektivitāti un pārredzamību, bet arī
padarīs to izdevīgāku patērētājiem un
mazumtirgotājiem. Jaunā MIF aprēķinu metode
palīdzēs nodrošināt skaidrību bankām un
mazumtirgotājiem, un ar to tiks panākts ievērojams maksu
samazinājums salīdzinājumā ar MasterCard
iepriekšējām MIF. Tuvākajos mēnešos
mēs rūpīgi uzraudzīsim šo izmaiņu
īstenošanu."
Komisija 2007. gada decembrī nolēma (skatīt IP/07/1959
un MEMO/07/590
), ka MIF, ko MasterCard noteicis pārrobežu
darījumiem ar MasterCard un Maestro debeta kartēm un
patērētāju kredītkartēm Eiropas Ekonomiskajā
Zonā (EEZ), neatbilst EK līguma noteikumiem par
uzņēmējdarbības ierobežojumiem (81. pants).
Tomēr lēmumā netika izslēgta iespēja, ka MIF
varētu būt saderīga ar EK pretmonopola noteikumiem, ja tai ir
pozitīva ietekme uz inovāciju un efektivitāti un
pienācīgu labumu gūst arī patērētāji.
Lēmumā tika noteikts sešu mēnešu ilgs termiņš
(līdz 2008. gada 21. jūnijam), lai MasterCard
varētu pielāgot savu rīcību pretmonopola noteikumiem, un
paredzēta iespēja noteikt soda maksājumus par kavējumiem
lēmuma īstenošanā. 
MasterCard 2008. gada 12. jūnijā (skatīt MEMO/08/397)
uz laiku atcēla pārrobežu MIF, vienlaikus turpinot
diskusijas par tādu MIF aprēķinu metodi, kas būtu
izdevīga arī patērētājiem un mazumtirgotājiem.
MasterCard saistības
MasterCard šobrīd ir uzņēmies triju veidu
saistības.
– Pirmkārt, MasterCard no 2009. gada jūlija
aprēķinās pārrobežu MIF saskaņā ar
metodi, kas nodrošina to, ka MIF atspoguļo izdevīgumu
tirgotājiem akceptēt maksājumu kartes kā alternatīvu
maksājumiem skaidrā naudā. Aprēķinot MIF ar
šo metodi, ievērojami samazināsies maksimālais svērtais
vidējais MIF līmenis: 0,30 % par darījumu ar
patērētāju kredītkartēm un 0,20 % par
darījumu ar patērētāju debetkartēm.
Salīdzinājumam var minēt, ka 2007. gadā
MasterCard pārrobežu MIF svārstījās no
0,80% līdz 1,90%.  Maestro karšu MIF svārstījās
no 0,40 % līdz 0,75 % un vairāk.
– Otrkārt, MasterCard no 2009. gada jūlija atcels
karšu sistēmas maksājumus, ko tas ieviesa 2008. gada
oktobrī (skatīt turpmāk).
– Treškārt, MasterCard no 2009. gada jūlija
pieņems konkrētus pasākumus sistēmas pārredzamības
uzlabošanai, kas ļaus patērētājiem un tirgotājiem
pieņemt labāk pamatotus lēmumus par maksājumu
līdzekļiem, ko tie izmanto un akceptē. Piemēram,
MasterCard noteikumi tiks mainīti tā, lai tirgotājiem
tiktu piedāvātas un no viņiem iekasētas noteiktas likmes
atkarībā no izmantotās kartes veida, t.i., viņiem
piedāvās tā sauktās „nevienādotās
likmes”. 
MasterCard 2008. gada oktobrī pārskatīja cenu
struktūru EEZ karšu apkalpošanas bankām, paaugstinot
dažas esošās apkalpošanas maksas (ko maksājumu
karšu sistēma, šajā gadījumā –
MasterCard, iekasē no bankām, kas ir sistēmas
līdzdalībnieces, saistībā ar dalību sistēmā),
nosakot jaunu maksu karšu apkalpošanas bankām un atceļot
dažām maksām noteiktos atbrīvojumus.   Tagad šīs
maksas tiks atceltas.  
Ņemot vērā MasterCard paredzētās
izmaiņas attiecībā uz saviem MIF, tā piekrišanu
atcelt karšu sistēmas maksu paaugstinājumus un, pamatojoties uz
šobrīd pieejamo informāciju par šiem tirgiem, komisāre
Krusa negatavojas ierosināt Komisijai izskatīt jautājumu par to,
vai MasterCard nav izpildījis Komisijas 2007. gada lēmumu vai
pārkāpis pretmonopola noteikumus, paaugstinot karšu sistēmas
maksas vai atkārtoti ieviešot pārrobežu MIF. 
Attiecībā uz
VISA rīcību maksājumu karšu tirgū Komisija
turpinās pretmonopola izmeklēšanu (skatīt MEMO/08/170)
un uzraudzīs citu tirgus dalībnieku rīcību, lai
šajā tirgū nodrošinātu efektīvu konkurenci, kas ir
izdevīga tirgotājiem un patērētājiem.
Papildinformācijai skatīt MEMO/09/143.
