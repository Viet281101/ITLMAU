IP/09/800
Briselē, 2009. gada 18. maijāJūsu balss ir svarīga, lieciet
sadzirdēt jūsu balsi!No 4. līdz 7. jūnijam 375 miljoni
pilsoņu 27 valstīs no Helsinkiem līdz Lisabonai, no Dublinas
līdz Viļņai tiks aicināti doties uz vēlēšanu
iecirkņiem, lai ievēlētu Eiropas Parlamentu.
Eiropas Komisijas priekšsēdētājs Žozē Manuels
Barozu video ziņojumā, kas pieejams viņa tīmekļa
vietnē, aicina pilsoņus doties uz vēlēšanu
iecirkņiem, lai liktu sadzirdēt viņu balsis.
„Jūsu balss ir būtiska! Jo jūsu izvēle
palīdzēs veidot Eiropas Savienības rīcības gaitu
turpmākajos piecos gados,” saka
priekšsēdētājs Barozu šajā video
paziņojumā, kas pieejams viņa tīmekļa vietnē
šādā adresē: 
http://ec.europa.eu/commission_barroso/president/multimedia/vlog/index_en.htm
Video paziņojums ir pieejams 6 valodās (angļu, franču,
vācu, spāņu, portugāļu, itāliešu) viņa
tīmekļa vietnē, kā arī Eiropas Komisijas
audiovizuālajā portālā. Šā paziņojuma
rakstiskā versija ir pieejama arī pārējās 17 Eiropas
Savienības valodās.
Priekšsēdētājs atgādina, ka Eiropas Komisija
uzņemas politisku iniciatīvu un izsaka vajadzīgos
priekšlikumu, lai pilsoņiem sniegtu konkrētus rezultātus,
„bet tieši Eiropas Parlaments pieņem tiesību aktus,
sadarbojoties ar valstu valdībām”. Viņš arī
piebilst, ka „Eiropas Parlaments ir tas, kurš prasa atbildību no
citām Eiropas iestādēm.”
„Jums ir jāizvēlas tādi Parlamenta deputāti, kas
atspoguļo jūsu viedokli par to, kā risināt mums uzliktos
uzdevumus,” secina priekšsēdētājs Barozu, „jo
Eiropas rīcība skars jūs un jūsu ikdienas dzīvi."
