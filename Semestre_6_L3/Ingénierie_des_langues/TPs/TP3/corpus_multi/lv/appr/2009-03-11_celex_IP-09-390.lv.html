IP/09/390
Briselē, 2009. gada 11. martāKuģošanas
drošība: par jūras negadījumu efektīvāku
novēršanuPēc vienošanās, kas tika
panākta pēc izlīguma pagājušā gada decembrī,
Eiropas Parlaments, tāpat kā Padome, 2009. gada
11. martā galīgi apstiprināja trešo pasākumu
kopumu kuģošanas drošības jomā. 
"Es jo īpaši esmu apmierināts ar Parlamenta un Padomes
panākto vienošanos, kas liecina par to, ka ievērojami
uzlabojusies jūras negadījumu novēršana un pieaugusi visu
nozarē iesaistīto darbinieku atbildība", norādīja
priekšsēdētāja vietnieks A.Tajani. "Šis pasākumu
kopums papildina un atjaunina spēkā esošos Eiropas tiesību
aktus un sniedz atbildi uz mūsu iedzīvotāju pieaugošo
satraukumu", viņš piebilda.
Tādējādi Eiropas Savienības rīcībā
būs pilnīgi atjaunināta sistēma kuģu kontrolei
ostās.  Šī sistēma ļaus sistemātiskāk un
biežāk pārbaudīt tos kuģus, kas ir potenciāli
riska avoti. Tas ļaus arī pavisam noteikti aizliegt
bīstamākajiem kuģiem ieiet Eiropas ostās.
Būs efektīvāki noteikumi, kas reglamentē to
iestāžu atzīšanu, kas pilnvarotas dalībvalstu
vārdā sertificēt kuģus. Tiks veicināts, ka
klasifikācijas uzņēmumi veiks savu darbu saskaņā ar
visstingrākajiem standartiem. Finansiālo sankciju sistēma no
vienas puses, un uzņēmumu kvalitātes kontroles sistēmu
sertifikācijas iestāde no otras puses, palīdzēs to
izdarīt. 
Tiks uzlaboti instrumenti kuģu satiksmes uzraudzībai gar Eiropas
krastiem. SafeSeaNet sistēma turpmāk būs vienīgā
platforma dalībvalstu visu elektronisko datu apmaiņai par kuģu
satiksmi. Tiks izveidots tālbraucēju kuģu uzraudzības
Eiropas centrs. Zvejas kuģi tiks labāk pasargāti no
sadursmēm.  Tiks garantēti neatkarīgi lēmumi par
avarējušu kuģu uzņemšanu patvēruma
vietās.
Tiks nodrošināta arī negadījumu izmeklēšanas
neatkarība. Ar kopīgu izmeklēšanas metodi un labas
datubāzes izveidošanu būs iespējams izmantot gūto
pieredzi, lai novērstu turpmākus negadījumus.
Negadījumu novēršana ir arī, un turklāt
galvenokārt, kuģa karoga valstu pārvaldes iestāžu
uzdevums. Šajās iestādēs jāveic revīzija
saskaņā ar Starptautiskās jūrniecības
organizācijas noteikto modeli un to pārvaldes sistēmas
kvalitātei jābūt sertificētai.
Kuģi, kas ienāk Eiropas ostās, ir obligāti
apdrošināmi. Šai apdrošināšanai jāsedz
ierobežotās atbildības maksimums, tas, kas paredzēts
Starptautiskās jūrniecības organizācijas 1996. gada
konvencijā par atbildības ierobežošanu attiecībā
uz jūras prasībām (LLMC). Pat ņemot vērā,
ka šajā konvencijā šodien ietverti tikai 20 % no
pasaules flotes, visiem kuģiem, kas ienāk mūsu ostās
jāievēro šis noteikums.
Turklāt atbildības un apdrošināšanas sistēma,
kas paredzēta starptautiskā konvencijā, kas pieņemta
Starptautiskajā jūrniecības organizācijā (Atēnu
Konvencija par pasažieru un viņu bagāžas
pārvadājumiem pa jūru), ir iekļauta Eiropas tiesību
aktos. Tas nozīmē, ka vēlākais pēc 4 gadiem visiem
iedzīvotājiem starptautiskajos ceļojumos tiks
nodrošināta pietiekama un vienāda aizsardzība. Turklāt
šī aizsardzība pakāpeniski tiks attiecināta arī uz
vietējiem ceļojumiem.
Skatīt arī MEMO/09/105
