IP/09/92
Briselē, 2009. gada 22. janvārīEiropas Pētniecības telpa
kļūst aizvien saistošāka, bet ES pētniecības un
attīstības intensitāte samazinās, tomēr šis nav
īstais laiks atpūtai!Šodien publicētajā
ziņojumā, kurā ietverti galvenie rādītāji par
2008. gadu zinātnes, tehnoloģijas un konkurētspējas
(ST&amp;C) jomā, pirmo reizi sniegts pārskats par progresu
laikposmā no 2000. līdz 2006. gadam attiecībā uz
investīcijām ES pētniecībā un attīstībā
un Eiropas Pētniecības telpas (ERA) īstenošanu. Tajā
norādīts, ka Eiropas pētnieku tīkls
paplašinās un ES aizvien vairāk piesaista ārvalstu
pētniekus un ASV privātā sektora investīcijas
pētniecības un attīstības (P&amp;A) jomā. Tomēr
P&amp;A intensitātes stagnācija 1,84 % apmērā (izdevumi
P&amp;A jomā, izteikti % no IKP) 27 ES valstīs apdraud ES
mērķi kļūt par globāli konkurētspējīgu
uz zināšanām balstītu sabiedrību. Lai arī daudzas
dalībvalstis ir palielinājušas investīciju apjomu
pētniecībā un uzlabojušas savu pētniecības
sistēmu efektivitāti, ES aizvien nespēj sasniegt Lisabonas
mērķi — ieguldīt 3 % no IKP P&amp;A
jomā. Šajā ziņā ES attīstību kavē
aizvien nepietiekamais uzņēmumu investīciju apjoms
pētniecībā un attīstībā, kas ir saistīts ar
nozares struktūru, jo Eiropas Savienībā augsto tehnoloģiju
nozare ir daudz mazāka nekā ASV. Vienlaikus publicētajā
inovācijas progresa ziņojumā par 2008. gadu ir pieejami
precīzi rezultāti par sniegumu ES inovāciju jomā. No abiem
ziņojumiem izriet, ka ES jāmaina tās nozares struktūra,
jāveltī vairāk uzmanības inovācijām un
jānodrošina biežāka un labāka P&amp;A
izmantošana.
Attiecībā uz minētajiem ziņojumiem ES zinātnes un
pētniecības komisārs Janess Potočniks un Komisijas
priekšsēdētāja vietnieks Ginters Ferhoigens, kas atbild par
uzņēmumu un rūpniecības politiku, teica: 
„Krīzes laiks nav īstais brīdis, lai mazinātu
centienus pētniecības investīciju un inovāciju
jomā. Tie ir svarīgi sektori, ja Eiropa vēlas, lai
pēc ekonomiskās krīzes tā kļūtu vēl
stiprāka, un ja tā vēlas risināt klimata pārmaiņu
un globalizācijas jautājumus. Patiesībā ES ir daudz
priekšrocību, jo īpaši aizvien saistošāka
kļūst Eiropas pētniecības joma, un nepārtraukti
uzlabojas inovācijas rādītāji. Tomēr vēl ir daudz
jāstrādā, sevišķi, lai palielinātu
uzņēmumu investīciju apjomu, kas aizvien ir nepietiekams.
Komisijas iniciatīvas uzlabot pētniecības efektivitāti ES,
sekmēt inovācijas un izveidot augsto tehnoloģiju tirgu liecina
par to, ka ES ir izvēlējusies pareizo darbības
virzienu.”
ST&amp;C 2008. gada ziņojumā ietvertie galvenie
atzinumi liecina par šādiem faktiem.
1. Globalizētā pasaulē pētniecībai ir
ievērojamas konkurētspējas priekšrocības. 
Zinātnes un tehnoloģijas jomā ir izveidojušies
nozīmīgi uzņēmumi, jo īpaši Āzijā.
Zināšanas ES aizvien vairāk tiek izplatītas
vienmērīgā veidā, un pašlaik to daļa ES ir
mazāka par 25 %. Eiropas pētniecības telpai
jākļūst saistošākai, atvērtākai un
konkurētspējīgākai pasaules mērogā.
2. Kopējais P&amp;A intensitātes rādītājs ES
nemainās, bet vērojama dažādība valstu
mērogā. 
Laikposmā no 2000. līdz 2006. gadam visas ES dalībvalstis
ir palielinājušas izdevumus P&amp;A jomā, kas pierāda to, ka
tās cenšas sasniegt Lisabonas stratēģijas mērķus.
Tomēr minētajā laikposmā IKP pieaugums ir bijis
līdzīgs, kas nozīmē to, ka P&amp;A intensitātes
rādītājs kopš 2005. gada aizvien ir aptuveni
1,84 %.[1]  Laikposmā
no 2000. līdz 2006. gadam 17 dalībvalstis, galvenokārt
tās, kuras šajā jomā strauji tuvojas pārējām,
ir palielinājušas P&amp;A intensitāti, bet pārējās
10, kuras veido 47 % no ES IKP, P&amp;A intensitāte ir
mazinājusies. Japāna P&amp;A intensitāti ir palielinājusi no
3,04 % līdz 3,39 %, Koreja — no 2,39 %
līdz 3,23 %, savukārt Ķīna strauji progresē,
pārejot no 0,90 % uz 1,42 %.
3. Privātā sektora investīciju intensitāte aizvien ir
nepietiekama. 
Galvenais iemesls, kādēļ starp ES un tās konkurentiem ir
radušās atšķirības P&amp;A intensitātes jomā,
ir privātā sektora finansējuma apjoms, kas ES laikposmā no
2000. līdz 2005. gadam samazinājās, savukārt ASV,
Japānā un Ķīnā — ievērojami
palielinājās. Šāda samazinājuma iemesls
galvenokārt ir ES nelielā, ar intensīvu pētniecību
saistītā augsto tehnoloģiju nozare. Lai izveidotu uz
zināšanām balstītu ekonomiku, jāveic strukturālas
izmaiņas, kas paredz paaugstināt P&amp;A intensitātes
rādītājus dažādos sektoros un palielināt augsto
tehnoloģiju sektoru daļu ES ekonomikā. Tādēļ
jāizveido pamatnosacījumi, kas sekmē tādu MVU strauju
attīstību, kuri darbojas augsto tehnoloģiju jomā,
inovācijai draudzīgu tirgu izveidi un lētāku piekļuvi
patentēšanai visā Eiropā.
4. Izcilība pētniecībā: lai arī
paplašinās pētnieku tīkls, zināšanu
izmantošanas spējas aizvien ir zemākas nekā konkurentiem.No 2000. gada pētnieku skaits ES ir palielinājies divreiz
ātrāk nekā ASV un Japānā, pat ja to īpatsvars
attiecībā pret nodarbināto iedzīvotāju skaitu aizvien
ir zemāks. Pētniecības ietekmes jomā ES ir aizvien
pasaulē lielākais uz zinātnes atziņām balstītu
zināšanu avots (ko nosaka pēc publikāciju skaita), bet
Eiropas zinātnes ietekme ir mazāka nekā ASV. 
5. Saistošāka vide ārvalstu investīcijām un
P&amp;A speciālistiem. 
Lai arī Āzija ir kļuvusi par jaunu nozīmīgu
darbības vietu P&amp;A jomā, šajā ziņā ES no ASV
piesaista aizvien lielāku daļu privāto investīciju. ASV
filiāles 2005. gadā 62,5 % no saviem ieguldījumiem
P&amp;A veica ES un tikai 3,3 % — Ķīnā. ES
piesaista arī aizvien vairāk S&amp;T speciālistus no
trešām valstīm.
Papildu informācija
Ziņojuma, kurā ietverti galvenie rādītāji par
2008. gadu zinātnes, tehnoloģijas un konkurētspējas
(ST&amp;C) jomā, pilns teksts pieejams vietnē:
http://ec.europa.eu/research/era/
2008. gada inovācijas progresa ziņojuma pilns teksts pieejams
vietnē:
http://www.proinno-europe.eu/metricsSkatīt arī MEMO/09/19
+ IP/09/112
+ MEMO/09/18[1] Provizoriskais
rādītājs par 2007. gadu: 1,83 %.
