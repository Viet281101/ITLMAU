IP/09/1356   Briselē, 2009. gada 25. septembrī   25. septembris —  iespēja tikties ar zinātniekiem 200 pilsētās, 30 valstīs „Zinātnieku nakts” laikā  Teātra izrādes Lisabonā, sporta sacensības Briselē, kopīgs sienas gleznojums Milānā… Citās Eiropas pilsētās tajā pašā laikā acis raudzīsies debesīs, lai vērotu kosmosu.  — tik dažādi tiks svinēti Zinātnes svētki, kuri vienos 200 pilsētas visā Eiropā piektās „Zinātnieku nakts” laikā. Šovakar eiropiešiem no 30 valstīm būs iespēja tikties ar profesionāliem pētniekiem, iesaistīties zinātniskos eksperimentos, izmēģināt sarežģītas pētniecības iekārtas, izprast saikni starp zinātni un mākslu un aptvert, cik tālu sniedzas zināšanu robežas. Šīs vienas nakts laikā ikviens var iejusties zinātnieka ādā.  Zinātnieku nakts, ko Eiropas Komisija pirmo reizi organizēja 2005. gadā, šogad notiek piekto reizi, un tā dod vienreizēju iespēju ikvienam satikt zinātniekus un iepazīt noslēpumaino un skaisto zinātnes pasauli.  Šis pasākums ir lieliska iespēja uzzināt par izciliem Eiropas zinātniskās pētniecības projektiem un gūt vairāk informācijas par to, kā kļūt par zinātnieku.   Lūk, daži šāvakara pasākumu piemēri:     ralliju zvaigzne  Anrī Peskarolo  [ Henri Pescarolo ] un Kima Gevārta [ Kim Gevaerts ] piedalīsies sporta sacensībās ar zinātniekiem Redu-Transinne (Beļģija);   Fraskati pilsētā (Itālijā) mūzikas skaņu pētīšanā savā starpā sacentīsies bērni, studenti, pētnieki un mūziķi;    Apvienotajā Karalistē TNS Durham pārraidīs “Zinātnieku nakts” radio programmu, kurā aicinās klausītājus veikt zinātnisku eksperimentu virtuvē;    tikmēr Hamburgas planetārijā Vācijā notiks izrāde par klimata pārmaiņām.     Ir paredzēts pat kopīgs zinātnieku un sabiedrības pārstāvju brauciens ar jahtu pa Cīrihes ezeru Šveicē.  Pasākumu saraksts ir garš, un ar to var sīkāk iepazīties   pasākumu programmā   .  Šo gadu laikā pasākums ir guvis plašu sabiedrības atsaucību.  2005. gadā tas piesaistīja vairāk nekā 20 000 interesentu no 15 Eiropas valstīm.  Pagājušajā gadā „Zinātnieku nakts” pasākumos iesaistījās 320 000 cilvēku no 28 Eiropas Savienības un citām valstīm. Pamatinformācija  Eiropas Savienība līdzfinansē „Zinātnieku nakts” pasākumus Kopienas Septītās pētniecības pamatprogrammas ietvaros (   FP7   , Programma „Cilvēki”).  Uzaicinājumus izteikt priekšlikumus rīko Pētniecības izpildaģentūra — jauna Eiropas izpildaģentūra.  Kopējais aptuvenais 2009. gada „Zinātnieku nakts” budžets ir 3 miljoni eiro.  Eiropas Savienība turklāt palīdz Eiropas pētniekiem realizēt savu potenciālu un sniegt rezultatīvu ieguldījumu zinātniskajā pētniecībā, kā arī sabiedrībai kopumā, izmantojot 7.  Pētniecības programmas   Marijas Kirī   vārdā nosauktos pasākumus.  Saites  „Zinātnieku nakts” pasākumu programma:    http://ec.europa.eu/research/researchersineurope/events/researchersnight09/index_en.htm    Septītā Pētniecības pamatprogramma:     http://ec.europa.eu/research/fp7/index_en.cfm     Marijas Kirī vārdā nosauktie pasākumi:    http://ec.europa.eu/mariecurieactions/
