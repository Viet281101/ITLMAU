IP/09/710
Briselē, 2009. gada 7. maijāTelesakari: Konkurences
sekmēšanas nolūkā Komisija pieņem pasākumus
attiecībā uz sakaru pabeigšanas tarifiemEiropas
Komisija šodien izklāstīja skaidras vadlīnijas ES telesakaru
regulatoriem attiecībā uz metodi, kuras pamatā ir izmaksas un kas
ir jāizmanto, aprēķinot savienojumu pabeigšanas tarifus
— vairumtirdzniecības maksu, ko iekasē operatori, lai savienotu
zvanu no cita operatora tīkla, kas, savukārt, atspoguļojas
ikviena klienta rēķinā. Šīs
vadlīnijas ir sagatavotas kā "ieteikums", kas nacionālajiem
regulatoriem "pēc iespējas" jāņem vērā.
Ieteikumā jo īpaši ir norādīts, ka savienojuma
pabeigšanas maksu valsts līmenī vajadzētu noteikt,
vienīgi pamatojoties uz faktiskajām izmaksām, kas
konkrētajam operatoram rodas, veicot savienojumu. Likvidējot ES
telesakaru operatoru vidū pastāvošās cenu
atšķirības, samazināsies patērētāju cenas par
balss zvaniem vienas dalībvalsts teritorijā un starp
dalībvalstīm, tādējādi laika posmā no
2009. līdz 2012. gadam radot ietaupījumus
uzņēmumiem un mājsaimniecībām aptuveni 2 miljardu
euro apmērā, kā arī tiks sniegts atbalsts ieguldījumiem
un inovācijām visā telesakaru nozarē kopumā. Mobilo
savienojumu pabeigšanas tarifi ES 2008. gadā bija no 2,00 euro
centiem minūtē (Kiprā) līdz 15 euro centiem minūtē
(Bulgārijā). Turklāt mobilo sakaru pabeigšanas tarifi
(vidēji 8,55 euro centi minūtē) parasti ir 10 reizes
augstāki par fiksētās līnijas sakaru pabeigšanas
tarifiem (vidēji no 0,57 līdz 1,13 euro centiem minūtē).
Tā kā mobilo sakaru pabeigšanas tarifi ir augstāki,
fiksēto sakaru operatoriem un mazākiem mobilo sakaru operatoriem ir
grūtāk konkurēt ar lielajiem mobilo sakaru operatoriem.
Šīs atšķirības, kā arī dažādās
normatīvās pieejas satricina vienoto tirgu un Eiropas
konkurētspēju. 
„Neraugoties uz dažu valstu regulatoru centieniem, lai sakaru
pabeigšanas tarifus pietuvinātu to faktiskajām izmaksām,
šie tarifi ES valstīs joprojām ir ļoti neviendabīgi,
turklāt joprojām pastāv milzīgas atšķirības
starp fiksēto un mobilo sakaru pabeigšanas tarifiem. Tas
nekādā gadījumā neatbilst pieaugošajai
fiksētās un mobilās telefonijas konverģencei un var
izraisīt nopietnus konkurences traucējumus starp
dalībvalstīm un operatoriem,” sacīja ES telesakaru
komisāre Viviāna Redinga. „Šodien Komisija ir
pieņēmusi lēmumu rīkoties, lai novērstu šādus
konkurences traucējumus vienotajā tirgū, kuri rada
šķēršļus ieguldījumiem fiksēto tīklu
modernizēšanā un pārejā uz optiskās
šķiedras kabeļiem un par ko galu galā
patērētājiem arī nākas maksāt.” 
„Samazinot sakaru pabeigšanas tarifus līdz to faktisko
izmaksu līmenim, palielināsies konkurence un Eiropas
patērētāji no tā būs ieguvēji,” teica ES
konkurences jautājumu komisāre Nēlī Krusa. „Tikai
īstenojot stingru un saskaņotu pieeju regulācijai, var
nodrošināt, ka pašreiz pastāvošie konkurences
traucējumi visā ES tiek novērsti un ka arvien plašāk
izplatās jauni, inovatīvi produkti, kas apvieno fiksēto un mobilo
sakaru pakalpojumus. Tieši šo iemeslu dēļ šodien
pieņemtais Komisijas lēmums ir nozīmīgs solis ceļā
uz tādu ES telesakaru reglamentēšanas pilnveidi, kas
veicinātu konkurenci.” 
Lai pilnībā izmantotu vienotā telesakaru tirgus
potenciālu, Komisijas priekšlikumā ir izklāstīti
izmaksu faktori, kas visiem ES nacionālajiem telesakaru regulatoriem
būs jāņem vērā, nosakot sakaru pabeigšanas
tarifus, kas nav vis tirgus cenas, bet gan cenas, ko regulē nacionālie
regulatori. Tādējādi sakaru pabeigšanas tarifi tiks
satuvināti līdz tādam līmenim, kas ir daudz zemāks par
pašreizējo (saskaņā ar skaitļiem, kas
norādīti ieteikumam pievienotajā Komisijas dienestu darba
dokumentā, — līdz 2012. gada beigām šis
līmenis būs no 1,5 līdz 3 euro centiem minūtē). Sakaru
pabeigšanas tarifu pamatā ir jābūt faktiskā operatora
izmaksām un tie būtu jāpiemēro visiem attiecīgā
līmeņa operatoriem. Izņēmumi ir pieļaujami tikai
atbilstīgi atsevišķiem nosacījumiem, uz konkrētu laiku,
sakarā ar izmaksu atšķirībām, kuras ir ārpus
operatora kontroles.
Nekonsekvenci
visā Eiropā Komisija konstatēja, izvērtējot aptuveni
120 normatīvo aktu priekšlikumus, kurus attiecībā uz sakaru
pabeigšanas tarifiem nacionālie regulatori bija iesnieguši
pēdējo 6 gadu laikā. Turklāt mobilo sakaru pabeigšanas
tarifi (vidēji 8,55 euro centi minūtē) ir aptuveni 10 reizes
augstāki par fiksētās līnijas sakaru pabeigšanas
tarifiem (vidēji no 0,57 līdz 1,13 euro centiem minūtē).
Pēc Francijas regulatora ARCEP
aplēsēm mobilo sakaru pabeigšanas faktiskajiem tarifiem
vajadzētu būt no 1,00 līdz 2,00 euro centiem minūtē.Mobilo sakaru operatoru netiešās subsīdijas
Komisija uzskata, ka minēto atšķirību pamatā nevar
būt pamatizmaksas, tīkla vai valsts specifiskas iezīmes.
Šīs atšķirības veido netiešas subsīdijas, no
kurām gūst labumu mobilo sakaru operatori, kuriem ir liela tirgus
daļa, bet nelabvēlīgā pozīcijā nostāda
mazākus un fiksētās līnijas sakaru operatorus. Tās
arī novirza līdzekļus no potenciālajiem ieguldījumiem
(tādiem kā ieguldījumi ātrdarbīga interneta
tīklos) un liek šķēršļus inovatīviem
pakalpojumiem (tādiem kā satuvināti fiksēto un mobilo sakaru
produkti vai, piemēram, piedāvājumi zvaniem par
konkurētspējīgām cenām). 
Sakaru pabeigšanas izmaksas operatoriem ir gan ienākumi, gan
izdevumi: ja vienam operatoram ieņēmumi šo tarifu
rezultātā samazinās, otram operatoram izmaksas samazinās. Ja
regulatori ievēros vislielākās konsekvences pieeju, kas
definēta ieteikumā, četru gadu laikposmā no 2009. līdz
2012. gadam mazākie mobilo sakaru operatori (kuru izejošie zvani
pārsniedz ienākošo zvanu skaitu) var paredzēt, ka tie saviem
lielākajiem konkurentiem maksās mazāk, fiksēto sakaru
operatori varētu iegūt par vismaz 2 miljardiem euro lielāku
peļņu, maksājot zemākus, uz izmaksām balstītus
sakaru pabeigšanas tarifus par zvaniem no fiksētā
tālruņa uz mobilo, un ir paredzams, ka patērētājiem
varētu rasties ietaupījumi vismaz 2 miljardu euro
apmērā. Ilgtermiņā ietekme būs pat lielāka, jo
palielināsies operatoru ienākumu apjoms, jauni operatori būs
motivēti ienākt tirgū un paplašināt savu darbību
un patērētāji gūs labumu no arvien novatoriskākiem
pakalpojumiem.
Šo ieteikto pieeju sakaru pabeigšanas tarifiem visiem ES
nacionālajiem regulatoriem būs jāpiemēro, sākot ar
2012. gada beigām. Tomēr tie nacionālie regulatori, kuru
līdzekļi ir ierobežoti, varēs izmantot
atšķirīgu pieeju vēl kādu noteiktu laiku pēc
šā termiņa ar nosacījumu, ja tiek sasniegts
līdzvērtīgs rezultāts konkurences ziņā.
Priekšvēsture
Šodien
pieņemtais ieteikums par sakaru pabeigšanas tarifu regulējumu ES
ir rezultāts, kas gūts pēc publiskās apspriešanas (kas
norisinājās no 2008. gada jūnija līdz septembrim (IP/08/1016))
un apspriedēm ar dalībvalstīm (no 2008. gada oktobra
līdz 2009. gada februārim), kā arī pēc
30 dienas ilgušās Eiropas Parlamenta organizētās
aptaujas. 
Atbilstīgi 19. pantam pamatdirektīvā par ES telesakaru
noteikumiem Komisija saskaņo ES telesakaru noteikumu piemērošanu
vienotajā tirgū, lai sekmētu konkurenci un lai
patērētāji no tā gūtu labumu.
Sk. arī MEMO/09/222
Ieteikumu un Komisijas dienestu darba dokumentu sk. 
http://ec.europa.eu/information_society/policy/ecomm/implementation_enforcement/article_7/index_en.htmEiropas Regulatoru grupas nostāju par sakaru pabeigšanas
tarifiem sk. 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
