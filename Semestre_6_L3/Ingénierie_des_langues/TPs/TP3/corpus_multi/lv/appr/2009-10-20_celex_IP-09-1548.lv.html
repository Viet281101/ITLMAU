IP/09/1548
      Briselē, 2009.&nbsp;gada 20.&nbsp;oktobrī
      Konkurence – Komisijas rīkotā apaļā galda diskusija par mūzikas izplatīšanu tiešsaistē paver iespēju uzlabot mūzikas pakalpojumu izmantošanas
            iespējas tiešsaistē Eiropas patērētājiem
      Ceturtās apaļā galda sanāksmes par mūzikas izplatīšanu tiešsaistē dalībnieki Eiropas komisāres konkurences jautājumos Nēli Krusas vadībā 2009.&nbsp;gada
            19.&nbsp;oktobrī parakstīja kopīgu paziņojumu, kurā izklāstīti vispārējie principi, kas turpmāk būs pamatā mūzikas izplatīšanai
            tiešsaistē un kas tādējādi Eiropas patērētājiem uzlabos mūzikas pakalpojumu iespējas tiešsaistē. Apaļā galda diskusijā piedalījās Amazon, BEUC, EMI, iTunes, Nokia, PRS for Music, SACEM, STIM un Universal. Pēc apaļā galda diskusijas vairāki dalībnieki paziņoja par konkrētiem pasākumiem un saistībām, kuru rezultātā uzlabotos Eiropas
            patērētāju piekļuve mūzikai tiešsaistē.
      Komisāre Krusa sacīja: "Eiropas patērētāji vēlas un ir pelnījuši saņemt labākus mūzikas piedāvājumus tiešsaistē. Apaļā galda sanāksmē šodien panāktā vienošanās par pamatprincipiem atspoguļo reālu progresu šajā virzienā. Tā ir pirmā reize, kad dažādu tirgus jomu dalībnieki ir vienojušies par kopīgu plānu. Es atzinīgi novērtēju arī konkrētos pasākumus un uzņemtās saistības, kurām vajadzētu patērētājiem uzlabot mūzikas pieejamību
            tiešsaistē." 
      Komisāre Krusa atklāja sanāksmi, atgādinot, ka ir atzīta vajadzība uzlabot mūzikas licencēšanu tās izmantošanai tiešsaistē. Tā kā pašreizējie licencēšanas mehānismi ir pārāk sarežģīti un apgrūtinoši, ieinteresētās personas zaudē iespējas, ko piedāvā
            digitālā pasaule. Vienkāršāki un pārskatāmāki licencēšanas risinājumi ļautu paplašināt tirgu un ieviest jaunus un novatoriskākus mūzikas pakalpojumu
            piedāvājumus tiešsaistē plašākam Eiropas patērētāju lokam, vienlaikus aizsargājot kultūru daudzveidību un autoru intereses. 
      Apaļā galda diskusijas dalībnieki parakstīja kopīgu paziņojumu, kurā:viņi apņēmās veidot jaunas ES licencēšanas programmas, kas aptver vairāku autortiesību aģentūru repertuāru. Šīm programmām būtu jākonsolidē pēc iespējas plašāks repertuārs savos katalogos un jābalstās uz brīvprātīgu sadarbību tiesību
                  īpašnieku starpā;viņi vienojās, ka kolektīvajiem tiesību pārvaldītājiem būtu jāievēro konkrēti objektīvi, pārskatāmi un nediskriminējoši kritēriji,
               lai ļautu citām struktūrām izdot daudzteritoriālās licences;viņi izveido darba grupu ar mērķi radīt kopīgu struktūru, lai noteiktu un apmainītos ar informāciju par īpašumtiesībām. Tas komerclietotājiem ļaus vieglāk noteikt attiecīgo tiesību īpašniekus un nodrošināt vajadzīgās tiesības.Šie pamatprincipi ir pieejami citām nozares ieinteresētajām personām. Tiem būtu jāatvieglo veids, kādā mūzika tiek licencēta izmantošanai tiešsaistē tā, lai tirgū notiktu izaugsme un patērētāji
            būtu ieguvēji. 
      Pēc apaļā galda diskusijasApple paziņoja, ka pauž gandarījumu par sasniegto progresu ceļā uz efektīvāku tiešsaistes mūzikas licencēšanu un uzņēmums optimistiski
                  cer turpmākā gada laikā iTunes veikalu padarīt pieejamu patērētājiem lielākā skaitā Eiropas valstu.EMI paziņoja, ka tas cer spert būtisku soli ceļā uz digitālo licencēšanu Eiropā, izmantojot gaidāmos neekskluzīvos līgumus ar
                  Spānijas (SGAE) un Francijas (SACEM) autortiesību aģentūrām.Amazon uzsvēra, ka tas pastāvīgi strādā, lai patērētājiem nodrošinātu plašu produktu klāstu un zemas cenas visās Amazon Eiropas tīmekļa vietnēs, un tagad ļauj piegādāt visas produktu materiālās kategorijas visās 27 Eiropas Savienības dalībvalstīs. Amazon uzsvēra, ka ir apņēmies turpināt strādāt, lai nodrošinātu patērētājiem mūzikas piedāvājumu iespējami plašāku izvēli tiešsaistē. Amazon atzinīgi novērtēja kopējos principus kā būtisku soli, lai attīstītu ES licencēšanas sistēmu un patērētājiem visā Eiropā atvieglotu
                  digitālās mūzikas izplatīšanu tiešsaistē.Saskaņā ar principiem, par kuriem vienojās apaļā galda diskusijā, SACEM tagad aktīvi sadarbosies ar pēc iespējas lielāku skaitu Eiropas autoru apvienību, lai veidotu kopīgu, neekskluzīvu portālu,
                  kas varētu piedāvāt vislielāko iespējamo repertuāru tiešsaistes pakalpojumiem visas Eiropas mērogā.Komisāre Krusa atzinīgi novērtēja to, ka pēc apaļā galda diskusijas tiek veikti konkrēti pasākumi, lai uzlabotu patērētāju
            piekļuvi mūzikai tiešsaistē. Līdz ar to jābūt iespējamiem jauniem pasākumiem, ņemot vērā principus, par kuriem vienojās apaļā galda diskusijas dalībnieki. Komisija saglabā apņēmību sadarboties ar šo tirgu, lai patērētājiem nodrošinātu reālu ieguvumu.
      2009.&nbsp;gada 19.&nbsp;oktobra apaļā galda diskusijas dalībnieku kopīgais paziņojums par "vispārējiem principiem mūzikas izplatīšanai
         tiešsaistē" ir pieejams:http://ec.europa.eu/competition/sectors/media/joint_statement_1.pdf. 
      EMI, PRS for Music, SACEM, STIM un Universal Music Group International kopīgais paziņojums par "Darba grupu kopīgas struktūras izveidei informācijai par īpašumtiesībām" ir pieejams:
      http://ec.europa.eu/competition/sectors/media/joint_statement_2.pdf. 
      Priekšvēsture
      Pirmajā apaļā galda sanāksmē par tirdzniecību tiešsaistē (2008.&nbsp;gada 17.&nbsp;septembrī – skatīt IP/08/1338) piedalījās EMI Music Publishing, Fiat, eBay, Apple/iTunes, Alcatel-Lucent, LVMH, Which? (Apvienotās Karalistes patērētāju organizācija), SACEM (Francijas autortiesību aģentūra autoriem un komponistiem) un Sers Miks Džegers, un tajā tika apspriestas gan preces, gan
            pakalpojumi tiešsaistē, bet otrajā sanāksmē (2008.&nbsp;gada 16.&nbsp;decembrī) uzmanība tika pievērsta mūzikas izplatīšanai tiešsaistē,
            tajā piedaloties tikai tiem apaļā galda dalībniekiem, kas ir saistīti ar šo jautājumu.  
      Diskusiju rezultātā tika sagatavots apaļā galda diskusijas par tirdzniecību tiešsaistē ziņojums par iespējām un šķēršļiem
            mazumtirdzniecībai tiešsaistē. Ziņojums ir pieejams šādā tīmekļa vietnē:
      http://ec.europa.eu/competition/consultations/2009_online_commerce/roundtable_report_en.pdf. 
      Ziņojums bija pieejams sabiedriskai apspriešanai; saistītos iesniegumus var lasīt šādā tīmekļa vietnē:
      http://ec.europa.eu/competition/consultations/2009_online_commerce/index.html.
      Trešā sanāksme (2009.&nbsp;gada 8.&nbsp;septembrī) tika paplašināta, iekļaujot citus galvenos tiešsaistes mūzikas nozares dalībniekus,
            t.i., Amazon, Nokia, PRS for Music (Apvienotās Karalistes autortiesību aģentūra), STIM (Zviedrijas autortiesību aģentūra), Universal Music Publishing Group un Eiropas patērētāju pārstāvjus (BEUC – Eiropas Patērētāju organizācija).
