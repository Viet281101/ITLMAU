IP/09/519
Briselē, 2009. gada 1. aprīlīAdaptācija klimata
pārmaiņām: Eiropas Savienībai jāsagatavojas
gaidāmajai ietekmeiEiropas Komisija šodien publicēja Balto
grāmatu, kurā izklāstīti pasākumi, kas
nepieciešami, lai stiprinātu Eiropas Savienības
izturētspēju, pārvarot klimata pārmaiņas.
Nesenie konstatējumi liecina, ka klimata pārmaiņu ietekme
būs ātrāka un daudz smagāka, nekā norādīts
Klimata pārmaiņu starpvaldību padomes 2007. gada
ziņojumā. Eiropa nevarēs izvairīties no šīs
ietekmes, un tāpēc jābūt gatavai tikt ar tām galā.
Klimata pārmaiņu ietekme reģionos būs dažāda, kas
nozīmē, ka lielākā daļa adaptācijas pasākumu
būs jāveic valstu un reģionu līmenī. Komisijas
piedāvātā sistēma paredz divu posmu stratēģisku
pieeju tam, lai adaptētos klimata pārmaiņu ietekmei ES, un
tā papildina pasākumus, ko dalībvalstis veic, izmantojot
integrētu un saskaņotu pieeju.
Eiropas Komisijas Vides komisārs Stavross Dimass teica: "Klimata
pārmaiņu problēmas nopietnība ar katru gadu kļūst
arvien lielāka un uztraucošāka. Mums smagi
jāstrādā, lai samazinātu oglekļa emisijas, bet, pat
ņemot vērā emisiju samazinājumu, ko mēs esam
apņēmušies panākt, dažas klimata pārmaiņas ir
nenovēršamas. Tāpēc ir svarīgi sākt
sadarboties ar valdībām, uzņēmumiem un sabiedrību, lai
Eiropas Savienībai izstrādātu visaptverošu adaptācijas
stratēģiju un nodrošinātu, ka adaptācija tiek
iekļauta ES politikas galvenajās jomās."
Lauksaimniecības komisāre Marianna Fišere Bola sacīja:
"Eiropas lauksaimniecība pilnā mērā izjutīs klimata
pārmaiņu ietekmi. Es vēlos panākt, lai lauksaimniekiem
būtu skaidra izpratne par problēmām, ar kurām tiem
nāksies saskarties, un uzsākt apspriedes ar valdībām par
konkrētiem soļiem, kas būtu jāsper, lai palīdzētu
lauksaimniekiem pielāgoties. Jo īpaši es vēlētos, lai
mūsu īstenotie pasākumi būtu tādi, ko mēs
nākotnē nenožēlotu un kas būtu labvēlīgi gan
ekonomikai, gan videi, neraugoties uz to, kā klimatiskie apstākļi
attīstīsies turpmāk. Tie ir galvenie elementi dokumentā par
lauksaimniecību un klimata pārmaiņām, kas šodien tika
pieņemts kā papildinājums Baltajai grāmatai."
Veselības komisāre Andrula Vasiliu teica: "Mainoties klimata
režīmam, īpaša uzmanība jāvelta cilvēku,
dzīvnieku un augu veselības uzraudzības stiprināšanai.
Turklāt ir vitāli svarīgi veselības iestāžu
sagatavotības plānošanā iekļaut plānus
rīcībai ekstremālos meteoroloģiskos apstākļos.
Mums ir jānodrošina arī tas, ka tiek novērtēta klimata
pārmaiņu ietekme uz neaizsargātajām sociālajām
grupām. Šo mērķu sasniegšanai ir būtiska
starptautiska sadarbība."
Jūrlietu un zivsaimniecības lietu komisārs Džo Borgs
teica: "Eiropas piekrastes un jūras teritorijas klimata pārmaiņas
skars vispirms. Mums ir jāsagatavojas saskarties ar gaidāmajām
problēmām, piemēram, jūras līmeņa
paaugstināšanos, piekrastes applūšanu, ietekmi uz piekrastes
tūrismu, ostām un kuģošanu, kā arī uz
zivsaimniecību. Mēs nevaram noliegt piekrastes ekosistēmu
nozīmi mūsu ekonomikā. Šobrīd ap 50 % Eiropas
iedzīvotāju dzīvo piekrastes zonās, tāpēc centieni
pielāgoties klimata pārmaiņām ir vitāli svarīgi un
steidzami."  
Rīcības pamatojums
Turpmāko 50 gadu laikā klimata pārmaiņas,
visticamāk, būtiski ietekmēs nozīmīgas ekonomikas
nozares, piemēram, lauksaimniecību, enerģētiku, transportu,
ekosistēmas, tūrismu un veselību. Tās ietekmēs arī
mājsaimniecības un uzņēmumus, kā arī
konkrētus sabiedrības slāņus, jo īpaši gados vecus
cilvēkus, invalīdus un mājsaimniecības ar zemiem
ienākumiem.
Baltajā grāmatā izklāstīta sistēma, kuras
ietvaros Eiropas Savienība un tās dalībvalstis var sagatavoties
klimata pārmaiņu ietekmei.  Stratēģijas pirmais posms
noritēs līdz 2012. gadam un liks pamatus tam, lai sagatavotu
visaptverošu ES adaptācijas stratēģiju 2013. gadam un
turpmākajiem gadiem. Galvenā uzmanība tajā tiks
pievērsta tam, lai palielinātu izpratni par klimata
pārmaiņām un iespējamiem adaptācijas pasākumiem,
un tam, kā adaptāciju var iekļaut ES politikas galvenajās
jomās. Lēmumiem par to, kā labāk adaptēties,
jābūt pamatotiem ar pārliecinošu zinātnisku un
ekonomisku analīzi, bet informācijas saturs un pieejamība
dažādos reģionos ļoti atšķiras.  Dokumentā
izklāstīta vajadzība pēc informācijas
centralizācijas mehānisma, ar kura palīdzību
apmainīties ar informāciju par klimata pārmaiņu riskiem,
ietekmi un labāko praksi.  
Klimata pārmaiņu ietekme dažādos reģionos būs
atšķirīga; piekrastes un kalnu rajoni, kā arī palienes
būs īpaši neaizsargātas. Tieši šā iemesla
dēļ lielākā daļa adaptācijas pasākumu tiks
veikti valsts vai reģionālā līmenī. Eiropas
Savienībai būs jāatbalsta šie centieni, izmantojot
integrētu un saskaņotu pieeju, īpaši attiecībā uz
pārrobežu jautājumiem un politiku, kas ir cieši
integrēta ES līmenī. Protams, adaptācijai klimata
pārmaiņām jābūt visu ES politikas virzienu pamatā.
Adaptācija īpaši jāuzsver arī Savienības
ārpolitikas jomās, lai palīdzētu tām valstīm,
kuras pārmaiņas skar visvairāk, un sadarbotos ar
partnervalstīm starptautiskos adaptācijas jautājumos.
Komisija šodien iesniedz arī trīs apspriežu dokumentus
par ūdens, piekrastes un jūrlietu, lauksaimniecības un
veselības jautājumiem, kuru pamatā ir Baltajā
grāmatā izklāstītā sistēma.
Adaptācija un mazināšana – vienas monētas divas
puses
Eiropas Savienība ir apņēmības pilna rīkoties
ātri, lai samazinātu siltumnīcefekta gāzu emisijas.
Tomēr ar klimata pārmaiņu mazināšanu, ierobežojot
siltumnīcefekta gāzu emisijas, nepietiek. Ir vajadzīga papildu
rīcība īsākā termiņā. Paredzams, ka klimata
pārmaiņu sekas būs smagākas nekā gaidīts, un
pārmaiņas notiks neatkarīgi no īstenotajiem
mazināšanas pasākumiem. 
Eiropai ir jātiek galā ar šo ietekmi. Tai ir vajadzīgi
pasākumi, lai palielinātu dabas un sociālo sistēmu
noturību pret klimata pārmaiņu ietekmi. ES tiek īstenota
adaptācijas politika, bet tā bieži vien tiek īstenota
daļēji un tikai dažās dalībvalstīs. 
Turpmākā rīcība
Komisija izveidos Ietekmes un adaptācijas virzības grupu (IAVG).
Šajā grupā darbosies ES dalībvalstu pārstāvji, kas
iesaistījušies nacionālo un reģionālo adaptācijas
programmu izstrādē; tiks piesaistīti arī pilsoniskās
sabiedrības un zinātnisko aprindu pārstāvji. Virzības
grupai palīdzēs tehniskās darba grupas, tostarp
lauksaimniecības jautājumu darba grupa. Komisija līdz
2011. gadam izveidos informācijas centralizācijas mehānismu
apmaiņai ar informāciju par klimata pārmaiņu ietekmi.
Papildu informācija
Komisijas tīmekļa vietne par adaptāciju klimata
pārmaiņām
http://www.ec.europa.eu/environment/climat/adaptation/index_en.htm
Komisijas tīmekļa vietne par lauksaimniecību un klimata
pārmaiņām
http://ec.europa.eu/agriculture/climate_change/index_en.htmEVA ziņojums Nr. 4/2008: Ietekme uz Eiropas klimata
izmaiņām — 2008. gada vērtējums pēc
indikatoriem
http://www.eea.europa.eu/publications/eea_report_2008_4/
