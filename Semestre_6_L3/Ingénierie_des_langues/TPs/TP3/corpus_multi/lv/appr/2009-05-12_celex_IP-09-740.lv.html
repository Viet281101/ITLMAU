IP/09/740
Briselē, 12.05.2009Viedo
mikroshēmu potenciāls: jauni ES ieteikumi, lai 21. gadsimta
svītru kodu izmantošanā ievērotu tiesības uz
privātumuEiropas iedzīvotājiem būtu
jāspēj kontrolēt viedās mikroshēmas (pasaules
mēroga tirgu, kura apmēri tuvāko desmit gadu laikā pieaugs
piecas reizes), vienlaikus spējot bez grūtībām tās
izmantot, lai vienkāršotu savu ikdienas dzīvi. Apritē ir
vairāk nekā 6 miljardi viedo mikroshēmu —
mikroelektronikas ierīču, kuras var iestrādāt
visdažādākajos ikdienā izmantojamos priekšmetos,
sākot no ledusskapja līdz pat autobusu braukšanas
kartiņām. Izmantojot radiofrekvenču identifikācijas (RFID)
tehnoloģijas, mikroshēmas var automātiski apstrādāt
datus, kolīdz tās atrodas "lasītāju" tuvumā, kuri
tās aktivē, uztver to radiosignālu un veic ar
tām datu apmaiņu. Tās ir visur — gan caurlaidēs, kuras
jūs izmantojat, lai iekļūtu savā darbavietā, gan
viedajās kartēs, ko izmantojat maksāšanas punktos uz
autoceļiem. Šodien Eiropas Komisija pieņēma ieteikumu
kopumu, lai nodrošinātu, ka visas personas, kas iesaistītas
tādu tehnoloģiju izstrādē un darbībā, kurās
izmanto viedās mikroshēmas, ievērotu indivīda
pamattiesības uz privātumu un datu aizsardzību, kas
paredzētas 2007. gada 14. decembrī proklamētajā Eiropas
Savienības Pamattiesību hartā.
„Viedās mikroshēmas, kas nākotnē
piedāvā daudzsološas tehnoloģiskās iespējas,
daudzējādā ziņā var padarīt mūsu dzīvi
vienkāršāku. Runa ir par visvienkāršākajiem
ikdienā izmantotajiem priekšmetiem, kas pēkšņi var
kļūt „viedi”, savienojoties ar tīklu un veicot
informācijas apmaiņu. Iedomājieties, piemēram, viedus
ledusskapjus, kas jūs informētu par to, ka jūsu nopirktajam
pienam ir beidzies derīguma termiņš, vai arī par viediem
pārtikas produktu iepakojumiem, kas vecākus brīdinātu par
iespējamu alerģijas risku,” sacīja ES informācijas
sabiedrības un plašsaziņas līdzekļu komisāre
Viviāna Redinga. „Šai iespējai — izmantot mazas,
viedas mikroshēmas, lai nodrošinātu priekšmetu
savstarpēju komunikāciju, — ir liels ekonomiskais
potenciāls. Bet šīs tehnoloģijas nedrīkstētu
pārsteigt Eiropas iedzīvotājus nesagatavotus.
Tādēļ Komisija šodien nāca klajā ar striktiem,
attiecīgajai nozarei adresētiem ieteikumiem. Eiropas
patērētājiem ir jābūt pārliecinātiem, ka
ikvienā gadījumā, kad ir runa par to personiskajiem datiem, to
privātums ir aizsargāts pat šādā, pastāvīgi
mainīgā tehnoloģiskā vidē. Tālab Komisija
vēlas, lai RFID tehnoloģijas dotu iespēju
patērētājiem kontrolēt savu datu drošību. Tas
būtu vislabākais veids, kā nodrošināt, lai
šīm tehnoloģijām būtu ekonomiski panākumi. Kā
nekā ir paredzams, ka turpmākajos astoņos gados Eiropas daļa
globālajā viedo mikroshēmu tirgū sasniegs
35 %.”
Viedās mikroshēmas un radio tagi var nozīmīgā
mērā ietekmēt (un jau tagad ietekmē) uzņēmumu
darbību, sabiedriskos pakalpojumus un patēriņa produktus:
tās var, piemēram, uzlabot atkārtotās pārstrādes
efektivitāti vai, piemēram, veselības aprūpi, kā
arī samazināt ceļa nodevu punktos patērēto laiku un
laiku, kas jāpavada, lai sagaidītu savu bagāžu lidostā.Lai būtu drošs, ka Eiropa šādām
pārmaiņām ir gatava, Komisija šodien izklāstīja
turpmākos principus attiecībā uz privātuma aizsardzību
un datu aizsardzību minēto produktu izmantojumā:Patērētājiem ir jābūt lietas kursā par
produktiem, kurus tie veikalos iegādājas, un ir jāzina, vai tajos
ir izmantotas viedās mikroshēmas. Patērētājiem
iegādājoties produktus ar viedajām mikroshēmām,
šīs mikroshēmas konkrētajā tirdzniecības
vietā automātiski, nekavējoties un bez maksas dezaktivē, ja
vien patērētājs skaidri nepieprasa, lai tās turpina
darboties. Izņēmumus var piemērot, piemēram, lai
izvairītos no lieka sloga mazumtirgotājiem, ar nosacījumu, ka ir
novērtēta konkrētās mikroshēmas ietekme uz
privātumu.
Uzņēmumiem un sabiedriskajām iestādēm, kas izmanto
viedās mikroshēmas, būtu jāsniedz
patērētājiem skaidra un vienkārša informācija, lai
tie varētu saprast, vai gadījumā netiks izmantoti to personiskie
dati, kāda veida dati tiks prasīti (vārds, adrese vai
dzimšanas datums) un kādā nolūkā. Tiem arī
būtu jānodrošina skaidrs marķējums, lai
identificētu ierīces, kuras "nolasa" viedajās
mikroshēmās uzglabāto informāciju, kā arī
jāizveido uzziņu punkts, kurā iedzīvotāji varētu
saņemt papildu informāciju.
Mazumtirdzniecības asociācijām un organizācijām
vajadzētu padziļināt patērētāju izpratni par
produktiem ar mikroshēmām, izmantojot vienotu Eiropas zīmi, kas
norādītu, ka attiecīgajā produktā ir
mikroshēma.
Uzņēmumiem un sabiedriskajām iestādēm pirms viedo
mikroshēmu izmantošanas būtu jāveic ietekmes
novērtējums par privātumu un datu aizsardzību.
Šādiem novērtējumiem, kurus pārraudzītu par datu
aizsardzību atbildīgās valsts iestādes, būtu
jānodrošina nevainojama personisko datu drošība un
aizsardzība.2008. gadā visā pasaulē tika
pārdoti 2,2 miljardi RFID tagu (kādus, piemēram,
izmanto ceļa nodevas iekasēšanas punktos vai arī lai
izsekotu pārvadātos konteinerus), no kuriem trešdaļa
pārdota Eiropā. Ir aplēsts, ka RFID tagu vērtība
pasaules tirgū 2008. gadā bija 4 miljardi euro, kas
līdz 2018. gadam pieaugs līdz aptuveni 20 miljardiem
euro.
Priekšvēsture
Eiropas
Komisija 2006. gadā sāka sabiedriski apspriest (IP/06/289)
mikroshēmu (respektīvi, radiofrekvenču identifikācijas
tehnoloģiju) izstrādi un izmantošanu. Pamatojoties uz šo
apspriežu rezultātiem, 2007. gada martā Komisija
pieņēma paziņojumu (IP/07/332),
kurā tika norādīts, ka sabiedrība sagaida turpmākas
iniciatīvas privātuma un datu aizsardzības jautājumos.
Šodien pieņemtajā ieteikumā, kas izstrādāts,
apspriežoties ar visu iesaistīto aprindu pārstāvjiem (gan
piegādes, gan izmantotājām nozarēm, standartizācijas
iestādēm, patērētāju organizācijām,
pilsoniskās sabiedrības grupām un arodbiedrībām), ir
atbildēts uz šo sabiedrības prasību un Eiropas
uzņēmumiem ir ieskicēti līdzvērtīgi konkurences
apstākļi, vienlaikus ievērojot tiesības uz
privātās dzīves aizsardzību. Dalībvalstu
rīcībā tagad ir divi gadi, kuru laikā tām
jāinformē Komisija par pasākumiem, kas iecerēti, lai
sasniegtu šajā ieteikumā izklāstītos mērķus.
Pēc trīs gadiem Komisija sagatavos ziņojumu par šā
ieteikuma īstenošanu, kuram būs pievienots arī
novērtējums tam, kā šis ieteikums ir ietekmējis tos
uzņēmumus un sabiedriskās iestādes, kas izmanto viedās
mikroshēmas, kā arī visu sabiedrību kopumā.Ieteikuma
teksts atrodams
http://ec.europa.eu/information_society/policy/rfid/index_en.htmMEMO/09/232
