IP/09/1201
      Briselē, 2009.&nbsp;gada 29.&nbsp;jūlijā
      Lielākajai daļai Eiropas iedzīvotāju rūp savu pirkumu ietekme uz vidi
      Šodien publicētās Eurobarometer aptaujas rezultāti liecina, ka četri no katriem pieciem iedzīvotājiem Eiropā interesējas par to, kāda ir iegādāto produktu
            ietekme uz vidi. Ar vidi saistītie apsvērumi vislielākā mērā tiek ņemti vērā Grieķijā, kur vairāk nekā 9 no 10 aptaujātajiem
            apgalvoja, ka, pieņemot lēmumus par pirkumiem, tiem ir svarīgi, kāda ir attiecīgā produkta ietekme uz vidi. Šajā aptaujā arī
            atklājās, ka Eiropas iedzīvotāju viedoklis par ražotāju apgalvojumiem saistībā ar saražoto produktu ekoloģiskajiem rādītājiem
            dalās. Aptuveni puse aptaujāto arī uzskata, ka vislabākais veids, kā sekmēt ekoloģiski draudzīgo produkciju, būtu palielināt
            nodokļus, kurus piemēro videi kaitīgiem produktiem, bet samazināt videi draudzīgajiem produktiem piemērotos nodokļus. Aptaujātie
            ir cieši pārliecināti par mazumtirgotāju lielo nozīmi videi draudzīgu produktu popularizēšanā. Tika atbalstīta arī obligātā
            oglekļa emisiju ietekmes marķējuma ieviešana. 
      ES komisārs vides jautājumos Stavross Dimass sacīja: „Cīņai pret klimata pārmaiņām ir jānorisinās visās jomās, un visiem ir
         jāsniedz savs ieguldījums. Šis jautājums attiecas ne tikai uz uzņēmumiem un valdībām; arī patērētājiem ir jāpiedalās tā risināšanā.
         Iegādājoties videi un klimatam draudzīgus produktus, katrs patērētājs rosina ražotājus ražot ekoloģiskā ziņā draudzīgākus
         produktus.”Produktu ietekme uz vidi ir liela
      Šodien publicētajā Eurobarometer aptaujā par Eiropas iedzīvotāju attieksmi pret ilgtspējīgu patēriņu un ražošanu lielākā daļa Eiropas iedzīvotāju (83&nbsp;%) pauda
            nostāju, ka, pieņemot lēmumus par iepirkumiem, tiem ir svarīgi, kāda ir attiecīgā produkta ietekme uz vidi. Visaktīvākie šādā
            ziņā ir grieķi: 92&nbsp;% aptaujāto atzina, ka produktu ietekme uz vidi tiem ir nozīmīgs apsvērums; čehi šajā ziņā pauda mazāko
            interesi par vides apsvērumiem (tikai 62&nbsp;% aptaujāto).
      Jautājumā par uzņēmumu apgalvojumiem saistībā ar to ražoto produktu ekoloģiskajiem rādītājiem viedokļi dalās
      Aptaujāto Eiropas iedzīvotāju viedoklis par to, vai var uzticēties ražotāju apgalvojumiem par produktu ekoloģiskajiem rādītājiem,
         dalās līdzīgās daļās: 49&nbsp;% šiem apgalvojumiem tic, kamēr 48&nbsp;% šiem apgalvojumiem netic. Visvairāk šiem apgalvojumiem tic holandieši
         (78&nbsp;%), kamēr bulgāri ir visskeptiskāk noskaņoti (26&nbsp;%).Lielāki nodokļi videi kaitīgiem produktiem, zemāki nodokļi — videi draudzīgiem produktiem 
      Aptuveni 46&nbsp;% ES iedzīvotāju uzskata, ka vislabākais veids, kā sekmēt videi draudzīgu produktu ražošanu, būtu palielināt nodokļus,
            ko piemēro videi kaitīgiem produktiem, bet samazināt nodokļus, kurus piemēro videi draudzīgiem produktiem. Lielbritānijā,
            piemēram, iedzīvotāji lielākoties pauda atbalstu nodokļu dubultas uzlikšanas sistēmām, kamēr Maltā šādu iespēju atbalstīja
            daudz mazāks aptaujāto skaits (28&nbsp;%), priekšroku dodot tikai iespējai samazināt nodokļus videi draudzīgiem produktiem. 
      Videi draudzīgu produktu sekmēšanā svarīga loma mazumtirgotājiem 
      Aptaujātās personas ir pārliecinātas, ka mazumtirgotājiem ir ļoti liela nozīme videi draudzīgu produktu sekmēšanā. Aptuveni
         puse ES iedzīvotāju (49&nbsp;%) uzskata, ka mazumtirgotājiem būtu jāuzlabo šādu produktu pamanāmība to veikalu plauktos, vai arī
         būtu jāierīko īpašs „zaļo produktu” nodalījums. Trešā daļa (31&nbsp;%) Eiropas iedzīvotāju norāda, ka vislabākais veids, kā mazumtirgotāji
         varētu veicināt „zaļo” produkciju, būtu nodrošināt patērētājiem izsmeļošāku informāciju.Izteikts atbalsts marķējumam, kas norādītu oglekļa emisiju ietekmi 
      Tikai nedaudz mazāk nekā puse Eiropas iedzīvotāju atzina, ka, izvēloties pirkumu, tie ņem vērā ekomarķējumu, un tikai 1 no
         10 aptaujātajiem atzina, ka uz vides ietekmes marķējuma būtu jānorāda arī produkta radītās siltumnīcefekta gāzu emisijas.
         Tomēr, neraugoties uz to, 72&nbsp;% ES iedzīvotāju uzskata, ka nākotnē šādam marķējumam — kas norādītu oglekļa emisiju ietekmi
         — būtu jābūt obligātam. Attieksme šajā jautājumā dalībvalstīs ļoti atšķiras: čehi šādu marķējumu atbalsta vismazāk (47&nbsp;%),
         savukārt grieķi ir vislielākie entuziasti, paužot 90&nbsp;% atbalstu.Ar šo oglekļa emisiju ietekmes marķējumu norādītu uz kopējo siltumnīcefekta gāzu (tostarp oglekļa dioksīda) apjomu, kas tiek
         emitēts visā attiecīgā produkta derīguma laikā, sākot no tā ražošanas līdz iznīcināšanai. Pašlaik visas Eiropas mērogā šāda
         shēma nav vēl ieviesta. Bet 2008.&nbsp;gada decembrī vides ministru Padome aicināja Komisiju apsvērt iespēju ieviest šādu shēmu,
         lai marķētu oglekļa emisiju ietekmi.Priekšvēsture: ES rīcības plāns ilgtspējīgam patēriņam un ražošanai
      2008.&nbsp;gada jūlijā Komisija nāca klajā ar rīcības plānu, kas paredz virkni priekšlikumu ilgtspējīgam patēriņam un ražošanai,
         kuri palīdzētu uzlabot produktu atbilstību ekoloģiskajām prasībām un palielinātu pieprasījumu pēc ilgtspējīgākām precēm un
         ražošanas tehnoloģijām. Šajā plānā arī ietverti stimuli ES rūpniecības nozarei, lai tās izmantotu visas iespējas ieviest inovācijas.Papildus informācija
      Tīmekļa lappuse, kas veltīta ilgtspējīga patēriņa un ražošanas tematikai: 
      http://ec.europa.eu/environment/eussd/escp_en.htm
