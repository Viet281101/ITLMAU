IP/09/783
Briselē, 2009. gada 14. maijāPatērētāju
tiesības — aviokompānijas sākušas
aviobiļešu pārdošanas tīmekļa vietņu
uzlabošanuŠodien ES publicē jaunos
rezultātus, kas liecina par būtiskām pārmaiņām
Eiropas aviobiļešu pārdošanas tīmekļa
vietnēs, lai uzlabotu to atbilstību patērētāju
aizsardzības noteikumiem. Šāds secinājums sniegts nobeiguma
ziņojumā par 18 mēnešus ilgušo pasākumu kopumu ES
mērogā pret maldinošu reklāmu un negodīgu praksi.
Pēc 2007. gada septembrī uzsāktās ES mēroga
izmeklēšanas, kurā bija iesaistītas 15 dalībvalstis un
Norvēģija, ir veikti labojumi 115 no 137 aviokompāniju
tīmekļa vietnēm. Pēc papildu pārbaudēm, kuru
laikā 2009. gada martā tika veikta neatkarīga, anonīma
biļešu iegāde no 67 galvenajām aviokompānijām, 52
 — vai nu tika piešķirts pozitīvs vērtējums,
un tās apņēmās uzturēt tādu pašu
atbilstības līmeni, vai tās nekavējoties reaģēja
uz Komisijas aptauju, veicot pasākumus trūkumu labošanai (sk.
sarakstu turpmāk). Šajā procesā tīmekļa vietnes
pārbaudīja, pamatojoties uz vispusīgu pārbaudes sarakstu,
kurā bija 14 kontrolpunkti un kas iepriekš bija saskaņots ar
gaisa satiksmes nozari. Pašlaik Komisija strādā pie visai nozarei
piemērojama nolīguma īstenošanas, lai izveidotu
vienlīdzīgus noteikumus visām ES aviokompānijām un lai
saglabātu tīmekļa vietnes augstā līmenī.ES patērētāju tiesību aizsardzības komisāre
Meglena Kuneva teica: “Šī Eiropas aviokompāniju
pārbaude ir veicinājusi aviokompāniju tīmekļa
vietņu izmaiņas visā ES. Taču nav pamata
bezrūpībai; darāmā vēl ir daudz. Toties šī
pirmā ES mēroga izmeklēšana ir parādījusi, ka
ar stingru rīcību var sasniegt labus rezultātus.
Nākošais solis ir noslēgt visai nozarei piemērojamu
nolīgumu, un mēs cieši sekosim attīstībai
šajā nozarē.”
Par transportu atbildīgais priekšsēdētāja vietnieks
Antonio Tajani teica: “Gaisa satiksmes pakalpojumu regulā ir
noteikts, ka jānodrošina cenu pārskatāmība.
Aviokompāniju pienākums ir ieviest augstus standartus visā
nozarē; un tieši mēs esam atbildīgi par to, lai visi
dalībnieki ievērotu vienādus noteikumus.
Patērētājam tas ir ļoti svarīgi, jo viņš
vēlas salīdzināt dažādu aviokompāniju cenas pirms
tiek veikta izvēle.”
1.	Vērienīgās 2007. gada aviobiļešu
pārdošanas izmeklēšanas rezultāti 
Pašlaik korektīvie pasākumi ir pabeigti 85 %
gadījumu. No 137 tīmekļa vietnēm, kurās veica
izmeklēšanu un par kurām atbild aptuveni 80 kompāniju,
labojumi pašlaik ir veikti 115 (sk. MEMO/09/238
kopsavilkuma tabulu pievienotajā dokumentā, kurā sniegti
2009. gada marta beigu izmeklēšanas dati).
2.	Aviokompāniju tīmekļa vietņu novērtējumsAviokompāniju novērtējums bija paredzēts, lai
pamatīgi pārbaudītu vispārējo situāciju ar
aviobiļešu pārdošanu tiešsaistē, turklāt tika
ņemti vērā divi pēc pirmās, 2007. gada
septembrī veiktās, lielās pārbaudes pieņemtie jaunie ES
tiesību akti patērētāju tiesību aizsardzības
jomā (Direktīva par negodīgu komercpraksi, Gaisa satiksmes
pakalpojumu regula). Par pamatu ņemot 14 punktu kontrolsarakstu, kas bija
saskaņots ar gaisa satiksmes nozari (sk. MEMO/09/238),
tika pārbaudītas 7 vissvarīgākās aviokompāniju
tīmekļa vietnes visās 27 dalībvalstīs —
kopumā aptverot 67 aviokompānijas un apmēram 339 miljonus
pasažieru. Komisijas veikto, uz pētījuma secinājumiem
balstīto konsultāciju rezultāti, tostarp aviokompāniju
sniegtās saistības, ir apkopoti turpmāk (sk. preses
paziņojuma 1. pielikuma tabulu).
Kas notiks tālāk?Pārbaudes rezultāti ir nosūtīti valsts
tiesībaizsardzības iestādēm, lai vajadzības
gadījumā tās varētu veikt turpmākas pārbaudes.Lai nodrošinātu standartu ievērošanu, Komisija kopā
ar gaisa satiksmes nozari izstrādā visai nozarei piemērojamu
nolīgumu, kurā ietverta arī prasība pēc
neatkarīgas trešai personai uzticētas pārraudzības.Lai pēc pirmajiem diviem darbības gadiem atbalstītu valsts
tiesībaizsardzības iestāžu CPC (Sadarbība
patērētāju aizsardzībai) tīklu darbību, Komisija
2009. gada jūnijā sniegs ziņojumu par tiesību aktu
īstenošanu. Priekšvēsture
Papildu informācija http://ec.europa.eu/consumers/enforcement/sweep/index_en.htm
1. pielikums
Tabula, kurā sniegti rezultāti Komisijas konsultācijām
ar aviokompānijām, ņemot vērā
pārbaudi[1]. 
Aviokompānijas, kuras atbilst visiem pārbaudes noteikumiem un
kuras ir uzņēmušās saistības arī turpmāk
uzturēt savas tīmekļa vietnes šādā
līmenīAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticAviokompānijas, kuras apliecinājušas, ka pārbaudē
konstatētās nepilnības ir jau izlabotas vai drīzumā
tiks izlabotas, lai standarti pilnībā atbilstu noteikumiemAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Šajā
gadījumā pārbaude ir faktu izpēte par vispārējo
situāciju gaisa satiksmes nozarē. Tās rezultāti jau ir
ņemti par pamatu Komisijas iniciatīvai, lai uzlabotu atbilstību
kontrolsaraksta punktiem. Šie konstatējumi un Komisijas paveiktā
darba kontrole nav apgalvojums par pārkāpumu. Tikai valsts
tiesībaizsardzības iestādes drīkst formāli veikt
pārkāpumu izmeklēšanu.
