IP/09/342
Briselē, 2009. gada 3. martāES Komisija finansēs Eiropas
Finanšu koalīciju (EFK), lai apkarotu bērnu
ļaunprātīgas izmantošanas attēlu izplatīšanu
internetāEiropas Komisija nodrošinās līdz pat
427 000 eiro lielu finansējumu Eiropas Finanšu koalīcijas
darbībām pret bērnu seksuālas izmantošanas saturu
internetā – šodien paziņoja Žaks Barro, Eiropas
Komisijas priekšsēdētāja vietnieks, kurš atbild par
tiesiskumu, brīvību un drošību 
Koalīcija, kuru vada Bērnu ļaunprātīgas
izmantošanas novēršanas un tiešsaistes aizsardzības
centrs (CEOP – Child Exploitation and Online Protection Centre)
– Apvienotās Karalistes uzraudzības organizācija, kas
veltīta bērnu aizsardzībai pret seksuālu izmantošanu,
– un kuru finansē Eiropas Komisija, ir valsts sektora un
privātā sektora neformāla grupa, kurā ietilpst policijas
iestādes, finanšu operatori, interneta pakalpojumu sniedzēji, NVO
un citas organizācijas, kuru mērķis ir sadarboties, lai apkarotu
bērnu pornogrāfiju.
MasterCard, Microsoft, PayPal, VISA Europe un NVO
Missing Children Europe ir jaunās koalīcijas
dibinātājorganizāciju vidū, un kā EFK
padomdevējlocekļi tām pievienojas Allen and Overy un
ICMEC (International Centre for Missing and Exploited Children
– Pazudušo un izmantoto bērnu starptautiskais centrs). EFK
dibinātājorganizāciju vidū ir arī
tiesībaizsardzības iestādes – Eiropols un Itālijas
Valsts pasta un komunikāciju policija.
Koalīcijas darbība tika uzsākta šodien preses
konferencē, kas notika Apvienotās Karalistes
tiesībaizsardzības aģentūras CEOP (Bērnu
ļaunprātīgas izmantošanas novēršanas un
tiešsaistes aizsardzības centrs – Child Exploitation and
Online Protection Centre) galvenajā mītnē, klātesot
priekšsēdētāja vietniekam Žakam Barro.
Komisija nodrošinās līdz pat 427 000 eiro lielu
finansējumu koalīcijas darbībām, kuru mērķis ir
apvienot visus, kas ir iesaistīti cīņā pret bērnu
ļaunprātīgas seksuālas izmantošanas attēlu
komerciālu izplatīšanu internetā. Koalīcija
palīdzēs identificēt un aizsargāt upurus, noteikt
noziedznieku – pedofilu, kā arī to, kas gūst ekonomisku
labumu no attēlu pārdošanas, – atrašanās vietu un
apcietināt tos, un jo īpaši konfiscēt no
šādām krimināli sodāmām darbībām
gūto peļņu. Rezultātā tiks novērsta bērnu
pornogrāfijas pirkšana, izmantojot kredītkarti vai citas
elektronisko maksājumu sistēmas. Turklāt Komisija
drīzumā iesniegs priekšlikumus, lai atjauninātu un
pastiprinātu Padomes Pamatlēmumu par ļaunprātīgas
seksuālās izmantošanas un bērnu seksuālās
ekspluatācijas apkarošanu.
Priekšsēdētāja vietnieks, komisārs, kas
atbildīgs par tiesiskumu, brīvību un drošību, Žaks
Barro uzsvēra šīs iniciatīvas nozīmību: "Esmu
pilnībā apņēmies bērniem nodrošināt
augstāko iespējamo aizsardzību pret visu veidu noziegumiem un
ļaunprātīgu rīcību. Tāda ir realitāte
– interneta straujā izaugsme ir atvērusi vērā
ņemamu noziedzīgu tirgu ar bērnu ļaunprātīgas
seksuālas izmantošanas attēliem. Eiropas Finanšu
koalīcija palīdzēs noteikt un aizsargāt upurus un it
īpaši – konfiscēt peļņu, kas gūta
šādās krimināli sodāmās darbībās.
Tomēr, lai koalīcija būtu pilnībā efektīva, tai
jāpievienojas vairāk partneriem, tostarp dalībvalstīm. Es
esmu gatavs pilnībā atbalstīt viņu centienus. "
