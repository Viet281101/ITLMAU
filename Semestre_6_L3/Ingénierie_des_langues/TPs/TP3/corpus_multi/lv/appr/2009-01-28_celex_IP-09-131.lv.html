IP/09/131
Briselē, 2009. gada 28. janvārīLabāks regulējums.
Veiksmīgā Eiropas pieredzeStratēģiskais pārskats par
labāku regulējumu Eiropas Savienībā, ar kuru šodien
iepazīstināja Eiropas Komisija, liecina, ka labāks
regulējums ir būtiska sastāvdaļa Eiropas
piedāvātajā risinājumā ekonomiskajai un finanšu
krīzei. Pārskats liecina, ka iedzīvotāji un
uzņēmumi, jo īpaši mazie un vidējie uzņēmumi
(MVU), jau gūst labumu no vienkāršotiem
pasākumiem un samazinātām administratīvajām
izmaksām. Pateicoties radikālai vienkāršošanai,
līdz šim ir ierosināts atcelt 1300 tiesību aktus, kas
ir aptuveni 10 % no acquis jeb 7800 lappuses Oficiālajā
Vēstnesī. Jau ierosinātie vai plānotie pasākumi
administratīvā sloga mazināšanai nozīmē
ietaupījumus vairāk nekā 30 miljardu euro apmērā.
Šodienas ierosinājums attiecībā uz PVN ļaus
ietaupīt līdz pat 18 miljardiem euro. Komisijas vadošā
loma administratīvā sloga mazināšanā ir iedvesmojusi
lielāko daļu dalībvalstu, un 21 dalībvalsts ir
ieviesusi vērienīgas valsts līmeņa programmas, lai
mazinātu administratīvo slogu. Visbeidzot, Komisija turpinās
uzlabot visu tās izdoto jauno tiesību aktu kvalitāti, vēl
vairāk uzlabojot tās ietekmes analīžu kvalitāti.
Komisija to panāks, pastiprinot subsidiaritātes pārbaudi,
uzlabojot apspriešanos ar ieinteresētajām personām un
pilnīgāk novērtējot ietekmi, piemēram, uz MVU,
administratīvo slogu, pamattiesībām, patērētājiem
un reģioniem. 
Eiropas Komisijas priekšsēdētājs Žozē
Manuels Barrozu sacīja: “Komisijas ierosinātais
administratīvā sloga samazinājums ir nozīmīga
sastāvdaļa Eiropas ekonomikas atveseļošanas plānā.
Laiki mainās. Noteikumiem ir jābūt dinamiskiem, nevis statiskiem.
Tie jāpielāgo jaunām situācijām un jaunām
vajadzībām. Labāk apspriežoties ar ieinteresētajām
personām, labāk novērtējot ietekmi un samazinot
administratīvo slogu, mēs varam padarīt Eiropas noteikumus
vēl efektīvākus un lietotājiem saprotamākus. Komisijas
darbam ir rezultāti, un es ceru, ka turpmākajos mēnešos
dalībvalstis un Eiropas Parlaments turpinās mūsu iesākto
darbu un palīdzēs mums sasniegt vēl vairāk.”
Savukārt priekšsēdētāja vietnieks Ginters Ferhoigens
piebilda: “Četrus gadus pēc uzsākšanas labāka
regulējuma stratēģija gūst panākumus. Mēs jau esam
guvuši iespaidīgus rezultātus un līdz šā gada
beigām grasāmies sasniegt vēl vairāk. Risinot aktuālas
ekonomikas problēmas, arī turpmāk ir jāpiešķir
liela nozīme labākam regulējumam, proti, jāregulē tikai
nepieciešamais un jāsaglabā pēc iespējas mazāks
slogs uzņēmumiem un iedzīvotājiem.” 
Radikāla ES tiesību aktu vienkāršošana
2008. gadā
Vienkāršojot un kodificējot tiesību aktus, Komisija ir
veikusi pasākumus, kas tad, kad būs saņemta Padomes un Parlamenta
piekrišana, samazinās ES acquis apjomu par gandrīz
10 % - aptuveni 1300 tiesību aktiem un 7800 lappusēm
Oficiālajā Vēstnesī. Taču ir iespējams
vienkāršot vēl vairāk; Komisija iesniegs vēl
33 jaunas iniciatīvas 2009. gadā. Pēc ES
tiesību aktu analītiskas pārbaudes turpmākajos
vienkāršošanas pasākumos varētu iekļaut vēl
81 pasākumu. Tādējādi nākamais Komisijas sasaukums
varētu pabeigt vienkāršošanas darbu.
Papildinformācijai skatīt MEMO/09/31
Samazināt administratīvo slogu pēc iespējas
drīz
Kopš Eiropas Komisija ir nākusi klajā ar priekšlikumu
līdz 2012. gadam par 25 % samazināt administratīvo
slogu uzņēmumiem Eiropas Savienībā un iesaistīt
arī dalībvalstis, to dalībvalstu skaits, kuras ir noteikušas
līdzīgus mērķus valsts mērogā, ir ievērojami
pieaudzis no 7 (2006. gadā) līdz 14 (2007. gadā)
valstīm un pēc tam līdz 21 (2008. gadā) valstij. 
2007. un 2008. gadā Komisija ierosināja 21 ātri
īstenojamu pasākumu; paredzēts, ka šie pasākumi ES
uzņēmumiem ļaus ietaupīt vairāk nekā
2,3 miljardus euro. Turklāt ir izveidots pamats, lai ļautu
Komisijai izstrādāt priekšlikumus, kas ievērojami
mazinās izdevumus. Šodien Komisija pieņēma priekšlikumu
vērienīgai PVN direktīvas pārskatīšanai,
lai novērstu šķēršļus elektroniskai
faktūrrēķinu izrakstīšanai. Tādējādi
vidējā termiņā ik gadu būtu iespējams
ietaupīt līdz pat 18 miljardiem euro. Attiecībā uz
uzņēmējdarbības tiesībām Komisija plāno
ierosināt atļaut dalībvalstīm izslēgt no ES
grāmatvedības direktīvu darbības jomas
mikrouzņēmumus, tā ļaujot ietaupīt vēl
7 miljardus euro. Šīm direktīvām kopumā tiek
piemērots "vispirms domāt par mazajiem uzņēmumiem" princips,
lai sistēmu pielāgotu MVU vajadzībām. 
Papildinformācijai skatīt MEMO/09/30
Papildinformācija
(Ģenerālsekretariāts)
Papildinformācija
(Uzņēmējdarbības un rūpniecības
ģenerāldirektorāts) 
Papildinformācijai par elektronisku faktūrrēķinu
izrakstīšanu skatīt IP/09/132
