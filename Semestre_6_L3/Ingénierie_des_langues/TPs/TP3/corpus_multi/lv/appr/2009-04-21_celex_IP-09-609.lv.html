IP/09/609
Briselē, 2009. gada 21. aprīlīMazāk labvēlīgi
apgabali: Komisija pastiprina sadarbību ar valsts
iestādēm, lai atbalsta piešķiršana būtu
vienkāršāka un
mērķtiecīgākaŠodien Eiropas Komisija pieņēma
paziņojumu, lai ieviestu jaunu klasificēšanas sistēmu
lauksaimniecības apgabaliem, kuru izmantošanu  kavē
nelabvēlīgi dabas apstākļi. Komisija ar
zinātnes ekspertu palīdzību ir noteikusi astoņus augsnes un
klimata kritērijus, lai objektīvi un skaidri klasificētu
šādus apgabalus. Tomēr pirms likumdošanas iniciatīvas
Komisijai vajadzīgi papildu dati kritēriju atbilstības
novērtēšanai. Tālab dalībvalstīm jāveic
modelēšana, izmantojot valsts datus, par potenciālo
kritēriju funkcionalitāti. Visticamāk jaunā
klasifikācijas sistēma stāsies spēkā
2014. gadā, bet līdz tam tiks izmantota
līdzšinējā. Jaunā sistēma pašlaik
neietekmēs ne kalnu rajonus (kas jau ir klasificēti, pamatojoties uz
objektīviem kopējiem kritērijiem), ne apgabalus, kuros ir
īpaši nelabvēlīgi dabas apstākļi (piemēram,
salas un piekrastes), ko klasificē, pamatojoties tieši uz
šādiem apstākļiem.
„Robežu noteikšana apgabalos, kur ir nelabvēlīgi
dabas apstākļi lauksaimniecībai, jāracionalizē, un
atbalstam jābūt mērķtiecīgākam. Lauksaimnieku un
mūsu visu citu interesēs ir izmantot šos apgabalus
lauksaimniecībā, lai novērstu apdraudējumu videi,”
teica Eiropas lauksaimniecības un lauku attīstības komisāre
Marianna Fišere Bola. „Mūsu iniciatīvas mērķis
nav ne samazināt, ne palielināt mazāk labvēlīgos
apgabalus, mūsu mērķis ir izveidot zemes robežu
noteikšanas sistēmu, ņemot vērā tāda liela un
daudzveidīga apgabala kā ES specifiku.”
Vienkāršāka un pārskatāma apgabala robežu
noteikšana
Visā ES pašlaik pastāv vairāk nekā
100 dažādi valstu kritēriji, lai pieņemtu lēmumu
par to, vai konkrētam apgabalam var piešķirt mazāk
labvēlīgiem apgabaliem paredzētos maksājumus, vai nē.
Revīzijas palāta ir uzsvērusi šo problēmu,
norādot, ka tā varētu izraisīt nevienlīdzīgu
attieksmi. Komisija ar zinātnes ekspertu palīdzību ir noteikusi
astoņus augsnes un klimata
kritērijus[1], kas
varētu būt labs pamats objektīvai un skaidrai šādu
apgabalu klasificēšanai. 
Tomēr vēl jāizvērtē, vai jaunā robežu
noteikšanas, sistēma, pamatojoties uz minētajiem
kritērijiem, būs īsti piemērota; tas tiks darīts,
izmantojot modelēšanu, kuru dalībvalstis veiks, pamatojoties uz
valsts rīcībā esošajiem sīki izstrādātiem
datiem. 
Uzlabota mērķtiecība
Ilgtspējīgu lauku apsaimniekošanas sistēmu
saglabāšana apgabalos, kur klimata apstākļi un augsnes
īpatnības to apgrūtina, ir būtiska ainavu, dabisko
dzīvotņu un bioloģiskās daudzveidības
saglabāšanai, kā arī lai novērstu mežu
ugunsgrēkus un uzlabotu ūdens un augsnes apsaimniekošanu.
ES subsīdijas lauksaimniecības saglabāšanai
šādos rajonos ir jāatvēl tiem apgabaliem, kur dabas
apstākļi ir īpaši nelabvēlīgi un
tādējādi ietekmē lauksaimniecību. Atbalsta
sadalīšana lauku saimniecībām minētajos apgabalos ir
jāvirza tā, lai tas nonāktu saimniecībās, kur
pastāv vislielākais risks atstāt zemi novārtā.
Intensīva sadarbība 
Ir notikušas vairāk nekā 100 sanāksmes starp
Komisijas un dalībvalstu pārstāvjiem, un pēc sabiedriskas
apspriešanas, kas notika 2008. gada 22. maijā, tika
saņemts 121 viedoklis. Izteiktie viedokļi ir
apkopoti ietekmes novērtējuma ziņojumā, kas pievienots
paziņojumam.
Šodien pieņemtais paziņojums turpina vienot ES
institūcijas, reģionus un grupas, kas ieinteresētas
lauksaimniecības zemes izmantošanā, kopējā
analīzes procesā, lai izstrādātu jaunas apgabalu
robežas.
Dalībvalstis tiek iesaistītas, veicot modelēšanu, kuras
būs svarīgas Komisijas priekšlikuma izstrādē.
Ierobežota darbības joma
Pārskata veikšana pašlaik neietekmēs ne kalnu rajonus
(kas jau ir klasificēti, pamatojoties uz objektīviem kopējiem
kritērijiem), ne apgabalus, kuros ir īpaši nelabvēlīgi
dabas apstākļi (piemēram, salas un piekrastes), ko
klasificē, pamatojoties uz konkrētajiem nelabvēlīgajiem
apstākļiem.
Turpmākie pasākumi
Valstu iestādēm līdz 2009. gada 21. oktobrim
jānosūta Komisijai modelēšanas rezultāti.
Visticamāk jaunā klasifikācijas sistēma stāsies
spēkā 2014. gadā.
Papildu informācija
Komisijas tīmekļa vietnē par atbalstu lauksaimniekiem
mazāk labvēlīgos apgabalos
http://ec.europa.eu/agriculture/rurdev/lfa/index_en.htmKomisijas tīmekļa vietnē par lauku attīstības
politiku (2007-2013)
http://ec.europa.eu/agriculture/rurdev/index_lv.htm[1] Noteiktie 8
kritēriji ir šādi: zema temperatūra, karstuma radīts
stress, augsnes drenāža un akmeņainība,
iesakņošanās dziļums augsnē, augsnes
ķīmiskās īpatnības, augsnes mitruma bilance un tās
vertikalitāte.
