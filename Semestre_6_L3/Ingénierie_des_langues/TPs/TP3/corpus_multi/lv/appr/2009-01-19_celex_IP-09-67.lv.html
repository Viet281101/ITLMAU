IP/09/67
Briselē, 2009. gada 19. janvārīStarpposma prognozes
2009.–2010. gadam: lejupslīde saasinās, tomēr
līdz 2009. gada beigām izaugsme atsāksiesParedzams, ka 2009. gadā Eiropas
Savienības IKP samazināsies par aptuveni 1,8 %, tomēr
2010. gadā tas atkal nedaudz palielināsies par 0,5 %.
Šādas situācijas iemesli ir smagās finanšu krīzes
ietekme uz reālo ekonomiku, lejupslīde visā pasaulē, kas
izpaužas kā pasaules tirdzniecības un ražošanas
samazināšanās, un nekustamo īpašumu tirgus korekcija
dažās valstīs. Tomēr stāvokli atvieglos valsts
patēriņš un publiskās investīcijas. Privāto
patēriņu veicinās arī tas, ka ir mazinājies
inflācijas spiediens. Diskrecionāli fiskālie pasākumi, par
kuriem ziņots jau kopš 2008. gada augusta, ierobežos IKP
pieauguma krišanos par aptuveni ¾ procentu punktiem
gadā. Ekonomiskās lejupslīdes smagums ievērojami
ietekmēs nodarbinātību un valstu finanses prognozes periodā.„Finanšu tirgus stabilizēšanas pasākumi,
mazāk stingra monetārā politika un ekonomikas
atveseļošanas plāni mums ļaus šogad apturēt
ekonomikas lejupslīdi un radīt priekšnosacījumus tās
pakāpeniskais atveseļošanai gada otrajā pusē.
Galvenā prioritāte ir panākt, lai šie pasākumi
funkcionē efektīvi: ir jāuzlabo kredītu plūsma par
saprātīgām cenām un strauji jāīsteno fiskālo
stimulu pakete, lai rosinātu investīcijas un privāto
patēriņu. Lai vairotu uzticību, dalībvalstīm katrā
ziņā ir nepārprotami jāpauž apņēmība, ka
valsts finanšu stāvoklis uzlabosies, tiklīdz ekonomiskā
situācija normalizēsies, lai nodrošinātu valsts finanšu
ilgtspējību vidējā un ilgā
termiņā,” sacīja ekonomikas un monetāro lietu
komisārs Hoakins Almunja. 
No šodien klajā laistās agrējās starpposma
prognozes[1] izriet, ka
2008. gadā ekonomiskā izaugsme gan ES, gan eirozonā ir
samazinājusies līdz aptuveni 1 %, lai gan 2007. gadā
tā sasniedza teju 3 %. Paredzams, ka 2009. gadā reālais
IKP krasi samazināsies — par 1,8 % ES un par 1,9 %
eirozonā, bet 2010. gadā būs vērojama zināma
uzlabošanās par aptuveni ½ %. 
Pasaules ekonomikā šogad recesija
Ir pamats uzskatīt, ka 2008. gada pēdējā
ceturksnī ekonomiskā aktivitāte visā pasaulē
ievērojami samazinājās. Par to, ka šis stāvoklis
drīzumā nemainīsies, liecina jaunākie apsekojumi un
pieprasījuma kritums. Paredzams, ka ekonomiskā lejupslīde skars
ļoti daudzus sektorus, un tās negatīvās sekas netieši
skars arī jauno tirgu ekonomiku. Paredzams, ka 2009. gadā
kopumā pasaules IKP izaugsme samazināsies līdz 0,5 %
(turpretī 2008. gadā tā bija 3,3 %, savukārt
2004.–2007. gada vidējais rādītājs bija pavisam
iespaidīgs — 5 %). Sākot ar 2009. gada otro pusi,
paredzams, ka globālā izaugsme pakāpeniski, tomēr
mēreni palielināsies, jo stāvoklis finanšu tirgos uzlabosies
un beidzot būs jūtama labvēlīgas makroekonomikas politikas
līdzsvarojošā ietekme (sevišķi ASV). Visā
visumā prognozē, ka 2010. gadā pasaules IKP pieaugums
būs aptuveni 2¾ %. 
Arī ES ekonomika ir smagi cietusi
2008. gada III ceturksnī IKP samazinājās par
0,2 % gan eirozonā, gan visā ES. Tas nozīmē, ka
teorētiski eirozonu ir piemeklējusi pirmā recesija, jo divus
ceturkšņus pēc kārtas novērots IKP sarukums. IV
ceturksnī apsekojumu dati liecina par lejupslīdi
dažādās nozarēs un valstīs, ievērojami
pasliktinājušies arī citi nozīmīgākie
rādītāji, tāpēc var prognozēt, ka gada
pirmajā pusē IKP kritums turpināsies. Finanšu krīze,
ekonomikas globālais cikls, arī nekustamā īpašuma
tirgus sabrukums dažās dalībvalstīs — šie
faktori ļauj prognozēt, ka lejupslīde skars dažādas
nozares daudzās valstīs. Samazināsies gan pieprasījums
privātajā sektorā, gan neto ārējais pieprasījums,
kas krietni palēninās IKP pieaugumu, un tikai valsts
patēriņš un publiskie ieguldījumi sniegs kādu
atvieglojumu.
Ekonomikas augšupejas laikā privātie ieguldījumi bija
galvenais ekonomikas dzinējspēks, taču tagad tie ir krasi
samazinājušies, jo ir ievērojami mazinājies jaudas
izmantojuma koeficients, pasliktinājušās ekonomiskās
prognozes un sašaurinājušās finansējuma
iespējas.
Bezdarba un deficīta pieaugums
Vairumā dalībvalstu situācija darba tirgū
2008. gadā pasliktinājās. Nodarbinātības sektora
reakcija uz IKP pieauguma samazināšanos bija nedaudz novēlota,
tomēr paredzams, ka šogad nodarbinātības pieaugums būs
negatīvs un nodarbinātība ES samazināsies par
3,5 miljoniem darba vietu. Gaidāms, ka 2009. gadā bezdarba
līmenis ES pieaugs līdz 8¾ % (eirozonā —
līdz 9¼ %) un ka 2010. gadā bezdarbs palielināsies
vēl vairāk.
Tāpat paredzams, ka šīs drūmās prognozes
ietekmēs valstu finanses — vairs nebūs neparedzēti
lielo ieņēmumu, nodokļu ieņēmumi kopumā būs
mazāk nozīmīga izaugsmes komponente, un ietekme būs arī
svarīgiem diskrecionāliem pasākumiem, ko dalībvalstis ir
pieņēmušas vai izziņojušas (prognozes
sagatavošanas laikā tika lēsts, ka tie 2009. gadā ES
prasīs aptuveni 1 % no IKP). Paredzams, ka nominālais
deficīts šogad ES vairāk nekā divkāršosies un
sasniegs 4½ % (eirozonā tas pieaugs no 1¾ % to
4 %). 
Inflācija tiecas strauji mazināties
Inflācijas spiediens strauji mazinās. Patēriņa preču
cenu krasais pieaugums, kas 2008. gada vasarā noveda pie rekordlielas
inflācijas, kopš tā laika ir apturēts, un cenas
sākušas samazināties, jo izaugsmes izredzes gan ES, gan visā
pasaulē ir vājas, turklāt pasliktinājies arī darba
tirgus. Šo faktoru dēļ prognozētā inflācija ir
krietni jāsamazina salīdzinājumā ar rudens prognozi.
Paredzams, ka patēriņa cenu inflācija ES samazināsies no
3,7 % 2008. gadā (3,3 % eirozonā) līdz 1,2 %
2009. gadā (1,0 % eirozonā), un 2010. gadā tā
abos reģionos būs nedaudz mazāka par 2 %.
Ievērojamas neskaidrības
Arī šī prognoze ir sagatavota apstākļos, kad valda
liela neskaidrība, jo pasaules ekonomika piedzīvo ļaunāko
krīzi kopš II pasaules kara. Riski, kas var ietekmēt
izaugsmes prognozes, ir līdzsvaroti. Negatīvais aspekts ir
finanšu krīzes ietekme (tostarp mājokļu tirgū) un
ievērojama negatīva mijiedarbība starp finanšu sektoru un
reālo sektoru. No otras puses, izaugsme varētu būt lielāka,
nekā gaidīts, ja, cita starpā, fiskālie pasākumi
negaidīti drīz atjaunos ieguldītāju un
patērētāju uzticību. Riski, kas apdraud inflācijas
prognozes piepildīšanos, arīdzan šķiet
līdzsvaroti, spriežot pēc patēriņa cenu dinamikas un
ekonomisko izredžu pasliktināšanās pasaulē. 
Sīkāks ziņojuma izklāsts atrodams: 
http://ec.europa.eu/economy_finance/thematic_articles/article13727_en.htmFigures and graphics available in PDF and WORD PROCESSED[1] Parasti Komisija
starpposma prognozi publicē februārī, un tā attiecas tikai
uz ES 7 lielākajām tautsaimniecībām un tikai uz
inflāciju un izaugsmi kārtējā gadā. Šī
prognoze drīzāk atgādina pavasara un rudens prognozes, un ir
skaidrojama ar to, ka ekonomiskais stāvoklis un turpmākās
prognozes kopš rudens ir ļoti strauji pasliktinājušās,
turklāt ir ļoti svarīgi šo lejupslīdi ņemt
vērā dalībvalstu stabilitātes un konverģences programmu
ikgadējā izvērtējumā.
