IP/09/371
Briselē, 2009. gada 10. martāKomisijas ziņojums par narkotiku
problēmu pasaulē pēc desmit gadiemEiropas Komisija šodien publicēja
ziņojumu par nelegālo narkotiku tirgu pasaulē kopš
1998. gada. Tajā norādīts, ka
pēdējos desmit gados politika narkotiku jomā visā
pasaulē ir attīstījusies, jo īpaši valstu
līmenī, palielinot centienus palīdzēt narkotiku
lietotājiem un īstenojot stingrāku politiku pret narkotiku
kontrabandistiem. Tomēr kāds ir reālais rezultāts?Pētījumā, kas ir ziņojuma pamatā, netika rasti
nekādi pierādījumi tam, ka narkotiku problēma pasaulē
laikposmā no 1998. līdz 2007. gadam būtu
samazinājusies.  Runājot vispārīgi, situācija ir
nedaudz uzlabojusies dažās bagātākajās valstīs,
bet citās pasliktinājusies, dažās no šīm
valstīm – tostarp dažās lielās attīstības
vai pārejas perioda valstīs – situācija ir krasi un
būtiski pasliktinājusies. 
Citiem vārdiem, narkotiku problēma pasaulē, šķiet,
vairāk vai mazāk ir palikusi tāda pati kā
1998. gadā. Patiesībā, situācija pat ir
sarežģījusies: narkotiku cenas kopš 1998. gada
vairumā Rietumvalstu ir pazeminājušās pat par 10 %
līdz 30 % par spīti stingrākiem sodiem, piemēram,
kokaīna un heroīna tirgotājiem dažos no minētajiem
tirgiem. Tajā pašā laikā nav pierādījumu, ka
narkotikas būtu kļuvis grūtāk iegūt. Hašiša
lietošana daudzās Rietumvalstīs ir kļuvusi par jauniešu
dzīves "normālu" sastāvdaļu – līdz pat 50 %
cilvēku, kas dzimuši pēc 1980. gada, ir vismaz
pamēģinājuši to. Tomēr vairums jauniešu neturpina
hašiša lietošanu vēlākos, pieauguša cilvēka
gados. Pētījumā arī konstatēts, ka īpaša
politika, kas vērsta pret narkotiku ražošanu, var ietekmēt
tos apgabalus, kuros narkotikas tiek ražotas. Piemēram,
pēdējos desmit gados daļa kokaīna ražošanas ir
pārcelta no Peru un Bolīvijas uz Kolumbiju.
Ziņojuma publicēšana sakrīt ar augsta līmeņa
sanāksmi, kas šonedēļ notiek Vīnē ANO Narkotisko
vielu komisijas (NVK) ikgadējās sanāksmes ietvaros. Ministri no
visas pasaules beigs pārdomu periodu saistībā ar
īstenošanas novērtējumu Politiskajai deklarācijai par
narkotiku problēmu pasaulē, kuru 1998. gadā
pieņēma 20. Apvienoto Nāciju Organizācijas
Ģenerālasamblejas īpašajā sanāksmē par
(UNGASS) par narkotikām. (Deklarācija, kuras mērķis ir
līdz 2008. gadam būtiski samazināt nelegālo narkotiku
problēmu pasaulē, izmantojot starptautisku sadarbību un
pasākumus narkotiku piedāvājuma un pieprasījuma
samazināšanas jomā). Šonedēļ, pamatojoties uz
minēto novērtējumu, ir paredzēts pieņemt jaunu
politisko deklarāciju laikposmam no 2009. līdz 2019. gadam. 
Priekšsēdētāja vietnieks Žaks Barro, par tiesiskumu,
brīvību un drošību atbildīgais komisārs,
paziņoja: "Šonedēļ Vīnē mēs
nedrīkstam pievērsties tikai mērķu
kvantificēšanai. Tagad mums ir jācenšas risināt
narkotiku problēmu pasaulē, balstoties uz faktiskiem
pierādījumiem."
Šis pētījums cenšas sniegt reālus
aprēķinus par nelegālo narkotiku tirgus kopapjomu ik gadu
gūtās peļņas izteiksmē. Rezultāts liecina, ka ir
ārkārtīgi grūti veikt šādus vispārējus
aprēķinus, galvenokārt tāpēc, ka trūkst ticamu
datu par narkotiku ražošanu, patēriņu un tirdzniecību
lielā daļā pasaules. Tomēr pētījumā ir veikti
aprēķini, piemēram, hašiša, kokaīna un
heroīna tirgum Rietumeiropā, ASV un Okeānijā.
Precīzākie aprēķini (2005. gads) par kopējo
peļņu šajos trīs reģionos attiecībā uz
hašišu ir gandrīz 70 miljardi eiro, kas ir aptuveni puse no
ANO Narkotiku un noziedzības apkarošanas biroja (UNODC)
aprēķinātajiem aptuveni 125 miljardiem eiro.
Būtisks konstatējums ir tas, ka kaitējuma novēršanas
politika, kas joprojām ir strīdīga dažās valstīs,
Iegūst atbalstu arvien vairākās valstīs, kuras redz
šādu politiku kā efektīvu veidu ar narkotikām
saistītu slimību, sabiedrisko nekārtību un mirstības
samazināšanai.
Ziņojumā sniegts arī ieskats pasaules nelegālo narkotiku
tirgus ekonomiskajos pamatprincipos ar aprēķiniem par
ražošanas izmaksām un pievienoto vērtību visā
kontrabandas procesa gaitā – no sākotnējās
ražošanas līdz noslēguma mazumtirdzniecībai. Tiek
analizēts ienākumu sadalījums to personu starpā, kas ir
iesaistītas narkotiku tirdzniecībā, un atklājas
pārsteidzoši ikdienišķa aina – tiek uzskatīts, ka
tikai relatīvi neliels skaits cilvēku pelna vērā
ņemamas naudas summas. 
Visbeidzot, pētījuma galvenais konstatējums ir atklātie
trūkumi starptautiskajā datu un informācijas vākšanas
sistēmā par narkotiku problēmu pasaulē. ES ir
ieguldījusi lielas naudas summas narkotiku uzraudzības pasākumu
turpmākā attīstībā, izmantojot Eiropas Narkotiku un
narkomānijas uzraudzības centru (EMCDDA), taču
šādi informācijas mehānismi pasaules līmenī nav
reāli izveidojami. 
Ziņojums par pētījumu būs pieejams Narkotisko vielu
komisijas augsta līmeņa sanāksmes dalībniekiem, un ar to
otrdien, 10. martā, plkst. 14.00, preses konferences laikā ES
Delegācijā Vīnē, kas atrodas Argentinierstrasse
26/Taubstummengasse stūris, Mezzanine sanāksmju
telpā, A-1040 Vīnē (metro U1, Taubstummengasse pietura),
uzstāsies Lars-Erik Lundin (ES Delegācijas vadītājs
Vīnē) un Carel Edwards (Tiesiskuma, brīvības un
drošības ģenerāldirektorāta Narkotiku apkarošanas
politikas nodaļas vadītājs). Kontaktpersona: Anne-Marie
Huber, tālrunis: +43 1 51618329 vai
+43 699 1966579.
Ziņojums ir atrodams šādā tīmekļa
vietnē:
http://ec.europa.eu/justice_home/doc_centre/drugs/doc_drugs_intro_en.htm
