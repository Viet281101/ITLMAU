IP/09/1666   Briselē, 2009. gada 3. novembrī   Pretmonopola politika:  Komisija apspriežas par norādījumiem Vienotās eiro maksājumu telpas ( SEPA ) tiešā debeta shēmas izstrādei   Eiropas Komisija ir aicinājusi iesniegt apsvērumus par Komisijas darba dokumentu, kura mērķis ir sniegt turpmākas norādes SEPA tiešā debeta shēmas dalībniekiem, lai nodrošinātu, ka šajā shēmā piemērotie kolektīvie finansēšanas pasākumi atbilst EK līgumā ietvertajiem konkurences noteikumiem.  SEPA tiešā debeta shēma, ko Eiropas Maksājumu padome ( EPC ) uzsāka 2009. gada 2. novembrī, ļauj patērētājiem un uzņēmumiem pirmo reizi izmantot Eiropas mēroga sistēmu tiešā debeta pārrobežu darījumiem.  Ar minēto darba dokumentu papildina norādes attiecībā uz konkurences noteikumiem, kas jau sniegtas Padomes un Eiropas Parlamenta Regulā Nr. 924/2009 par pārrobežu maksājumiem (skatīt   IP/09/637   ) un Komisijas un Eiropas Centrālās bankas kopīgajā paziņojumā presei, kā arī 2008. gada septembra un 2009. gada marta paziņojumos (skatīt   IP/08/1290   un   IP/09/468   ).  Apsvērumus var iesniegt līdz 2009. gada 14. decembrim.  Sabiedriskā apspriešana atspoguļo Komisijas apņemšanos uzturēt ciešu dialogu ar visām ieinteresētajām personām.  Pēc šādas apspriešanas Komisija vajadzības gadījumā var izlemt par galīgo norādījumu pieņemšanu.  Konkurences komisāre Nēlī Krusa teica: „Šodien mēs sniedzam lielāku skaidrību visām ieinteresētajām personām, tādējādi SEPA tiešā debeta shēma būs labi sagatavota tās sekmīgai izstrādei.  SEPA vajadzētu sniegt reālus ieguvumus Eiropas patērētājiem un uzņēmumiem, bet, lai varētu izmantot visas tās sniegtās priekšrocības, neradot negatīvu ietekmi uz banku klientiem, ir būtiski, lai shēma atbilstu konkurences noteikumiem.  Komisija ar nepacietību gaida apsvērumus no ieinteresētajām personām, lai pilnveidotu savu analīzi”.  Komisijas darba dokumentā uzmanība veltīta vispārējiem principiem, kuri attiecas uz daudzpusējas savstarpējas apmaiņas maksas ( MIF ) pasākumiem, ko piemēro katram darījumam atsevišķi, un darījumiem, kurus nevar pienācīgi izpildīt (piemēram, ja maksātāja kontā nepietiek līdzekļu vai konta numurs ir nepareizs, tā sauktie "R" darījumi), kā arī alternatīvai maksāšanas kārtībai.  Būs iespējams veikt precīzākus novērtējumus pēc tam, kad no ieinteresētajām personām tiks saņemti apsvērumi par:    iespējam iem kolektīvajiem finansēšanas mehānismiem, ņemot vērā īpašo situāciju katras valsts tirgū;     Komisijas plānotās vispārējās sistēmas iespējamo ietekmi uz vecajām sistēmām;  kā arī    SEPA tiešā debeta shēmas cenu vai kvalitāti salīdzinājumā ar pašreizējām valstu tiešā debeta sistēmām.     Komisijas darba dokumenta galvenā ziņa ir tāda, ka pagaidām Komisija aizvien uzskata, ka kolektīvi izveidota MIF katram atsevišķam darījumam neatbilstu 81. panta noteikumiem.  Tomēr principā attiecībā uz "R" darījumu daudzpusējām maksām kolektīviem pasākumiem var būt atšķirīgi efektivitātes mērķi.  Ja šādi efektivitātes mērķi ir pienācīgi pamatoti, pamatojoties uz tiem, Komisija varētu izveidot kolektīvu sistēmu „R” darījumiem saskaņā ar 81. pantu.  Priekšvēsture    SEPA   (Vienotā eiro maksājumu telpa) ir Eiropas banku nozares iniciatīva, ko atbalsta Komisija un Eiropas Centrālā banka un kuras mērķis ir izveidot integrētu eiro maksājumu telpu un nodrošināt, ka pārrobežu maksājumi ir tikpat vienkārši un efektīvi izpildāmi kā vietējie maksājumi.  SEPA attiecas uz kredīta pārvedumiem, darījumiem ar maksājumu kartēm un tiešā debeta maksājumiem.  Izmantojot jauno SEPA tiešā debeta shēmu, banku klienti un citi maksājumu pakalpojumu sniedzēji pirmo reizi varēs veikt pārrobežu tiešā debeta maksājumus no/uz bankas kontiem jebkurā no 32 Eiropas valstīm, kuras piedalās SEPA (ES, Norvēģija, Šveice, Īslande, Lihtenšteina un Monako), lai samaksātu kārtējos rēķinus, piemēram, rēķinus par īri, kredītmaksājumus, rēķinus par elektroenerģiju un telefona rēķinus, kā arī preses abonēšanas rēķinus.  Minēto shēmu var arī izmantot, lai maksātu tiešā debeta maksājumus valsts mērogā, un laika gaitā, visticamāk, visus eiro tiešā debeta maksājumus veiks ar jaunās SEPA tiešā debeta shēmas starpniecību.  Tā kā SEPA ietvaros (potenciāli) konkurējošām pusēm jānoslēdz līgumi, kolektīvajiem finansēšanas pasākumiem attiecībā uz SEPA tiešā debeta shēmu jāatbilst EK līguma konkurences noteikumiem.  Šajā ziņā ar   Regulu Nr. 924/2009   par pārrobežu maksājumiem Kopienā līdz 2012. gada 31. oktobrim noteica pārejas periodu kolektīvajiem starpbanku maksas noteikšanas mehānismiem, pamatojoties uz katru atsevišķu darījumu (skatīt   IP/09/637   ).  Pateicoties Regulā Nr. 924/2009 sniegtajai juridiskajai noteiktībai un skaidrībai, pārejas periodā bankām būtu sekmīgi jāuzsāk jaunā SEPA tiešā debeta sistēma un jāpāriet uz to.  Attiecībā uz ilgtermiņa finansēšanas pasākumiem Komisija un ECB kopīgā 2009. gada 24. marta paziņojumā precizē, ka „ vispārīga daudzpusēja savstarpējas apmaiņas maksa (MIF) par atsevišķu darījumu tiešā debeta maksājumiem, šķiet, nav pamatota efektivitātes iemeslu dēļ gan attiecībā uz valsts, gan uz pārrobežu darījumiem, tādēļ tā nešķiet saderīga ar ES pretmonopola noteikumiem ” (skatīt   IP/09/468   ).   Komisij as darba dokumenta pilnu tekstu skatīt:    http://ec.europa.eu/competition/sectors/financial_services/SEPA_working_document.pdf    Apsvērumu iesniegšanas termiņš ir 2009. gada 14. decembris līdz darbdienas beigām. l   Sīkāku informāciju par SEPA skatīt:    http://ec.europa.eu/internal_market/payments/sepa/index_en.htm      http://ec.europa.eu/competition/sectors/financial_services/banking.html
