IP/09/512
Briselē 2009.03.31.TEN-T 2009
uzaicinājumi iesniegt priekšlikumus: gandrīz 1 miljards euro
pieejams Eiropas transporta tīkla finansējumāŠodien Eiropas Komisija izsludināja
aicinājumu iesniegt priekšlikumus TEN-T 2009 un
tādējādi Eiropas transporta infrastruktūras projektiem
būs pieejams finansējums gandrīz 1 miljarda euro
apmērā. Starp šā gada uzaicinājumiem ir
uzaicinājums par 500 miljoniem euro Komisijas Eiropas ekonomikas
atveseļošanas plāna ietvaros, kura mērķis ir
nekavējoties uzlabot Eiropas ekonomiku, veicinot investīcijas
infrastruktūrā. Turklāt būs finansēšanas
iespējas saskaņā ar TEN-T gada programmu un daudzgadu
programmu, kuru prioritātes šajā uzaicinājumā ietver
Jūras transporta maģistrāles, Automatizētās transporta
sistēmas ceļu satiksmē un Eiropas Dzelzceļa satiksmes
vadības sistēma (ERTMS). Eiropas Transporta tīkla
izpildaģentūra (TEN-T EA), kura vada TEN-T programmas tehnisko
un finansiālo īstenošanu, atbild par uzaicinājumu iesniegt
priekšlikumus vadību un iesniegto projektu priekšlikumu
novērtēšanu tās vadošās organizācijas,
Enerģētikas un Transporta ĢD, vārdā. 
Komisijas priekšsēdētāja vietnieks Antonio Tadžani,
kurš atbild par transportu, atzīmēja: “Esmu
pārliecināts, ka ekonomiskā pieprasījuma
stimulēšana ar tālejošu Eiropas infrastruktūras
programmu ir viena iespējami no reālākajām un
efektīvākajām atbildēm uz pašreizējo ekonomisko
krīzi. Šī programma ir TEN-T un tās īstenošana
nodrošinās daudziem eiropiešiem drošas darba vietas
tādās svarīgās nozarēs, kā celtniecība, kura
ir un vienmēr ir bijusi galvenā darba devēja un IKP
radītāja. Tāpēc Komisija nolēmusi Eiropas ekonomikas
atveseļošanas plāna ietvaros novirzīt finansējumu
500 miljonu euro apmērā kā daļu no šā gada
TEN-T finansēšanas iespējām.” 
Šā gada uzaicinājumi iesniegt priekšlikumus ir
sadalīti trīs atsevišķās darba programmās: 
1. Eiropas ekonomikas atveseļošanas plāna ietvaros ir
novirzīts finansējums 500 miljonu euro apmērā kā
atbilde ekonomiskajai un finanšu krīzei, ar kuru saskaras Eiropa.
Šī ad hoc darba programma, ko pieņēma šogad,
atbalsta darbus, kurus var sākt 2009. vai 2010. gadā un kuru
lielāko daļu var īstenot šajā divu gadu periodā.2. Daudzgadu darba programmas mērķis ir finansēt
TEN-T tīkla nozīmīgākās prioritātes.
Šā gada uzaicinājums pievēršas trim jomām:Jūras transporta maģistrāles (TEN-T prioritārais
projekts Nr. 21), kas piedāvā alternatīvas
pārpildītajiem sauszemes ceļiem, novadot kravu transportu pa
jūras ceļiem: līdz 30 miljoniem euro.
Eiropas Dzelzceļa satiksmes vadības sistēma (ERTMS),
kas harmonizē Eiropas dzelzceļa signalizācijas sistēmas:
līdz 240 miljoniem euro.
Automatizētās transporta sistēmas ceļu satiksmē
(ITS Roads), kas izmanto informācijas un komunikāciju
tehnoloģiju integrāciju efektīvāka un drošāka
sauszemes transporta izveidošanai: līdz 100 miljoniem
euro.3. Elastīgā Gada darba programma
(140 miljoni euro) papildina Daudzgadu darba programmas ietvaros
izstrādātos pasākumus. Tā ietver 60 miljonus
euro Aizdevuma garantijas instrumentam, kurš atbilst Komisijas gada
ieguldījumam. Tas būs Eiropas Investīciju bankas (EIB)
rīcībā. 
Potenciālos pieteikumu iesniedzējus aicina iesniegt pieteikumus
līdz 2009. gada 15. maijam un tos vērtē, vadoties
pēc to atbilstības TEN-T prioritātēm un politikas
mērķiem, to brieduma, ietekmes, īpaši ietekmes uz vidi, un
to kvalitātes pilnīguma, skaidrības, drošības un
saskaņotības ziņā.
TEN-T EA arī plāno 2009. gada 22. aprīlī
Briselē organizēt informācijas dienu, kuras laikā sniegs
vairāk informācijas par uzaicinājumiem un
vērtēšanas procesu.  
Vairāk informāciju meklējiet http://ec.europa.eu/tentea
vai sazinieties ar TENT-AGENCY@ec.europa.eu
