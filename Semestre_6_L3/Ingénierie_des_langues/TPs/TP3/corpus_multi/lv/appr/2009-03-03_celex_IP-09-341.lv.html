IP/09/341
Briselē, 2009. gada 3. martāES sāk kampaņu, lai novērstu
atšķirības sieviešu un vīriešu darba
samaksāEiropas Komisija šodien sāka ES
mēroga kampaņu, lai palīdzētu novērst
atšķirības sieviešu un vīriešu darba
samaksā. Visā ES ekonomikā sievietes vidēji
pelna par 17,4 % mazāk nekā vīrieši. Kampaņas
pamatā ir vienkāršais princips “vienāds atalgojums par
tādu pašu darbu”; kampaņa ir saistīta ar Starptautisko
sieviešu dienu 8. martā, un tās mērķis ir
plašāk informēt par atšķirībām sieviešu
un vīriešu darba samaksā, tās iemesliem un veidiem, kā
to novērst.
“Atšķirībām sieviešu un vīriešu
darba samaksā ir vairāki iemesli, tāpēc vajadzīgi
vairāki risinājumi. Lai novērstu šīs
atšķirības, jārīkojas visos līmeņos, un
vajadzīga visu iesaistīto personu apņemšanās –
gan darba devēju un arodbiedrību, gan valsts iestāžu un
iedzīvotāju. Mūsu kampaņa palīdzēs cilvēkiem
labāk izprast, kāpēc sievietes Eiropā joprojām pelna
ievērojami mazāk nekā vīrieši un ko mēs varam
darīt, lai to novērstu,” teica ES iespēju
vienlīdzības komisārs Vladimirs Špidla.
“Pašreizējā ekonomiskā situācijā
līdztiesība starp sievietēm un vīriešiem ir
svarīgākā nekā jebkad agrāk. Mēs varam
pārvarēt krīzi, tikai pilnvērtīgi izmantojot visus
mūsu talantus,” piebilda komisārs.
Vienāds atalgojums par tādu pašu darbu ir viens no Eiropas
Savienības pamatprincipiem. Tas paredzēts 1957. gada Romas
Līgumā, un jau 1975. gada tapa direktīva par šo
principu, kura aizliedz jebkuru diskrimināciju visos atalgojuma aspektos
starp sievietēm un vīriešiem par tādu pašu vai
līdzvērtīgu darbu. Tādējādi, lielākoties
pateicoties Eiropas un valsts vienāda atalgojuma tiesību aktu
efektivitātei, būtiski mazinājušies
“vienkārši un acīmredzami” diskriminācijas
gadījumi, piemēram, atšķirības samaksā, kad
vīrietis un sieviete dara pilnīgi vienādu darbu un tiem ir
vienāda pieredze un prasmes, kā arī vienādi darba
rezultāti. Taču kāpēc Eiropas Savienībā
joprojām ir 17,4 % darba samaksas atšķirība starp
sievietēm un vīriešiem?
Atšķirība starp dzimumiem attiecas uz vidējo samaksu par
stundu, ko visās ekonomikas jomās pirms nodokļu
atskaitījumiem saņem sievietes un vīrieši. Tā
atspoguļo darba tirgū pastāvošo diskrimināciju un
nevienlīdzību, kas praksē skar galvenokārt sievietes.
Piemēram, vēl aizvien sieviešu darbu nereti uzskata par
mazāk vērtu nekā vīriešu darbu, un sievietes bieži
strādā nozarēs, kurās vidējās algas ir
zemākas nekā nozarēs, kurās ir vīriešu
pārsvars, piemēram, pārdevēja lielveikalā parasti
nopelna mazāk nekā vīrieši, kas strādā
veikalā.
Atšķirības darba samaksā arī mazina sievietes
mūža ieņēmumus un pensijas, izraisot nabadzību
vēlāk dzīvē. 21 % sieviešu 65 gadu un
lielākā vecumā atrodas uz nabadzības robežas,
savukārt no vīriešiem tie ir 16 %.
Kampaņas mērķis ir plašāk informēt par darba
samaksas atšķirībām un veidiem, kā to novērst. Lai
sasniegtu iedzīvotājus, darba devējus un darba
ņēmējus, kampaņā informēs par labāko pieredzi
no visas Eiropas saistībā ar darba samaksas
atšķirībām un izplatīs kampaņas rīku
komplektu darba devējiem un arodbiedrībām Eiropas un valsts
līmenī. Tas vēl nav viss, jo būs arī, piemēram,
kampaņas tīmekļa vietne, sludinājumi Eiropas presē un
plakātu kampaņa.
Šī kampaņa ir nākamais solis pēc Komisijas
2007. gada politikas paziņojuma par darba samaksas
atšķirībām, kurā analizēja
atšķirību iemeslus un noteica darbības virzienus ES
līmenī. Paziņojumā uzsvēra vajadzību informēt
par darba samaksas atšķirībām un veidiem, kā tās
var novērst, veicot visu līmeņu pasākumus, iesaistot
ieinteresētās personas un pievēršot uzmanību visiem
būtiskajiem faktoriem.
Gada ziņojums par līdztiesību
Ziņojumā par 2009. gadu par līdztiesību starp
sievietēm un vīriešiem, kuru šodien iesniegusi Komisija,
apstiprināts, ka vairākās jomās joprojām ir
būtiskas atšķirības, neskatoties uz zināmiem dzimumu
līdztiesības uzlabojumiem. Sieviešu nodarbinātības
līmenis pēdējo gadu laiku pastāvīgi palielinājies
(patlaban nodarbināti ir 58,3 % sieviešu un
72,5 % vīriešu), taču sievietes joprojām
biežāk nekā vīrieši strādā nepilnu slodzi
(31,2 % sieviešu un 7,7 % vīriešu), un
sieviešu īpatsvars ir lielāks nozarēs, kurās ir
zemākas algas (vairāk nekā 40 % sieviešu
strādā veselības, izglītības un valsts un
pašvaldību pārvaldes jomā, t. i., divreiz vairāk
nekā vīriešu). Tomēr no visiem jaunajiem augstskolu
beidzējiem 59 % ir sievietes.
Sievietes un vīrieši lēmumu
pieņemšanā
Vienlaikus jaunā Komisijas uzdevumā veiktā ekspertu
ziņojumā apstiprināta informācija, ka sievietes arī nav
pietiekami pārstāvētas ekonomikas lēmumu
pieņemšanā un Eiropas politikā. Visu 27 ES
dalībvalstu centrālo banku vadītāji ir vīrieši.
Sieviešu nelielā līdzdalība vadošajos amatos ir
vēl mazāka lielos uzņēmumos, kuros gandrīz 90 %
valdes locekļu ir vīrieši (saskaņā ar valstu
rādītājiem par kapitālieguldījumiem bez riska), un
šis skaitlis pēdējos gados nav īpaši
mainījies.
Pēdējo desmit gadu laikā sieviešu īpatsvars valstu
parlamentos (vienpalātas/apakšpalātas) ir palielinājies
apmēram uz pusi – no 16 % 1997. gadā līdz
24 % 2008. gadā. Eiropas Parlaments, kurā darbojas
31 % sieviešu, tikai nedaudz pārsniedz šo
rādītāju. Dalībvalstu ministru posteņos
vīrieši skaitliski pārspēj sievietes, vidēji veidojot
proporciju 3 pret 1 (25 % sieviešu, 75 % vīriešu).
MEMO/09/91
Papildu informācija
Kampaņas par darba samaksas atšķirībām
tīmekļa vietne
http://ec.europa.eu/equalpay 
2009. gada ziņojums par sieviešu un vīriešu
līdztiesību
http://ec.europa.eu/social/main.jsp?catId=418&amp;langId=en
Sievietes Eiropas Politikā – laiks rīkoties
http://ec.europa.eu/employment_social/publications/booklets/equality/pdf/ke8109543_en.pdfVideo ziņas par darba samaksas atšķirībām un
sievietēm un vīriešiem lēmumu pieņemšanā
http://www.tvlink.org
