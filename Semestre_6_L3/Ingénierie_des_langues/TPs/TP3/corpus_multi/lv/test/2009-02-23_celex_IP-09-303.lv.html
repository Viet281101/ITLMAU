IP/09/303
Briselē, 2009. gada 23. februārīKomisija galveno uzmanību
pievērš katastrofu novēršanai un riska mazināšanai
ES un ārpus tāsEiropas Komisija šodien pieņēma
divus paziņojumus saistībā ar katastrofām — Kopienas
pieeju dabas un cilvēka izraisītu katastrofu ietekmes
mazināšanai ES un stratēģiju katastrofu draudu
samazināšanas atbalstam jaunattīstības valstīs.
Šie paziņojumi, kas pieņemti kā dokumentu kopums, ir pirmais
mēģinājums izveidot stratēģiskāku pieeju, jo
īpaši ņemot vērā paaugstināto risku,
ko rada klimata pārmaiņas. Ierosinātajos Kopienas
līmeņa pasākumos galvenā uzmanība ir pievērsta
jomām, kur vienota pieeja ir efektīvāka par
dažādām valstu pieejām, piemēram, zināšanu
attīstīšanai, tirgus dalībnieku un politiku
koordinēšanai, un esošo Kopienas katastrofu novēršanas
instrumentu darbības uzlabošanai. Attiecībā uz
jaunattīstības valstīm Komisija izstrādā ES
stratēģiju, lai palīdzētu samazināt dabas katastrofu
ietekmi valstīs, kurās pastāv augsts risks. Abi paziņojumi
veicina pasaules konferencē par katastrofu mazināšanu
pieņemtā Hjogo rīcības pamatplāna
2005.–2015. gadam īstenošanu. 
Par vides jautājumiem atbildīgais Eiropas komisārs Stavross
Dimass teica: „Dabas katastrofas aizvien vairāk apdraud ES
dalībvalstis, un tiek prognozēts, ka klimata pārmaiņu
ietekmes rezultātā tuvāko gadu laikā tās kļūs
arvien biežākas un spēcīgākas. Ir jādara viss, lai
mazinātu katastrofu ietekmi, sagatavojoties tām, cik labi vien
iespējams. Šis paziņojums ir svarīgs solis, ar ko
aizsākas ilgtermiņa process attiecībā uz Kopienas
pasākumiem šajā jomā.”
Eiropas attīstības un humānās palīdzības
komisārs Luī Mišels sacīja: „Cunami un
viesuļvētras rada postījumus un sagrauj nabadzīgo
iedzīvotāju dzīvi visā pasaulē. Mēs zinām, ka
profilakse ir labāka par ārstēšanu. Ieguvumi, ieguldot
līdzekļus riska mazināšanā pirms notiek katastrofa, ir
daudz lielāki salīdzinājumā ar humānās
palīdzības sniegšanu pēc tās. Un mēs zinām,
ka klimata pārmaiņu dēļ situācija tikai
pasliktināsies, tāpēc mums jārīkojas jau tagad. Esmu
pārliecināts, ka katastrofu riska mazināšana
palīdzēs glābt dzīvības un tā būs arī
galvenais ierocis cīņā pret nabadzību visā
pasaulē.” 
Profilakses pasākumi —  pievienotā vērtība ES
līmenī
Paziņojumā par profilakses pasākumiem noteiktas jomas,
kurās ES līmeņa pasākumi varētu sniegt pievienoto
vērtību, proti, izveidot Kopienas līmeņa esošās
informācijas un labākās prakses reģistru sistēmu;
izstrādāt vadlīnijas par bīstamības un riska
kartēšanu; koordinēt tirgus dalībniekus un politikas
visā katastrofu pārvaldības ciklā, organizējot papildu
apmācības un veicinot informētību; uzlabot pieeju agrās
brīdināšanas sistēmām; un efektīvāk izmantot
Kopienas fondus.
Katastrofu riska mazināšana — priekšnoteikums
ilgtspējīgai nabadzības mazināšanai
Paziņojumā par katastrofu riska mazināšanu ir noteikti
šādi prioritārie pasākumi:nostiprināt politisko dialogu ar jaunattīstības valstīm;integrēt katastrofu riska mazināšanu gan ES, gan
jaunattīstības valstu politikā un pasākumos, tostarp ES
atbalstu attiecībā uz valstu investīcijām riska
mazināšanā;
izveidot reģionālos plānus, sākot ar plāna izveidi
Karību jūras valstīm; šādos rīcības
plānos būtu ietverts, piemēram, atbalsts informētības
veicināšanas kampaņu organizēšanai.ES
visus īpašos plānotos pasākumus izklāstīs
īstenošanas plānā, ko paredzēts publicēt
2009. gada jūnijā.
Vispārēja informācija
Komisija 2008. gada martā pieņēma paziņojumu par
Eiropas Savienības reaģēšanas spēju
stiprināšanu katastrofu gadījumos (COM(2008)130).
Paziņojumā atbalstīta integrēta pieeja, kas aptver visus
katastrofu posmus (profilakses pasākumi, sagatavošanās,
tūlītēja reaģēšana, seku novēršana),
vērsta uz visiem katastrofu veidiem (ES vai ārpus tās, dabas vai
cilvēka izraisītas), un aptver visus ES instrumentus, kā arī
starpiestāžu koordināciju. Tajā iekļauts arī
īpašs pielikums par mežu ugunsgrēkiem. Paziņojumā
izvirzīti divi priekšlikumi — par profilakses pasākumiem un
par ES stratēģiju katastrofu draudu samazināšanas atbalstam
jaunattīstības valstīs. Turklāt Eiropas Parlaments un Padome
aicināja rīkoties nekavējoties katastrofu novēršanas
jomā.
Aprēķināts, ka no ekonomiskā viedokļa katastrofas
Eiropā rada izmaksas 15 miljardu eiro apmērā.
Katastrofas visvairāk ietekmē jaunattīstības valstis, jo
tās ir visneaizsargātākās un tām ir vismazāk
pretošanās iespēju. Turklāt katastrofas vājina un
apdraud ANO Tūkstošgades attīstības mērķu (TAM)
sasniegšanu. Viens no astoņiem mērķiem ir līdz
2015. gadam uz pusi samazināt to iedzīvotāju daļu, kuru
ienākumi ir mazāki par 1 ASV dolāru dienā, un panākt,
lai ikviens bērns iegūtu pamatizglītību (http://www.un.org/millenniumgoals
).
Saskaņā ar 2005. gada Hjogo rīcības pamatplānu,
kas ir starptautisks regulējums katastrofu riska mazināšanai,
valstīm šā jautājuma risināšanā
jāsadarbojas. 
http://www.unisdr.org/eng/hfa/hfa.htm
Papildinformācija
Paziņojumi atrodami šeit:
Paziņojums par profilakses pasākumiem
http://ec.europa.eu/environment/civil/index.htm
Paziņojums par katastrofu riska mazināšanu
http://ec.europa.eu/development/policies/9interventionareas/environment_en.cfm
