IP/09/506
Briselē, 2009. gada 31. martāPreču zīmju aizsardzība
Eiropas Savienībā kļūst ievērojami lētāka un
vienkāršākaEiropas Komisija un ES dalībvalstis ir
nolēmušas vēl vairāk samazināt maksājumus, kas
jāmaksā Kopienas aģentūrai, kura atbild par preču
zīmju tiesību piešķiršanu Eiropas Savienībā
(Iekšējā tirgus saskaņošanas birojs (ITSB), tas atrodas
Alikantē, Spānijā), un vienkāršot
reģistrācijas procedūru. Pēc
sākotnējā maksājumu samazinājuma 2005. gadā
(IP/05/1289)
šā pasākuma rezultātā ES vienotā tirgū
strādājošie uzņēmumi varēs ievērojami
lētāk un vieglāk aizsargāt savas preču zīmes,
tādējādi ietaupot apmēram 60 miljonus euro gadā.
Pasākums stāsies spēkā 2009. gada
1. maijā.
Iekšējā tirgus un pakalpojumu komisārs Čārlijs
Makrīvijs teica: „Tās ir labas ziņas Eiropas
uzņēmumiem. Būtiskais maksājumu samazinājums un
procedūras vienkāršošana nozīmē ievērojami
lētāku un vieglāku piekļuvi preču zīmju
aizsardzībai Eiropas Savienībā. Tas veicinās
uzņēmējdarbību un sekmēs saimniecisko aktivitāti,
kas ir ļoti svarīgi ekonomikas krīzes laikos. No šiem
uzlabojumiem labumu gūs jo īpaši mazie un vidējie
uzņēmumi, kuriem ar preču zīmju aizsardzību
saistītās izmaksas un procedūra bieži vien ir smags
slogs.” ITSB priekšsēdētājs Wubbo de Boer
uzsvēra: „Aizsargājot preču zīmi Kopienas
līmenī, tiek aizsargātas maza uzņēmuma tiesības ar
savām precēm un pakalpojumiem brīvi piekļūt vienotajam
Eiropas tirgum. Lielākiem uzņēmumiem preču zīmes
aizsardzība ir ļoti svarīgs instruments, lai veiktu
uzņēmējdarbību starptautiskā
mērogā.”
Maksājumu samazinājuma un procedūras
vienkāršošanas galvenais elements ir tas, ka Kopienas preču
zīmju reģistrācijas maksājums tiek noteikts nulles
līmenī. Tādējādi uzņēmumi maksās tikai
pieteikuma maksu, un tiem vairs nebūs jāmaksā atsevišķs
reģistrācijas maksājums. Rezultātā ievērojami
samazināsies arī Kopienas preču zīmes
reģistrācijai vajadzīgais laiks.
Praksē tas nozīmē, ka uzņēmumiem par Kopienas
preču zīmes pieteikumu un reģistrāciju turpmāk vairs
nebūs jāmaksā 1750 euro, bet gan tikai pieteikuma maksa
1050 euro apmērā. Tie, kas aizpildīs savus pieteikumus
internetā, gūs labumu no vēl lielāka maksu
samazinājuma, maksājot vienīgi pieteikuma maksu 900 euro
apmērā, un nevis 1600 euro, kas jāmaksā
pašreiz.
Šie maksājumu samazinājumi nozīmē, ka
uzņēmumiem, lai iegūtu Kopienas preču zīmi,
turpmāk būs jāmaksā 40 % mazāk, un 44 %
mazāk – izmantojot elektroniskos pieteikuma līdzekļus.
Turklāt samazināsies arī individuālā maksa, kas
jāmaksā par starptautiskajiem preču zīmju pieteikumiem un
reģistrāciju Eiropas Kopienas apzīmējumam saskaņā
ar Madrides Protokolu, proti, no 1450 euro līdz 870 euro. Tas
atbilst 40 % samazinājumam.
Informācija
Iekšējā tirgus saskaņošanas biroju (ITSB) izveidoja
Ministru padome 1994. gadā. Kopš ITSB darbības sākuma
1996. gadā pieprasījums pēc Kopienas preču
zīmēm ir nepārtraukti pieaudzis – laiku pa laikam
milzīgā apmērā. ITSB simtiem tūkstošu
uzņēmumu no visas pasaules uzdevumā līdz šim
kopumā ir reģistrējis vairāk nekā
500 000 preču zīmju. ITSB ir aģentūra, kas pati
sevi finansē, tādējādi visu tās budžetu veido
maksas, ko maksā uzņēmumi, kas izmanto ITSB pakalpojumus. Birojs
nesaņem nekādas subsīdijas vai finanšu atbalstu no
ES nodokļu maksātājiem, un, tā kā birojs ir
bezpeļņas organizācija, tā budžetam jābūt
līdzsvarotam. 
Pēdējos pāris gados ITSB ir sekmīgi ieviesis
vērienīgu programmu, kuras mērķis ir ražīguma
paaugstināšana un efektivitātes uzlabošana, vienlaikus
piedāvājot pakalpojumus tādā kvalitātē, kas
piesaista arvien vairāk lietotāju. Lai gan 2005. gadā
maksājumus samazināja, ITSB pēdējā laikā ir
uzkrājis ievērojamas skaidras naudas rezerves.
Tādējādi ITSB, turpinot veikt ieguldījumus pakalpojumu
(īpaši tiešsaistes pakalpojumu) uzlabošanā un samazinot
pieteikumu apstrādes laiku, var dalīties ieguvumos, ko radījusi
efektivitātes paaugstināšana, ar visām
uzņēmēju aprindām un jo īpaši ar maziem un
vidējiem uzņēmumiem, kuriem intelektuālā
īpašuma aizsardzības izmaksas un tā īstenošana
bieži vien rada problēmas.
Par šo turpmāko maksājumu ievērojamu samazinājumu
norisinājās plašas diskusijas ar dalībvalstīm.
Maksājumu samazinājums ir pirmais elements plašākā
pasākumu virknē ar mērķi labāk sabalansēt ITSB
budžetu nākotnē; dalībvalstis par šiem pasākumiem
vienojās kopīgajā ITSB valdes un budžeta komitejas
sanāksmē, kas notika 2008. gada septembrī.
Papildu informācija:
http://ec.europa.eu/internal_market/indprop/tm/index_en.htm
http://oami.europa.eu
