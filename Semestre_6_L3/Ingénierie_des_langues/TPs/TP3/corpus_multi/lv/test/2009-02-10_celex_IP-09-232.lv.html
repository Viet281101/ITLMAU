IP/09/232
Briselē, 2009. gada 10. februārī
[Graphic in PDF & Word format]Sociālie tīkli: Komisija
palīdz panākt vienošanos starp lielākajām interneta
kompānijāmPirmo reizi 17 vadošās interneta
kompānijas ir parakstījušas Eiropas mēroga nolīgumu par
augstāku drošības līmeni, izmantojot sociālo tīklu
veidošanas (draugošanās) vietnes, jauniešiem, kuri vēl
nav sasnieguši  18 gadu vecumu. Starp šīm
interneta kompānijām ir Arto, Bebo, Dailymotion, Facebook, Giovani.it,
Google/YouTube, Hyves, Microsoft Europe, Myspace, Nasza-klaza.pl, Netlog,
One.lt, Skyrock, StudiVZ, Sulake/Habbo Hotel, Yahoo!Europe un Zap.lu.
Sociālo tīklu veidošanas vietnes ir jauns sociāla un
ekonomiska rakstura fenomens; tās ir piesaistījušas 
41,7 miljonus pastāvīgo lietotāju Eiropā un
izmainījušas veidu, kā mēs sazināmies internetā.
Sociālo tīklu izmantojums iepriekšējā gada laikā
Eiropā ir pieaudzis par 35 %, un sagaidāms, ka līdz
2012. gadam lietotāju skaits būs divkāršojies,
sasniedzot 107,4 miljonus. Lai sociālie tīkli varētu
turpināt attīstīties, to gados jaunajiem lietotājiem ir
jājūtas drošiem, internetā paplašinot savus
sociālos kontaktus vai daloties jebkādā personiskā
informācijā. Nolīgums, kuru šodien parakstīja
Luksemburgā Eiropas Komisijas organizētās Drošāka
interneta dienas ietvaros, sniegs pusaudžiem iespēju izvairīties
no potenciālajiem riskiem, ar kuriem var nākties saskarties
tiešsaistē. Runa ir, piemēram, par iebiedēšanu
tiešsaistē vai personiskas informācijas
atklāšanu.
"Komisija apsveic šo pirmo Eiropas mēroga nolīgumu par
sociālajiem tīkliem. Tas ir nozīmīgs solis, lai mūsu
bērnu darbošanās sociālo tīklu veidošanas
vietnēs Eiropā būtu drošāka", teica ES
Informācijas sabiedrības un saziņas līdzekļu
komisāre Viviāna Redinga. "Sociālajiem tīkliem
Eiropā ir milzīgs izaugsmes potenciāls, un tie spēs
veicināt ekonomikas attīstību un mūsu sabiedrības
locekļu savstarpējo saziņu, tomēr ir jāpanāk, lai
bērni un pusaudži varētu tiem uzticēties un viņu
rīcībā būtu pareizie instrumenti, kas garantētu
drošību, šajos sociālajos tīklos iepazīstoties ar
jauniem "draugiem" un tiešsaistē darot zināmus savus personas
datus.  Es uzmanīgi sekošu šodien parakstītā
nolīguma īstenošanas gaitai, un gada laikā Komisija pie
šā jautājuma atgriezīsies."
Šodien, gadskārtējā Drošāka interneta
dienā, Eiropas lielākās interneta kompānijas, kas
piedāvā sociālo kontaktu veidošanas vietnes, pirmo reizi ir
apvienojušās, lai atzītu savu atbildību un apzinātu
iespējamos riskus, kas šādās tīmekļa vietnēs
var apdraudēt nepilngadīgos. 
Runa ir, piemēram, par iebiedēšanu tiešsaistē
(draudu izteikšana bērniem tīmekļa vietnēs vai ar
mobilā tālruņa ziņojumiem), uzmākšanos
(pieaugušais cenšas iedraudzēties ar bērnu seksuālas
izmantošanas nolūkā) un bērnu iesaistīšanos
riskantās situācijās, piemēram, atklājot personisku
informāciju. Mērķis ir šos riskus samazināt,ieviešot viegli izmantojamu un pieejamu ekrāna pogu
ziņošanai par neatbilstīgu uzvedību, kas ļauj
lietotājam ar viena peles klikšķa palīdzību
informēt par cita lietotāja nepiedienīgiem izteikumiem vai
darbībām;
nodrošinot, ka to tīmekļa vietņu lietotāju, kuri
reģistrējušies kā jaunāki par 18 gadiem,
tiešsaistes profili un kontaktinformācijas saraksti
automātiski tiek noteikti kā "privāta informācija".
Tādējādi cilvēkiem ar ļauniem nodomiem būs
grūtāk uzsākt kontaktus ar nepilngadīgajiem;
nodrošinot, ka nepilngadīgo lietotāju privātie
profili nav pieejami meklēšanai (tīmekļa
vietnēs vai ar meklētājprogrammu palīdzību);
garantējot, ka privātās dzīves aizsardzībai
paredzētās izvēlnes ir viegli ieraugāmas un pieejamas
jebkurā laikā, — tādējādi lietotāji var
ātri noteikt, vai informācijai, kuru tie dara pieejamu
tiešsaistē, var piekļūt tikai viņu draugi vai arī
jebkurš lietotājs;
atturot mazgadīgos lietotājus no sociālo tīklu
pakalpojumu izmantošanas — ja sociālo kontaktu veidošanas
vietnes mērķauditorija ir pusaudži, kas vecāki par
13 gadiem, tad būtu jāapgrūtina
reģistrēšanās par šo vecumu jaunākām
personām.Interneta kompānijas, kas piedāvā
sociālo tīklu veidošanas vietnes, līdz 2009. gada
aprīlim informēs Komisiju par saviem individuālajiem
drošības pasākumiem un to, kā tās plāno šos
pasākumus īstenot. 
Pamatinformācija
Šodien parakstītais nolīgums ir Eiropas Komisijas
2008. gada aprīlī izveidotajā Sociālo tīklu darba
grupā veikto pārrunu rezultāts. Šajā darba grupā
piedalījās interneta kompānijas, kas piedāvā
sociālo tīklu veidošanas vietnes, nevalstiskās
organizācijas un pētnieki. Tā ir labs nozares
pašregulējuma piemērs — Komisija atbalsta šo pieeju ar
nosacījumu, ka to efektīvi īsteno. 
Līdzīgas iniciatīvas šajā jomā ir
Apvienotās Karalistes Iekšlietu ministrijas 2008. gada
aprīlī izdotie ieteikumi sociālo tīklu veidošanai un
Myspace un Facebook individuāli nolīgumi ar
49 valsts ģenerālprokuroriem Amerikas Savienotajās
Valstīs. 
Drošāka interneta dienu organizē ik gadu kopš
2004. gada; tās ietvaros tiek organizēti pasākumi
vairāk nekā 50 Eiropas valstīs un citur pasaulē.
2007. gada Drošāka interneta dienas pasākumu
rezultātā pēc komisāres Redingas iniciatīvas tika
panākts nolīgums par drošāku mobilā tālruņa
lietošanu pusaudžiem. To parakstīja visi lielākie mobilo
sakaru operatori (IP/07/139).
Presei paredzētā dokumentācija, kurā iekļauta
nolīguma teksta galīgā redakcija, memorands un
audiovizuālais klips par iebiedēšanu tiešsaistē, kuru
pārraidīs ES, Norvēģijas un Īslandes televīzijas
kanālos, kā arī internetā, atrodama:
http://ec.europa.eu/information_society/newsroom/cf/itemlongdetail.cfm?item_id=4672.
MEMO/09/58
Plašāka informācija
http://www.keepcontrol.eu
http://ec.europa.eu/information_society/activities/social_networking/index_en.htm
AnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.
In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.
In Denmark children will create artwork at the Science Museum in
Copenhagen based on their views of the internet.
In France the singer for children Henri Dès will take part in
Safer Internet Day 
In Italy youths will express their opinions to social networking
sites presenting the work that in the last months has involved about 1000
children
In Egypt and Norway the local versions of the INSAFE family
toolkit will be launched.The European internet safety network
INSAFE organised a online competition. 6000 participants took part and the 6
winners have been awarded their prize today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
