IP/09/666
Briselē, 2009. gada 29. aprīlīFinanšu pakalpojumi: Komisija
ierosina veikt efektīvākus ieguldītāju aizsardzības
pasākumus standartizēto privāto ieguldījumu produktu
jomāEiropas Komisija ir apņēmusies
panākt būtiskus uzlabojumus, veicot ieguldītāju
aizsardzības pasākumus attiecībā uz galvenajiem
ieguldījumu produktiem, kurus iegādājas privātie
ieguldītāji. Neatbilstības spēkā
esošajos standartos var kaitēt ieguldītājiem un var
izraisīt konkurences traucējumus privāto ieguldījumu
tirgū. Komisijas secinājumos, kuri ietverti paziņojumā par
standartizētiem privāto ieguldījumu produktiem,
norādīts, ka jāuzlabo un jāsaskaņo prasības par
informācijas sniegšanu par produktiem un noteikumi par produktu
tirdzniecību. Paziņojumā iekļauti priekšlikumi jaunai,
horizontālai pieejai tiesību aktiem, izmantojot lietderīgāko
no spēkā esošajām prasībām un piemērojot
tās visiem attiecīgajiem produktiem. Komisija uzsāks darbu pie
tiesību aktu detalizētu priekšlikumu izstrādes, kas
vajadzīgi jaunajai pieejai, un sniegs norādījumus par veicamo
darbu līdz 2009. gada beigām.
Iekšējā tirgus un pakalpojumu komisārs Čārlijs
Makrīvijs teica: „Finanšu krīze kārtējo reizi
ir uzsvērusi to, cik svarīgi ir tas, ka privātie
ieguldītāji spēj pieņemt lēmumus par
ieguldījumiem, pamatojoties uz piemērotu informāciju. Ir
būtiski, ka ieguldītāji, veicot ieguldījumus, saņem par
tiem informāciju, kurai tie var uzticēties un kuru tie var izprast, un
ka cilvēki, kas pārdod ieguldījumu produktus, vienmēr
godīgi izturas pret ieguldītājiem un koncentrējas uz to
vajadzībām. Mūsu šodien paziņotā
vērienīgā darba programma ir izstrādāta, lai
panāktu šo mērķi, nodrošinot, ka informāciju par
standartizētiem privāto ieguldījumu produktiem un to
tirdzniecību reglamentē stingri un saskaņoti
standarti.”
Priekšlikumā galvenā uzmanība pievērsta
informācijas sniegšanai un pārdošanas procesiem
attiecībā uz tādiem standartizētiem privāto
ieguldījumu produktiem kā ieguldījumu fondi, ieguldījumu
fondiem piesaistīta apdrošināšana un dažādi
strukturētu produktu veidi. Minētie produkti dominē privāto
ieguldījumu tirgū, apmierina līdzīgas ieguldītāju
vajadzības un norāda uz salīdzināmām un
svarīgām ieguldītāju aizsardzības
problēmām.
Šajā posmā paziņojumā nav ietverti tiesību aktu
detalizēti priekšlikumi, bet gan izklāstīti
horizontālās pieejas augsta līmeņa principi, ko piemēro
informācijas sniegšanai par produktu un tirdzniecības praksei, un
paziņojumā Komisija apņemas izstrādāt tiesību aktu
priekšlikumus, lai sasniegtu minētos rezultātus.
Vispārīga informācijaStandartizēto privāto ieguldījumu produktu tirgus ir
ļoti plašs, un lēš, ka 2008. gada beigās tā
vērtība bija 8 triljoni euro.
Minētie produkti piedāvā ievērojamus ieguvumus
privātajiem ieguldītājiem. Tomēr bieži vien tie ir
sarežģīti, un ieguldītāji tos pilnībā
nespēj izprast, jo īpaši attiecībā uz to riskiem un
izmaksām.
Minētie priekšlikumi ir daļa no reformas programmas, kas
izklāstīta Eiropadomes pavasara sanāksmei iesniegtajā
Komisijas paziņojumā (IP/09/351),
ar ko paredzēts atjaunot uzticību finanšu tirgiem un darīt
tos atbildīgus nākotnē.
Komisija kopā ar Eiropas vērtspapīru regulatoru komiteju
(EVRK) izstrādā priekšlikumus par ieguldītājiem
labvēlīgas produktu informācijas
dokumentu — „Pamatinformācija
ieguldītājam” — kas paredzēts
PVKIU[1] fondiem un ir labs
paraugs citiem standartizētiem privāto ieguldījumu produktiem.Noteikumos par produktu tirdzniecību, neatkarīgi no tā, vai
to veic starpnieks vai produkta sniedzējs, ietvertas tādas jomas
kā interešu konflikti, pamudinājumi un pārdošanas
piemērotība vai atbilstība. Komisija uzskata, ka
Direktīvā par finanšu instrumentu tirgiem (DpFIT) paredzētie
attiecīgie noteikumi nodrošina labu paraugu visu standartizētu
privāto ieguldījumu produktu
tirdzniecībai.Papildu informācija ir pieejama
šādā tīmekļa vietnē:
http://ec.europa.eu/internal_market/finservices-retail/investment_products_en.htmMEMO/09/210[1] Pārvedamu
vērtspapīru kolektīvo ieguldījumu uzņēmumi
