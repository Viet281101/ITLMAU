IP/09/673
Briselē, 2009. gada 29. aprīlīDirektoru atalgojums —
Komisija sniedz papildu ieteikumus par direktoru atlīdzības
struktūru un noteikšanuEiropas Komisija ir pieņēmusi ieteikumu
par biržas sarakstā iekļautu sabiedrību direktoru
atlīdzību, kurš papildina agrākos Ieteikumus 2004/913/EK un
2005/162/EK. Pienācīgs atlīdzības
režīms nodrošinās atalgojuma atbilstību darba
rezultātiem un būs stimuls direktoriem nodrošināt
uzņēmuma ilgtspējību vidējā un ilgā
termiņā. Agrāk pieņemtais ieteikums par direktoru
atlīdzību ir balstīts uz principu, ka, publiskojot
informāciju par atlīdzības politiku, jāpanāk, lai
atlīdzība būtu atkarīga no darba rezultātiem.
Jaunajā ieteikumā sniegti plašāki norādījumi,
kā to paveikt — ir noteikta jauna paraugprakse
atlīdzības politikas izstrādei. Tālab ieteikumā
lielākā uzmanība pievērsta konkrētiem direktoru
atlīdzības struktūras aspektiem un direktoru atlīdzības
noteikšanas procedūrai, tostarp akcionāru īstenotai
uzraudzībai. Komisija ir pieņēmusi arī Ieteikumu par
atlīdzības politiku finanšu pakalpojumu nozarē (sk. IP/09/674).
Iekšējā tirgus un pakalpojumu komisārs Čārlijs
Makrīvijs teica: "Biržā kotēto uzņēmumu
vadītājiem domātās motivācijas sistēmas bieži
vien bija iemesls pārlieku īsredzīgai vadībai, un
reizēm viņiem "maksāja par nepadarīto".
Pašreizējie ES noteikumi ir jāpapildina ar papildu
norādījumiem par dažiem būtiskākajiem aspektiem
saistībā ar direktoru atlīdzības struktūru. Ir
padarīta stingrāka direktoru atlīdzības noteikšanas
procedūra, tostarp pastiprināta akcionāru uzraudzība.
Mūsu nostāja ir skaidra — direktoru atlīdzībai
jābūt nepārprotami saistītai ar darba rezultātiem, un
tā nedrīkst būt balva par sliktu darbu."
Attiecībā uz direktoru atlīdzības struktūru
ieteikumā dalībvalstis aicinātas:noteikt ierobežojumus atlaišanas pabalstiem jeb tā
dēvētajiem "zelta izpletņiem" (pabalsts nedrīkst
pārsniegt divu gadu algas fiksēto daļu) un aizliegt
piešķirt atlaišanas pabalstu, ja darba rezultāti ir
neapmierinoši;
noteikt, ka jābūt līdzsvaram starp fiksēto un
mainīgo algas daļu, un sasaistīt mainīgo algas daļu ar
iepriekšnoteiktiem un izmērāmiem rezultativitātes
kritērijiem, lai stiprinātu saikni starp darba rezultātiem un
samaksu; 
veicināt uzņēmumu ilglaicīgu stabilitāti, proti,
rast līdzsvaru starp ilgtermiņa un īstermiņa
rezultativitātes kritērijiem, pēc kuriem nosaka direktoru
atlīdzību, paredzēt mainīgās atalgojuma daļas
atlikšanu, noteikt akciju opciju un akciju galīgās
iegūšanas minimālo periodu (vismaz trīs gadi); saglabāt
daļu akciju līdz darba attiecību beigām; 
atļaut uzņēmumiem atgūt mainīgo atalgojuma
daļu, kas izmaksāta, pamatojoties uz datiem, kas
izrādījušies nepārprotami nepareizi.
Attiecībā uz direktoru atlīdzības
noteikšanas procedūru ieteikumā dalībvalstis
aicinātas:paplašināt darbības jomu dažām
pašreizējā ieteikumā iekļautām prasībām
par informācijas atklāšanu, lai uzlabotu akcionāru
pārraudzību pār atlīdzības politiku;
nodrošināt, ka akcionāri (īpaši
institucionālie ieguldītāji) vajadzības gadījumā
apmeklē akcionāru pilnsapulces un prātīgi izmanto savas
balsstiesības, balsojot par direktoru atlīdzību;
lai nepieļautu interešu konfliktus, paredzēt, ka direktori
bez izpildpilnvarām nevar saņemt akciju opcijas kā daļu no
atalgojuma; 
nostiprināt atlīdzības komitejas lomu un darbību,
ieviešot jaunus principus attiecībā uz i) atlīdzības
komiteju sastāvu; ii) atlīdzības komitejas locekļu
pienākumu piedalīties pilnsapulcēs, kurās apspriež
atlīdzības politiku, lai sniegtu paskaidrojumus akcionāriem; iii)
atlīdzības konsultantu konfliktu novēršanu.
Ieteikumā pienācīga ievērība veltīta
pasākumiem, ko finanšu krīzes apstākļos vairākas
dalībvalstis jau veikušas, un tā mērķis ir sekmēt
šādas norises, apzinot paraugpraksi, lai nodrošinātu
lielāku konverģenci ES. Komisija rūpīgi uzraudzīs
ieteikuma piemērošanu un secinājumus publiskos ziņojumos.Pēc gada Komisija abus ieteikumus izvērtēs, ņemot
vērā gūto pieredzi un uzraudzības rezultātus, un
sagatavos novērtējuma ziņojumu par to, kā dalībvalstis
piemērojušas abus ieteikumus.
Viss ieteikuma teksts atrodams 
http://ec.europa.eu/internal_market/company/directors-remun/index_en.htm
MEMO/09/213
