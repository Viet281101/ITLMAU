IP/09/141
Briselē, 2009. gada 28. janvārīKlimata pārmaiņas —
Komisija nāk klajā ar priekšlikumiem, lai Kopenhāgenā
noslēgtu visaptverošu nolīgumu par klimatiskajām
pārmaiņāmEiropas Komisija šodien nāca klajā
ar priekšlikumiem jaunam, visaptverošam un ambiciozam
vispārējam nolīgumam, lai risinātu klimata
pārmaiņu problēmas un paredzētu tam finansējumu.
Šo jauno paktu ir paredzēts noslēgt decembrī
plānotajā Kopenhāgenas ANO Klimata konferencē. Lai
nepieļautu temperatūras paaugstināšanos par vairāk
nekā 2°C, attīstītajām pasaules
valstīm un daudzpusējām institūcijām nāksies
atvēlēt jaunattīstības valstīm audz lielāku
finansējumu, lai tādējādi tām palīdzētu
risināt ar klimata pārmaiņām saistītās
problēmas. Komisijas priekšlikumos ir paredzēts līdz
2015. gadam izveidot ESAO mēroga emisiju tirgu un izmantot
inovatīvus starptautiskus finansējuma avotus, kuru pamatā ir
valstu emisijas un šo valstu maksātspēja. 
Vides komisārs Stavros Dimas paziņoja: „Lai likvidētu
klimata pārmaiņas izraisošos faktorus, kā arī lai
novērstu klimata pārmaiņu sekas, turpmākajās
desmitgadēs būs vajadzīgs liela apjoma ieguldījums no
privātā un publiskā sektora puses; bet šāda
ieguldījuma izmaksas šā vai tā būs mazākas par
cenu, kas būs jāmaksā, ja klimata pārmaiņas
turpinās savu postošo gaitu. Eiropas ekonomikas
atveseļošanas plāns un citi pasākumi, kurus īsteno
citviet pasaulē ekonomikas krīzes sakarā, ir iespēja,
kā stimulēt nepieciešamos zemas oglekļa koncentrācijas
ieguldījumus un — tajā pat laikā — veicināt
izaugsmi, inovāciju un jaunu darbavietu radīšanu. Tomēr, lai
Kopenhāgenā varētu panākt vienošanos, būs
jārod vēl citi finansējuma risinājumi. Šodien
publicētais paziņojums ir ļoti svarīgs, jo ar to tiek
piedāvās visaptverošs priekšlikumu kopums, lai
palielinātu finansējumu un ieguldījumus.” 
Kopenhāgenas mērķi 
ES mērķis ir ierobežot globālo sasilšanu tā,
lai temperatūra nepaaugstinātos vairāk nekā par 2°C
virs temperatūras, kāda bija pirms industrializācijas laikmeta,
jo pastāv pamatoti zinātniski pierādījumi, ka klimata
pārmaiņas virs šādas temperatūras robežas
kļūs bīstamas. 
Kopenhāgenas paktam vajadzētu gan izvirzīt vispasaules
mēroga mērķus attiecībā uz emisiju
samazināšanu, gan arī nodrošināt pamatu, lai
nostiprinātu valstu spēju adaptēties atbilstīgi klimata
pārmaiņām.
Paziņojumā[1] ir
izklāstīti konkrēti priekšlikumi, kā šos
mērķus sasniegt. 
Izvirzītie mērķi un tas, kā jārīkojasLai nepieļautu temperatūras paaugstināšanos par 2°C,
emisijām visā pasaulē kulminācijas punkts jāsasniedz
pirms 2020. gada, bet tad — līdz 2050. gadam —
tās jāsamazina līdz mazāk nekā 50 % no
1990. gada līmeņa. Lai šo plānu īstenotu, būs
jārīkojas gan attīstītajām, gan
jaunattīstības valstīm. 
Attīstītajām
valstīm būtu jāuzņemas iniciatīva un savu
kopējo emisiju apjoms līdz 2020. gadam jāsamazina par
30 % no 1990. gada līmeņa. ES ir rādījusi
priekšzīmi, apņemoties samazināt emisijas par 30 % ar
nosacījumu, ka arī citas attīstītās valstis
uzņemas līdzvērtīgas saistības attiecībā uz
emisiju samazinājumu, un ir jau ieviesusi pasākumus, lai savas
emisijas samazinātu par 20 % (IP/08/1998).
Paziņojumā ierosināti specifiski parametri, kā
nodrošināt, lai valstu izvirzītie mērķi
atspoguļotu līdzvērtīgus centienus. Mērķi
attiecībā uz emisiju samazinājumu jāizvirza visām ES
dalībvalstīm, ES kandidātvalstīm un potenciālajām
kandidātvalstīm. 
Jaunattīstības
valstīm (izņemot visnabadzīgākajām) vajadzētu
līdz 2020. gadam savu kopējo emisiju pieaugumu ierobežot
15–30 % līmenī zemāk par to, kas paredzēts
2020. gadam. Tas cita starpā nozīmētu arī strauji
samazināt tās emisijas, kuru avots ir tropu mežu platību
iznīcināšana (IP/08/1543).
Šīm valstīm vajadzētu apņemties līdz
2011. gadam izstrādāt stratēģijas attīstībai,
kuru raksturotu minimālas oglekļa emisijas, aptverot visus emisiju
izraisītājus sektorus. Jauns starptautisks mehānisms
šīs stratēģijas izvērtēs un
ierosinātajām iniciatīvām piemeklēs atbilstošu
ārējo atbalstu. 
Finansējums attīstībai, kuru raksturo minimālas
oglekļa emisijas 
Lai mazinātu CO2 emisijas, kopējai papildu
ieguldījumu neto summai līdz 2020. gadam, iespējams,
nāksies pastāvīgi pieaugt par aptuveni 175 miljardiem euro
gadā, kā to paredz neatkarīgu ekspertu izdarītās
aplēses. Vairāk nekā puse šīs summas būs
vajadzīga jaunattīstības valstīm. Līdz 2020. gadam
lielākajai daļai šajās valstīs izvērsto
iniciatīvu izmaksas būs mazas — vai tās pat nesīs
peļņu —, tālab tās būtu jāīsteno ar
valsts finansējumu. Tām iniciatīvām, kuru
īstenošanai vajadzīgie līdzekļi pārsniedz
attiecīgās valsts finansiālās iespējas,
jānodrošina tāds starptautisks finansiāls atbalsts, kura
izcelsme ir tādi avoti kā cita starpā starptautiski fondi un
starptautiski oglekļa kvotu piešķiršanas mehānismi.Kopenhāgenas nolīgumam vajadzētu arī nodrošināt
regulējumu, ar ko palīdzēt valstīm pielāgoties
neizbēgamajām klimata pārmaiņām. Būtu
jānosaka prasība, ka visām attīstītajām un
jaunattīstības valstīm jāizstrādā valsts
adaptācijas stratēģijas. Vismazāk aizsargātajām
mazattīstības valstīm un mazo salu jaunattīstības
valstīm jānodrošina atbalsts, lai tās spētu
šādu adaptēšanos īstenot. 
ES būtu jāapzina potenciāli inovatīvi
starptautiskā finansējuma avoti, kuru pamatā būtu
„piesārņotājs maksā” princips un
maksātspēja. Nākotnē daļu no saviem ienākumiem,
kas iegūti ES emisiju tirdzniecības shēmas kvotu izsolēs, ES
dalībvalstis varēs izmantot, lai sniegtu atbalstu
jaunattīstības valstīm. 
Pasaules oglekļa tirgus
Savienojot ES emisiju tirdzniecības shēmu ar citām tāda
paša veida emisiju kvotu tirdzniecības sistēmām, ES
būtu jācenšas līdz 2015. gadam izveidot stabilu ESAO
mēroga oglekļa tirgu, lai rastu finansējumu cīņai
pret klimata pārmaiņām un mazinātu šo
pārmaiņu sekas. Tirgu vajadzētu paplašināt, tajā
līdz 2020. gadam iekļaujot nozīmīgākās
jaunās ekonomikas valstis, lai tādējādi izveidotos
vispasaules oglekļa tirgus.
Ir jāreformē ar Kioto protokolu paredzētais tīrās
attīstības mehānisms. Progresīvajās
jaunattīstības valstīs un īpaši
konkurētspējīgajos ekonomikas sektoros tīrās
attīstības mehānisms būtu pakāpeniski
jāaizstāj ar sektoru kreditēšanas mehānismu un kvotu
tirdzniecības sistēmām. 
Kas tālāk
Paziņojumu nosūta Padomei, Parlamenta un ES
konsultatīvajām struktūrām. Ir paredzams, ka Eiropadome
savu atbildi sniegs martā. Sk. arī MEMO/09/34Plašāka informācija 
http://ec.europa.eu/environment/climat/future_action.htm
[1] Kopenhāgenas sarunu
mērķis — visaptverošs nolīgums par klimata
pārmaiņām COM(2009) Nr.39
