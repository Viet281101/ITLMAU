IP/09/560
Briselē, 2009. gada 8. aprīlisKomisija atjaunina aviokompāniju
sarakstu, kurām aizliegts ielidot Eiropas gaisa
telpāEiropas Komisija šodien pieņēma
atjaunināto versiju tā dēvētajam aviokompāniju
"melnajam sarakstam”. Sarakstā iekļauj aviokompānijas,
kurām drošuma apsvērumu dēļ aizliegts ielidot Eiropas
Savienībā. Komisija šādu aizliegumu noteikusi
sešām Kazahstānas aviokompānijām, vienai
aviokompānijai, kas sertificēta Taizemē, vēl vienam Ukrainas
gaisa pārvadātājam, kā arī visiem Beninā
sertificētiem gaisa
pārvadātājiem.
„Komisija arī turpmāk aktīvi risinās dialogu ar
visiem aviācijas nozares pārstāvjiem, lai garantētu, ka
gaisa kuģi un gaisa pārvadātāji atbilst
starptautiskajām gaisa satiksmes drošības prasībām.
Lidmašīnai paceļoties, pasažieriem ir tiesības justies
droši un būt drošībā,” teica Komisijas
priekšsēdētāja vietnieks Antonio Tajani, kura
pārziņā ir transporta jautājumi.
Komisijas tīmekļa
vietnē[1] jau ir pieejams
jaunais saraksts, kas aizstāj 2008. gada novembrī publicēto.
Pēc Aviācijas drošības komitejas vienprātīga
atzinuma Komisija atjaunināja sarakstu un nolēma to
paplašināt, drošuma apsvērumu dēļ nosakot
darbības aizliegumu šādiem gaisa
pārvadātājiem:Air Company Kokshetau, ATMA Airlines, Berkut Air, East Wing, Sayat Air
un Starline KZ (Kazahstāna), One Two Go Airlines
(Taizeme),
Motor Sich Airlines (Ukraina),
visām Beninas Republikā sertificētām
aviokompānijām, pamatojoties uz Starptautiskās Civilās
aviācijas organizācijas (ICAO) revīzijas negatīvajiem
rezultātiem. Komisija atzīmēja, ka pasākumi, ko
veikusi Angola, krietni uzlabojuši situāciju lidojumdrošuma
jomā. Komisija īpaši ņēma vērā progresa
ziņojumu, ko Angolas aviācijas iestādes sagatavojušas par
darbībām, kas veiktas situācijas uzlabošanai pēc
Eiropas ekspertu grupas apmeklējuma 2008. gada februārī un
ICAO drošuma revīzijas ziņojuma 2008. gada
oktobrī. 
Eiropas ekspertu grupas ziņojums pēc Indonēzijas
apmeklējuma 2009. gada februārī atspoguļoja
ievērojamus uzlabojumus. Komisija turpinās ciešu sadarbību
ar aviācijas iestādēm, lai nākošajā Aviācijas
drošības komitejas sanāksmē atkārtoti veiktu
drošuma novērtējumu.
Tādējādi Komisija ar šodienu nosaka aizliegumu
šādām aviokompānijām:visiem pārvadātajiem no Angolas, Beninas, Ekvatoriālās
Gvinejas, Indonēzijas, Kirgizstānas Republikas, Libērijas,
Sjerraleones, Svazilendas, Kongo Demokrātiskās Republikas (KDR) un
Gabonas, izņemot Gabon Airlines un Afrijet, kurām
attiecībā uz dažiem gaisa kuģiem ir piemērotas
atkāpes;
sešpadsmit atsevišķiem gaisa
pārvadātājiem:
Afganistānā – Ariana Afghan Airlines, 
Kambodžā – Siem Reap Airways International,
Korejas Tautas Demokrātiskajā Republikā – Air
Koryo, 
Kazahstānā – Air Company Kokshetau, ATMA Airlines, Berkut
Air, East Wing, Sayat Air un Starline KZ,
Ruandā – Silverback Cargo Freighters, 
Sudānā – Air West, 
Taizemē – One Two Go Airlines, 
Ukrainā – Motor Sich Airlines, Ukraine Cargo Airways, Ukraine
Mediterranean Airlines un Volare Aviation. 
[1] http://ec.europa.eu/transport/air-ban/
