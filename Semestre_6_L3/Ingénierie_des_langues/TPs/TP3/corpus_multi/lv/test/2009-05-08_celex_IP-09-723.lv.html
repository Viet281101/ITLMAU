IP/09/723
Briselē, 2009. gada 8. maijāPasaules līmeņa kohēzijas
politika — komisāre Hībnere uzrunā pirmo augsta
līmeņa konferenci par reģionālo pārvaldību
pasaules mērogāPar reģionālo politiku
atbildīgā komisāre Danuta Hībnere 11. maijā
Briselē uzstāsies ar galveno runu konferencē
“Reģionālā pārvaldība pasaules
mērogā.” Šādu konferenci organizē
pirmo reizi, un tajā pulcēsies 300 dalībnieki, tostarp Eiropas
reģionu priekšsēdētāji un Brazīlijas, Krievijas,
Ķīnas, Kanādas, Paragvajas, Senegālas, Burkinafaso un citu
valstu, kā arī tādu reģionālo organizāciju kā
OLAGI (Latīņamerikas pagaidu valdības) un Rietumāfrikas
valstu ekonomiskās savienības pārstāvji. Šā
pasākuma mērķis ir izskatīt ES kohēzijas politikas un
līdzīgu citu valstu politikas pieredzi sakarā pieaugošo
interesi par šo politikas jomu ES ārējās
attiecībās. Galvenais konferences temats ir, kā organizēt
efektīvākas pārvaldes sistēmas, lai nodrošinātu,
ka reģionālās attīstības programmas sniedz
maksimālu atdevi.
Pirms konferences komisāre Hībnere norādīja:
“Valstīm visā pasaulē ir līdzīgas
problēmas, jo īpaši globālā ekonomiskā krīze,
kā arī iedzīvotāju novecošanās, klimata
pārmaiņu izraisītais risks un bažas par
enerģētikas drošību. Eiropas Savienībā mēs
izstrādājam partnerību ar valstīm, kas ir ārpus ES, un
tā sniedz labumu abām pusēm. Mēs redzam, ka daudzas valstis
izrāda pieaugošu interesi par ES kohēzijas politikas modeli un
tās panākumiem, lai veicinātu līdzsvarotas
reģionālās politikas attīstību un iespējas.
Konference ir lieliska iespēja apmainīties ar pieredzi un
mācīties vienam no otra.”  
Šo divu dienu konferenci organizē Eiropas Komisijas
Reģionālās politikas ģenerāldirektorāts kopā
ar Attīstības ģenerāldirektorātu, Reģionu komiteju
un Pasaules reģionu asociāciju forumu (FOGAR). Konferencē
tiks izskatīta ne tikai ES pieredze kohēzijas politikas jomā, bet
arī vairāki attīstības modeļi, veidi, kā
dalīties pārrobežu sadarbības pieredzē un Eiropas
reģionu loma partnerību veicināšanai ar reģioniem
citur.
Izmantot Eiropas kohēzijas politikas pieredzi
Komisāre Hībnere savā atklāšanas runā
atgādinās par kohēzijas politikas pamatnoteikumu, proti,
veicināt ekonomisko un sociālo kohēziju, samazinot
attīstības līmeņu atšķirību starp
dalībvalstīm un reģioniem. Neskatoties uz to, ka tas ir
šīs politikas galvenais uzdevums, laika gaitā ir
mainījušās problēmas, kas jārisina Eiropas
reģioniem, un komisāre jo īpašu uzmanību veltīs
izklāstam par to, kā ES politika ir mainījusies, lai
pielāgotos pārmaiņām un sniegtu tām
stratēģisku un efektīvu atbildi.
D.Hībnere runās par to, ka jaunajiem globalizācijas, klimata
un demogrāfisko pārmaiņu uzdevumiem ir spēcīga
“teritoriālā” dimensija, un tiem vajadzīgas
darbības vietējā un reģionālā līmenī.
Komisāre Hībnere uzsvērs arī kohēzijas politikas
panākumus, kā arī dažas no mācībām, kas
gūtas politikas īstenošanas gaitā un kas var būt
noderīgas valstīm ārpus Eiropas. Konferencē
paredzēti trīs darbsemināri. Pirmajā,
“Reģionālas atbildes globālām
problēmām”, galvenokārt aplūkos dažādu
reģionālās pārvaldes sistēmu ieguldījumu
attīstības programmās gan ES, gan ārpus tās.Otrais,
“Reģionālās sadarbības loma globalizētā
pasaulē”, veltīts pieaugošajai Eiropas reģionu
iesaistei pilsētu un reģionu attīstības projektos citur
pasaulē, un tajā tiks spriests par to, kāda ir
reģionālo tīklu ietekme uz ilgtspējīgu
attīstību. Pēdējais darbseminārs
“Reģionālā nevienlīdzība valstīs ar
strauji augošu ekonomiku” būs veltīts
nevienlīdzīgajam attīstības līmenim
dažādās pasaules daļās un tajā vērtēs,
vai ģeogrāfiska pieeja, kā, piemēram, Eiropas
Savienības kohēzijas politika, ir visefektīvākais veids,
kādā risināt šādu nevienlīdzību.  
Piezīme plašsaziņas līdzekļiem
ES ir parakstījusi divpusējus nolīgumus ar Ķīnu,
Krieviju un Brazīliju, lai stiprinātu sadarbību
reģionālās politikas jomā, un tā tuvākajā
laikā parakstīs līdzīgu nolīgumu ar Ukrainu.
Kopīgajās interesēs ietverti  reģionālās
attīstības atbalsta instrumenti, kuru pamatā ir inovācijas,
kā arī reģionu klasifikācija un definēšana un
teritoriālā plānošana. 
Arī Eiropas Parlaments nesen piekrita piešķirt
finansējumu (2 miljonus euro) izmēģinājuma projektam
kohēzijas politikas veicināšanai pasaulē. 
Sīkāka informācija par konferenci pieejama 
http://ec.europa.eu/regional_policy/conferences/globalreggov/index_en.htm
Sīkāka informācija par ES kohēzijas politikas
starptautiskajām attiecībām pieejama 
http://ec.europa.eu/regional_policy/international/index_en.htm
