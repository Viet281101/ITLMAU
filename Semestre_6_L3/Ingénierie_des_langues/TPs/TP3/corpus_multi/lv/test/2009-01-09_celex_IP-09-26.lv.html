IP/09/26
Briselē, 2009. gada 9. janvārīKino nozare: ES atbalsts kino
nozarei iegūst vispasaules vērienuEiropas
Komisija šodien pieņēma jaunu MEDIA MUNDUS
programmu. Tā ir plašas starptautiskās sadarbības programma,
kas orientēta uz audiovizuālo nozari, lai stiprinātu
kultūras un komerciālās attiecības starp Eiropas kino
industriju un trešo valstu kinematogrāfiem. Laika posmā no
2011. līdz 2013. gadam ES sniegs finansējumu 15 miljonu
eiro apmērā projektiem, kurus būs iesnieguši ES un
trešo valstu audiovizuālās nozares speciālisti. Visā
pasaulē ir ļoti pieprasīta sadarbība ar Eiropas kino nozari,
kā par to liecina panākumi, kas gūti MEDIA International
programmas sagatavošanās darbībās, kurās ES
atvēlēja finansējumu 2 miljonu eiro apmērā
18 projektiem, kas paredzēja starptautisko partneru
līdzdalību (IP/08/1273).
Jaunā MEDIA MUNDUS programma ilgs no 2011. līdz
2013. gadam un ražīgi izmantos šo pieaugošo interesi un
iespējas, ko piedāvā starptautiskā sadarbība
audiovizuālajā nozarē.  Tā arī dažādos
patērētājiem dotās izvēles iespējas, Eiropas un
starptautiskajos tirgos piedāvājot kultūras ziņā
daudzveidīgākus produktus, un radīs jaunas
uzņēmējdarbības iespējas Eiropas un visas pasaules
audiovizuālās nozares profesionāļiem.
“Pēdējo divu desmitgažu laikā starptautiskā
situācija audiovizuālo iniciatīvu jomā ir krasi
mainījusies, jo īpaši tādu tehnoloģiskā progresa
produktu dēļ kā pieprasījuma video, interneta TV vai
daudzkanālu digitālā televīzija. Tāpēc ir
pieaudzis pieprasījums pēc audiovizuālā satura, un mums
visas šīs jaunās tehnoloģijas ir
“jāpiepilda” ar jaunu un jau pastāvošu saturu,”
teica ES saziņas līdzekļu komisāre Viviāna
Redinga. “Es domāju, ka MEDIA MUNDUS ir no kultūras
viedokļa pareizā atbilde uz šo globālo tehnoloģisko
izaicinājumu. Pašreizējās MEDIA programmas un
MEDIA International panākumi apliecināja, ka šīs
programmas ir jāturpina: ir pienācis laiks to izvērst vispasaules
mērogā. Es ceru, ka ES pilsoņi vistuvākajā
nākotnē varēs redzēt mūsu centienu rezultātus savu
vietējo kino ekrānos!” 
Jaunā ierosinātā MEDIA MUNDUS programmasekmēs informācijas apmaiņu starp
nozares profesionāļiem, it sevišķi īstenojot
mācību iniciatīvas un piedāvājot stipendijas,
tādā veidā lielā mērā atvieglinot sadarbības
tīklu izveidi starp Eiropas un trešo valstu audiovizuālās
nozares profesionāļiem. Tādējādi tiks uzlabota
piekļuve ārvalstu tirgiem un veidota savstarpēja
uzticēšanās un ilgtermiņa komerciālās
attiecības;
uzlabos konkurētspēju un audiovizuālo darbu
izplatīšanu visā pasaulē, vienkāršojot
starptautiskus kopprodukcijas projektu īstenošanu; 
uzlabos audiovizuālo darbu apriti un pamanāmību visā
pasaulē, kā arī palielinās sabiedrības
audiovizuālā satura pieprasījumu jo īpaši no
jaunākā gadagājuma publikas puses. Jaunās
MEDIA MUNDUS programmas darbība ilgs no 2011. līdz
2013. gadam.
Pamatinformācija
Pašreizējā
programma MEDIA 2007 laika posmā no 2007. līdz
2013. gadam Eiropas audiovizuālajai nozarei nodrošina
755 miljonus eiro, kas nozares profesionāļiem palīdz
piedalīties mācībās un veidot, izplatīt un
popularizēt to darbus visā Eiropā (IP/07/169).
2008. gada
maijā četras MEDIA finansējumu saņēmušas
filmas ieguva prestižas balvas Kannu kinofestivālā, tostarp
„Zelta palmas zaru” („Klase” (Entre Les Murs,
Francija) un žūrijas „Grand Prix” (Gomorra,
Itālija) (IP/08/800).
Šīs filmas bija to 14 Kannās demonstrēto filmu
skaitā, kuras veidotas vai izplatītas ar MEDIA atbalstu
vairāk nekā 900 000 eiro apmērā (IP/08/741).
MEDIA atbalstītās filmas jau triumfējušas arī
ASV Kinoakadēmijas balvu pasniegšanas ceremonijā, kad
„Oskaru” saņēma filmas „Viltotāji”
(Die Fälscher, Austrija-Vācija) un „Dzīve
rožainā gaismā” (La Môme, Francija) (IP/08/298).
Uzaicinājums iesniegt priekšlikumus MEDIA International
programmai un sekmīgo saņēmēju saraksts pieejams 
http://ec.europa.eu/information_society/media/prep_action/index_en.htm
Par
MEDIA MUNDUS sk.:
http://ec.europa.eu/information_society/media/mundus/index_en.htm
