IP/09/362
Briselē, 2009. gada 6. martāEs un Indija – abas ar 23
oficālajām valodām – paraksta kopīgu
daudzvalodības deklarācijuŠodien komisārs Leonards Orbans kopā
ar Indijas valdību, kuru pārstāv valsts ministre Daggubati
Purandeshwari, parakstīs kopīgu daudzvalodības deklarāciju.
Ar šo deklarāciju Eiropas Komisija un Indijas valdība vēlas
stiprināt sadarbību un dialogu par svarīgākajiem
jautājumiem, tostarp valodu daudzveidību un starpkultūru dialogu,
valodu ietekmi uz nodarbinātības iespējām,
uzņēmumu konkurētspēju un sociālo
kohēziju, mūžizglītību, jaunu valodu apguves
tehnoloģiju, kā arī terminoloģiju.
“Indijas pieredze daudzvalodības jautājumā ir
pasaulē unikāla, un domāju, ka ES un Indija šajā
jomā var viena no otras mācīties,” teica Eiropas
daudzvalodības komisārs Leonards Orbans.
Kopīgā
deklarācija ir turpinājums darbam, kuru sāka ES un Indijas
sammitā 2008. gada 29. septembrī, kurā ES un Indijas
vadītāji apņēmās veidot dialogu par valodu
veicināšanu, starpkultūru dialogu un daudzvalodību. 
Pirmais solis, sākot šo dialogu, bija saistībā ar Eiropas
starpkultūru dialoga gadu (2008) Deli, Indijā, 2008. gada
decembrī rīkotā konference “Daudzvalodība un
kultūru dialogs globalizācijā”. Konferenci kopīgi
organizēja Eiropas Komisija, Francijas vēstniecība (Eiropas
Savienības prezidentūras ietvaros), Indijas valsts zināšanu
komisija un Valsts kultūras institūtu Eiropas Savienība (kopa
EUNIC–Indija). Konference noritēja Deli universitātes
atvēlētajās telpās. Plašāka informācija par
konferenci pieejama tīmekļa vietnē
http://ec.europa.eu/education/languages/news/news3134_en.htm.
Indijā ir aptuveni 1,1 miljards iedzīvotāju, un
tādējādi tā ir unikāls etniskas,
kultūrsociālas un reliģijas daudzveidības piemērs, kas
ietver arī bagātīgu valodu daudzveidību. Saskaņā
ar 2001. gada skaitīšanas ziņojumu Indijā ir
29 valodas, kuras vairāk nekā miljonam cilvēku ir kā
dzimtās valodas, 122 valodas, kurās runā vismaz
10 000 cilvēku, un vēl 234  valodas, kurās
runā neliels skaits cilvēku. Indijas konstitūcijā hindi
pasludināta par valsts oficiālo valodu. Angļu valodu izmanto
oficiāliem mērķiem, un valstī ir vēl
22 oficiālās reģionālās valodas. Šāda
bagātīga valodu daudzveidība Indijā bijusi visos
vēstures posmos, un vietējie iedzīvotāji to uzskata par
pašsaprotamu.
Valodnieciskās situācijas līdzība ar Eiropas
Savienību nozīmē, ka dialogs ar Indiju par daudzvalodības
jautājumiem Eiropai ir īpaši interesants. Šī
kopīgā deklarācija nodrošina regulāras diskusijas un
apmaiņu ar labu praksi.
