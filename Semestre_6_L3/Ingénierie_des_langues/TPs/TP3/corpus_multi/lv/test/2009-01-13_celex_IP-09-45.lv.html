IP/09/45
Briselē 2009. gada 13 janvārīPatērētāji: lai
novērstu negadījumu skaitu, kuros cieš bērni, Eiropas
Komisija pieņem bērnu staiguļu ES standartuŠodien Oficiālajā
Vēstnesī publicēja Eiropas Komisijas oficiāli pieņemto
bērnu staiguļu Eiropas drošības standartu, kas
palīdzēs novērst daudzus negadījumus, kuros cieš
bērni. Gan Eiropas, gan ASV slimnīcu dati par 20 pēdējo
gadu laikā sniegto neatliekamo palīdzību nepārprotami
liecina, ka staiguļi rada kritiena risku un katru gadu tūkstošiem
bērnu kritienu rezultātā tiek sniegta medicīniskā
palīdzība. Austrālijā veiktais pētījums liecina,
ka vismaz katrs trešais bērns, kas lieto staiguli, ir guvis traumas.
Apvienotās Karalistes Bērnu negadījumu novēršanas
tresta turpmākais pētījums liecina, ka no visām
mazbērnu precēm staiguļi ir radījuši visvairāk
ievainojumu. Negadījumos, lietojot bērnu staiguļus un tiem
apgāžoties vai nokrītot pa kāpnēm, gūtās
traumas var būt ļoti smagas, jo pārsvarā tās skar
bērna galvu. Ar ES standartu bērnu staiguļu
ražošanā ievieš stabilitātes testu prasības un
konstrukcijas prasības, kas vērstas uz šādu traumu
mazināšanu. Dalībvalstis produktu vispārējās
drošības komitejā (GPSD) 2008. gada novembrī
pauda atbalstu priekšlikumam par šā standarta ieviešanu,
arī Eiropas Parlaments šo lēmumu atbalsta. Standarts visiem
uzņēmējiem un tirgus uzraudzības iestādēm būs
skaidra un vienota atsauce bērnu staiguļu ražošanai,
importam vai to drošuma pārbaudēm.
ES patērētāju tiesību aizsardzības komisāre
Meglena Kuņeva teica: “Šis standarts palīdzēs
nodrošināt ES jaunāko un vismazāk aizsargāto
iedzīvotāju drošību. Lai gan vecāku un pieaugušo
uzraudzība bērnam sniedz vislielāko aizsardzību,
būtiski svarīgi ir arī papildu drošības pasākumi
bērnu preču ražošanā.”
Kas ir bērnu staiguļi?
Bērnu staiguļi ir ierīces uz riteņiem, kas
mazbērniem, kuri vēl neprot staigāt, palīdz
patstāvīgi pārvietoties. Tos parasti lieto no brīža,
kad bērns ir spējīgs patstāvīgi sēdēt,
līdz brīdim, kad bērns var patstāvīgi staigāt.
Bērni, kas lieto staiguļus, parasti ir vecumā no 6 līdz
15 mēnešiem.
Kāda ir problēma? 
ES katru gadu tūkstošiem bērnu gūst ievainojumus
bērnu staiguļu dēļ. Negadījumi, lietojot
staigāšanas rāmji bērniem, notiek galvenokārt, ja
staigulis nokrīt pa kāpnēm vai apgāžas, jo
īpaši tad, ja bērni mēģina šķērsot
nelīdzenas virsmas, piemēram, durvju sliekšņus vai
paklāju malas. Šādos negadījumos gūtās traumas var
būt ļoti smagas, jo pārsvarā tās skar bērna
galvu.Portugāles sniegtie dati liecina, ka 850 bērniem vecumā
no 7 līdz 15 mēnešiem ir nepieciešama
neatliekamā palīdzība bērnu staiguļos gūto
ievainojumu dēļ[1]. Puse
gadījumu ir saistīti ar nokrišanu pa kāpnēm un
vairāk nekā 60 % šo ievainojumu skar galvu.
Apvienotajā Karalistē Bērnu negadījumu
novēršanas trests uzskata, ka no visām mazbērnu precēm
staiguļi rada visvairāk ievainojumu. 2002. gadā
negadījumu ar bērnu staiguļiem rezultātā
slimnīcā nogādāti vairāk nekā
2350 bērni, no kuriem gandrīz 70 % vēl nav
sasnieguši gada vecumu.
Tulūzas universitātes “Le Centre Hospitalier”
pētījums, kas veikts laikposmā no 2003. līdz
2006. gadam, liecina, ka 178 bērniem vecumā no
7 līdz 12 mēnešiem kritiena ar bērnu staiguli
rezultātā ir sniegta neatliekamā pediatriskā
palīdzība.Ņemot vērā šīs
iekārtas radīto negadījumu skaita palielināšanos,
dalībvalstis pieprasīja drošības standarta izstrādi ES
līmenī.
Kāda ir procedūra? 
Standartu izstrādāja Eiropas Standartizācijas komiteja
(CEN), un tirgus uzraudzības iestādes to jau izmanto,
pārbaudot, lai tirgū nenonāk nedrošas bērnu
aprūpes preces. Šie ES standarti ir ieviešami
brīvprātīgi, taču preces, kas ražotas atbilstoši
ES Oficiālajā Vēstnesī publicētajam standartam,
ir uzskatāmas par drošām. Ja ražotāji
izvēlas atkāpties no ES standarta, viņiem jānodrošina,
ka to preces atbilst vismaz tādam pašam drošuma līmenim un
prasībām kā norādīts standartā. Tam ir
nepieciešamas būtiskas papildus, īpašas sertifikācijas
procedūras, no kurām var izvairīties vienkārši lietojot
ES atsauces standartu. De facto ES standarts kļūst par
ražošanas nozares standartu.
Kādas ir ar jauno standartu ieviestās galvenās
izmaiņas, aspekti?
Galvenais risks, ko rada bērnu staiguļi, ir
apgāšanās. Lai šo problēmu risinātu, ar jauno
standartu ievieš stabilitātes testus un prasības, kas mazina
apgāšanās risku. Jaunajā standartā (atsauce: EN
1273:2005) ir iekļautas prasības un testi staiguļu
ražotājiem, lai samazinātu iespēju bērnam aizsniegt
bīstamus priekšmetus un nokrist tādās nestabilās
vietās kā kāpnes vai šķēršļi.
Īpaši svarīga nozīme bērnu staiguļu drošas
izmantošanas nodrošināšanā ir brīdinājumiem
un norādījumiem pieaugušajiem, jo galu galā tas ir
uzraugošā pieaugušā uzdevums pārliecināties, ka
bērna, kas lieto staiguli, apkārtne ir pēc iespējas
droša. Turklāt bērnu staiguļi nav staigāt
mācīšanās ierīce, un tās ilgstoša
izmantošana var traucēt bērna staigāšanas spēju
dabīgai attīstībai. Tādēļ standartā arī
noteikts, ka uz bērnu staiguļiem jābūt norādēm,
kas vērš pieaugušo uzmanību uz to, ka prece nav
paredzēta bērniem, kas nav sasnieguši noteikto svaru vai kas
vēl ir pārāk jauni, lai patstāvīgi sēdētu.Sīkākai informācijai:
http://ec.europa.eu/consumers/safety/news/index_en.htm
http://www.cen.eu/
[1] Eiropas Bērnu
drošības alianses ziņojums, 2006. gads.
