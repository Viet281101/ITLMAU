IP/09/554
Briselē, 2009. gada 8. aprīlīValsts atbalsts – progresa
ziņojums par dalībvalstu pasākumiem ekonomikas krīzes
pārvarēšanai
(skatīt arī MEMO/09/160)Valsts atbalsta ziņojuma
īpašajā izdevumā, ko tikko kā publicēja Eiropas
Komisija, uzmanības centrā ir pasākumi, ko
pieņēmušas dalībvalstis un ko pārskatījusi un
koordinē Komisija pašreizējās finanšu un ekonomikas
krīzes apstākļos. Lai aizsargātu finanšu
stabilitāti, dalībvalstis finanšu nozarē ir
izveidojušas garantiju sistēmas, riska vairogus un
rekapitalizācijas pasākumus, kuru kopējais apjoms sasniedz
3000 miljardus euro. Trīs jaunos Komisijas paziņojumos sniegta
skaidra struktūra un izklāstīti nosacījumi,
saskaņā ar kuriem var veikt šos līdz šim
nepieredzētos pasākumus, saglabājot vienotā tirgus
nedalāmību un izvairoties no kaitīgas cīņas par
subsīdijām starp dalībvalstīm. Papildus tam 2008. gada
decembra valsts atbalsta pasākumu pagaidu shēmā sniegtas
norādes dalībvalstīm par to, kā vislabāk iespējams
atbalstīt uzņēmumus un nodarbinātību reālajā
ekonomikā, pārmērīgi nekropļojot
konkurenci.
Konkurences komisāre Nēlī Krusa šajā
sakarībā teica: „Pēdējie seši mēneši
parādīja, ka kontrolei pār valsts atbalstu ir svarīga loma
ekonomikas krīzes radīto problēmu koordinētā
pārvarēšanā visā Eiropā. Daļa no
risinājuma neapšaubāmi bija jau izmēģinātie un
pārbaudītie ES valsts atbalsta noteikumi. Mūsu
iejaukšanās un dažkārt stingrie nosacījumi
neļāva dalībvalstīm iekrist protekcionisma slazdā un
eksportēt savas problēmas uz citām dalībvalstīm,
tomēr vienlaikus deva tām iespēju izvairīties no
finanšu sabrukuma. Tagad finanšu nozares uzdevums ir sakārtot
bilanci un veikt pārstrukturēšanu, lai nodrošinātu
dzīvotspējīgu nākotni.”
Finanšu krīze
Dalībvalstu un Komisijas koordinēta rīcība ļāva
ātri īstenot piemērotus atbalsta plānus un ad hoc
pasākumus, lai pārvarētu finanšu krīzes
radītās problēmas, neizraisot pārmērīgus
konkurences kropļojumus. Kopš 2008. gada septembra Komisija ir
pieņēmusi vairāk nekā
50 lēmumus – bieži vien rekordātrā
laikā. Tas ļāva saglabāt finanšu stabilitāti un
atjaunot uzticību finanšu nozarei un ekonomikai kopumā,
vienlaikus saglabājot stimulu nākotnē uzņemties
atbilstošu risku un konkurenci. Kontrole pār valsts atbalstu bija
svarīga, lai izvairītos no cīņas par subsīdijām un
vienotajā tirgū saglabātu uzņēmumiem vienādus
darbības noteikumus. Tā aizsargāja stabilu finanšu
iestāžu intereses, kuras ir spējīgas darboties,
nesaņemot valsts atbalstu.
Progresa ziņojuma īpašais izdevums liecina, ka finanšu
iestāžu atbalstam paredzēto krīzes
pārvarēšanas pasākumu kopējais maksimālais apjoms,
ko līdz šim apstiprinājusi Komisija, ir aptuveni
3000 miljardi euro. Šis skaitlis ietver garantiju vispārējo
maksimālo apjomu (līdz 2300 miljardiem euro),
rekapitalizācijas plānus (gandrīz 300 miljardi euro) un
ad hoc glābšanas un pārstrukturēšanas
pasākumus par labu atsevišķām bankām un finanšu
iestādēm (aptuveni 400 miljardi euro). Valsts atbalsta faktiskais
apjoms būs ievērojami mazāks, īpaši tāpēc, ka
atbalsta elements valsts garantijās parasti ir tikai neliela daļa no
garantētajām summām. Reālie budžeta izdevumi rodas
tikai tad, kad faktiski izmanto valsts garantiju.
Kopš
2008. gada oktobra sākuma Komisija ir virzījusi darbību
tā, lai skaidras politikas programmas ietvaros palīdzētu
cīnīties pret finanšu krīzi. Ciešā
sadarbībā ar dalībvalstīm Komisija no 2008. gada
oktobra līdz 2009. gada februārim ir pieņēmusi
trīs paziņojumus: 2008. gada 13. oktobra paziņojumu par
bankām (skat. IP/08/1495),
2008. gada 5. decembra paziņojumu par rekapitalizāciju
(skat. IP/08/1901)
un 2009. gada 25. februāra paziņojumu par samazinātas
vērtības aktīviem (skat. IP/09/322).
Reālā ekonomika 
2008. gada
beigās finanšu krīze pārņēma reālo ekonomiku.
Ņemot vērā uzņēmumu grūtības saņemt
aizdevumus, Komisija 2008. gada 17. decembrī pieņēma
pagaidu shēmu (skat. IP/08/1993),
kas nodrošināja dalībvalstīm papildu līdzekļus,
lai pārvarētu ietekmi, ko uz reālo ekonomiku radīja
kreditēšanas samazināšanās. Līdz šim Komisija
ir apstiprinājusi aptuveni 25 valsts pasākumus
10 dalībvalstīs ar mērķi nostabilizēt
uzņēmumus un darbavietas reālajā ekonomikā.
Progresa ziņojums un tam pievienotās sīki
izstrādātās statistikas tabulas un rādītāji par
visām dalībvalstīm ir pieejami Komisijas tīmekļa
vietnē Europa šādā adresē:
http://ec.europa.eu/competition/state_aid/studies_reports/studies_reports.html
ar nosaukumu "Scoreboard, reports and studies".
Apstiprinātā valsts atbalsta intervence
dalībvalstīssaistībā ar ekonomikas un
finanšu krīzi (stāvoklis 2009. gada
31. martā)DalībvalstsGarantiju sistēmasRekapitalizācijas plāniPlāni, kuros apvienoti vairāki
pasākumiCiti pasākumiNesen veiktie ad hoc pasākumiReālās ekonomikas pasākumiBeļģijaxxBulgārijaČehijaDānijaxxVācijaxxxIgaunijaĪrijaxxGrieķijaxSpānijaxxxFrancijaxxxxItālijaxxKipraLatvijaxxxLietuvaLuksemburgaxxUngārijaxxMaltaNīderlandexxAustrijaxxPolijaPortugālexxxRumānijaSlovēnijaxxSlovākijaSomijaxxZviedrijaxxxApvienotā KaralistexxxPapildu tabulās,
kas pievienotas 2009. gada pavasara progresa ziņojumam, ir sniegta
sīkāka informācija, tostarp atsauces un saiknes
tiešsaistē uz lēmumiem par valsts atbalstu. Pārskatu par
valstu pasākumiem, kas pieņemti, reaģējot uz finanšu un
ekonomikas krīzi, skatīt MEMO/09/111.
