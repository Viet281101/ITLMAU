IP/09/625
Briselē, 2009. gada 23. aprīlīES stiprina attiecības ar
kaimiņvalstīm un turpina atbalstīt to reformasEiropas Komisija savos 2008. gada progresa
ziņojumos ir apkopojusi situāciju par konkrētajām
reformām, ko īstenojušas valstis, uz kurām attiecas Eiropas
kaimiņattiecību politika (EKP), un norādījusi jomas,
kurās darbs jāturpina. Politikas dokumentā par EKP
īstenošanu, ar ko Komisija nāk klajā šodien, sniegts
pārskats par attīstības tendencēm 12 valstīs, uz
kurām attiecas EKP. Tajā aplūkota arī finanšu
krīzes ietekme uz šīm valstīm un ierosināti
dažādi varianti, kā ES varētu veicināt
tautsaimniecības atveseļošanos. Kaut arī 2008. gads
bijis sarežģīts, jo bija jārisina dažādas
politiskas un ekonomiskas problēmas un kritās reformu
īstenošanas temps — īpaši pārvaldības
jomā —, partnervalstīs būtiskās sadarbības
jomās konstatēta virkne panākumu, piemēram, ir
izveidojušies ciešāki politiskie kontakti,
palielinājušies tirdzniecības apjomi, padziļinājusies
sadarbība zinātniskās pētniecības un inovāciju
jomā, palielinājusies jauniešu mobilitāte utt.
Attiecību stiprināšanos ievērojami sekmēja arī
divas jaunas reģionālās struktūras, kas papildina
dažāda līmeņa divpusējās attiecības:
Vidusjūras reģiona valstu savienība un Austrumu partnerība.
Minētajam politikas dokumentam ir pievienoti atsevišķi
ziņojumi par katru valsti, kurā ir EKP rīcības
plāns[1],
kā arī nozaru ziņojums.
„2008. gads ir nepārprotami pierādījis, cik
stratēģiski svarīga ir Eiropas kaimiņattiecību
politika. Ekonomiskā un finanšu krīze, vardarbīgi konflikti
kaimiņvalstīs un politiskā nestabilitāte — tas viss
ietekmē ES iedzīvotāju drošību un labklājību.
Tāpēc joprojām ir ārkārtīgi svarīgi, lai ES
sniegtu taustāmu, mērķtiecīgu un lietderīgu atbalstu
tās kaimiņvalstīm, tādā veidā sekmējot
abpusēju drošību un labklājību,” teica par
ārējām attiecībām un Eiropas kaimiņattiecību
politiku atbildīgā komisāre Benita Ferrero-Valdnere. 
Neraugoties uz sarežģītu vispārējo situāciju
(pasaules ekonomiskā un finanšu krīze, Krievijas un Gruzijas
konflikts 2008. gada augustā, Izraēlas iebrukumi Gazā
2008. gada decembrī un 2009. gada janvārī), ES
attiecības ar tās kaimiņvalstīm 2008. gadā
kļuva intensīvākas. Eiropas partneri ir panākuši
virzību, ar modernizācijas pasākumu palīdzību
reformējot tautsaimniecību un nodrošinot labākas
iespējas saviem iedzīvotājiem.
Benita Ferrero-Valdnere atzina: „Neraugoties uz
sarežģīto starptautisko situāciju 2008. gadā, EKP
turpināja nest augļus, turklāt attiecības vēl
padziļināja divas jaunas iniciatīvas: Vidusjūras
reģiona valstu savienība un Austrumu partnerība. Mūsu
partneri ir guvuši vērā ņemamus panākumus
tādās būtiskās jomās kā tirdzniecība,
nodokļi un uzņēmējdarbības vide, taču daudz
lielākas pūles ir jāvelta īpaši politiskajām
reformām, labai pārvaldībai un cilvēktiesībām.
Tāpēc EKP joprojām būs svarīgs ES instruments reformu
veicināšanai tuvākajās kaimiņvalstīs.”
Ciešāka politiskā sadarbībaArmēnija, Azerbaidžāna, Gruzija,
Moldova un Ukraina pievienojās vairumam kopējās
ārpolitikas un drošības politikas deklarāciju, kurām
tās bija aicinātas pievienoties, tādējādi
starptautiskajā arēnā paužot tādu pašu
nostāju kā ES.
Eiropas Komisija bija viena no palestīniešu donoru
konferences organizētājām (2008. gadā paredzēts
piešķirt 400 miljonus eiro), un atbalsta politisko
stabilizāciju un nacionālo izlīgumu (vēlēšanu
reforma) Libānā.
ES bija izšķirīga loma pamiera panākšanā
Gruzijā bruņotā konflikta laikā ar Krieviju. ES
atbalstīja Gruzijas teritoriālo integritāti, ātri
noorganizēja ES novērotāju nosūtīšanu uz konflikta
vietu, nekavējoties sniedza humāno palīdzību valsts
iekšienē pārvietotajām personām un sponsorēja
Ženēvas sarunas par konflikta atrisināšanu. EK bija viena no
Gruzijas donoru starptautiskās konferences organizētājām un
2008.–2010. gadā apņēmās piešķirt
līdz pat 500 miljoniem eiro.Aktīvāka
ekonomiskā integrācija un tirdzniecībaUkraina iestājās Pasaules Tirdzniecības
organizācijā, un kopā ar ES risina sarunas par
padziļinātu un vispusīgu brīvās tirdzniecības
līgumu jaunā asociācijas nolīguma (pirmais šāda
veida nolīgums ar austrumu kaimiņvalstīm) kontekstā.
Ir noslēgušies pētījumi par iespēju noslēgt
padziļinātus un vispusīgus brīvās tirdzniecības
līgumus ar Gruziju un Armēniju.
Tirdzniecības sarunas par lauksaimniecības un zivsaimniecības
produktiem ir noslēgušās ar Ēģipti un
Izraēlu un turpinās ar Maroku un Tunisiju.
Sarunas par liberalizāciju pakalpojumu un
uzņēmējdarbības jomā ir sāktas ar
Ēģipti, Maroku un Tunisiju.
EKP valstīs ES ir galvenais tirdzniecības partneris.
Ēģiptes, Jordānijas, Libānas un
Ukrainas eksporta pieaugums uz ES 2008. gadā bija
mērāms desmitos procentu.Vīzu režīma
atvieglošana un nelegālās imigrācijas
apkarošanaVīzu režīma atvieglošanas un
atpakaļuzņemšanas nolīgumi ar Ukrainu un
Moldovu stājās spēkā 2008. gada
1. janvārī.
Ar Ukrainu 2008. gada oktobrī tika sākts dialogs par
vīzām ar mērķi tālākā nākotnē
ieviest bezvīzu režīmu. Tika intensificēts dialogs ar
Gruziju ar mērķi noslēgt vīzu režīma
atvieglošanas un atpakaļuzņemšanas nolīgumus un
izveidot mobilitātes partnerību, lai veicinātu legālo
migrāciju, vienlaikus apkarojot nelegālo. Ar Moldovu
šāda mobilitātes partnerība darbojas kopš
2008. gada vidus.
Ar Maroku tika padziļināts politiskais dialogs un
sadarbība drošības jomā attiecībā uz
nelegālās migrācijas apkarošanu. 
Tunisija modernizēja tās aprīkojumu un
infrastruktūru, lai nostiprinātu robežkontroli, un ieviesa jaunas
biometriskās pases. Neraugoties uz to, nelegālā imigrācija
no Tunisijas 2008. gadā ievērojami
palielinājās.Sadarbība tieslietu
jomāPalestīniešu tiesnešu un prokuroru apmācības
apstākļi tika uzlaboti, izveidojot ES finansētu
Palestīniešu tiesiskās apmācības institūtu.
Libānā tiek gatavoti specializēti apmācības
kursi tiesnešiem, juristiem un tiesas sekretāriem. 
Komisija palestīniešu civilo policiju apgādāja ar
transportlīdzekļiem, tādējādi ievērojami
palielinot tās efektivitāti. 
Gruzijā ievērojami panākumi bija vērojami
korupcijas apkarošanā, ieslodzījuma apstākļu
uzlabošanā un spīdzināšanas un
ļaunprātīgas izturēšanās
apkarošanā.
Armēnijā izstrādātas jaunas tiesību normas
par bēgļiem un patvērumu, cenšoties tuvināties ES un
starptautiskajiem standartiem.Jauns posms sadarbībā
enerģētikas jomāTika sāktas sarunas par Moldovas un Ukrainas
pievienošanos Enerģētikas kopienas līgumam, kurā
iestrādātas apņemšanās pakāpeniski
pārņemt ES iekšējā enerģijas tirgus noteikumus.ES finansējums ir ļoti svarīgs Ukrainas
kodolenerģijas drošībai, proti, lai modernizētu padomju tipa
reaktorus. EK turpina finansiāli palīdzēt Armēnijai,
lai nodrošinātu obligāto drošības standartu
ievērošanu Medzamoras atomelektrostacijā.
ES ir parakstījusi saprašanās memorandu par sadarbību
enerģētikas jomā ar Ēģipti, kas ir
nozīmīga enerģijas ražotāja.
Azerbaidžāna ir stratēģisks ES partneris
attiecībā uz Kaspijas jūras reģiona naftas un gāzes
resursiem gan kā ražotāja, gan kā tranzītvalsts.
Izraēla, Palestīnas pašpārvalde un Eiropas
Komisija atsāka trīspusējo enerģētikas sadarbības
programmu „Saules enerģija — mieram”. Palestīnas
pašpārvalde strādāja pie plāniem attiecībā uz
saules enerģijas staciju Jērikā. 
Vidusjūras reģiona valstu savienības sanāksmē
2008. gada 13. jūlijā Saules enerģijas
izmantošanas plāns Vidusjūras reģionam tika
atbalstīts kā prioritāra Vidusjūras reģiona valstu
savienības iniciatīva Barselonas procesa
ietvaros.Transporta uzlabošanāsPateicoties gaisa satiksmes nolīgumam ar Maroku, kopš
2007. gada pārvadājumu apjoms ir pieaudzis par 17 %,
izveidoti 52 jauni maršruti un tirgū ienākušas
12 jaunas aviosabiedrības. Tas samazina pārvadājumu maksu un
uzlabo tūristu izvēles iespējas, vienlaikus palīdzot
attīstīt tūrisma nozari un nodrošināt darba vietas.
Sarunas par līdzīgu nolīgumu ir sāktas Ukrainu un
tiek plānotas ar Gruziju. 
Horizontāli aviopārvadājumu nolīgumi ir noslēgti ar
Armēniju, Izraēlu un Jordāniju, un ar
pēdējām divām valstīm ir sāktas sarunas par
Eiropas un Vidusjūras reģiona valstu aviācijas
nolīgumiem.
Dienvidkaukāzā ir sākta Erevānas-Tbilisi
(Armēnija-Gruzija) dzelzceļa līnijas
atjaunošana.
Kaimiņattiecību politikas ieguldījumu mehānisma
finansējums ir piešķirts, lai atbalstītu tādus
projektus kā tramvaju satiksmes izveidošana Rabātā un lauku
ceļu izbūve Marokā un Kišiņevas lidostas
modernizācija un ceļu atjaunošana
Moldovā.Turklāt...EK finansiāli atbalsta NVO un vietējās iestādes
Ēģiptē, Gruzijā, Jordānijā,
Okupētajā Palestīnas teritorijā, Tunisijā
un Ukrainā.
Marokai tiek sniegts finansiāls atbalsts izglītības
sistēmas reformai, lai samazinātu analfabētismu (38 % no
iedzīvotājiem, galvenokārt sievietes). 
Jordānijā, Tunisijā un
Ēģiptē turpināts uzlabot sieviešu stāvokli
un viņu tiesību aizsardzību. 
Pateicoties ES atbalstam, Marokā ieviesta obligātā
veselības apdrošināšana, un šis atbalsts ir
izšķirīgs faktors veselības aprūpes reformā
Moldovā.
ES finansētā ūdensapgādes uzlabošana
Jordānijā ir palīdzējusi nodrošināt
Irākas bēgļu vajadzības Zarkas reģionā.
Kopienas civilās aizsardzības mehānisms 2008. gadā
tika izmantots, lai palīdzētu Gruzijai pēc kara ar
Krieviju un lai palīdzētu Ukrainai un Moldovai
cīnīties ar postošu plūdu sekām. 
Izraēla (kā asociētā valsts),
Ēģipte, Jordānija un Maroka ir
īpaši veiksmīgi piedalījušās pirmajos konkursos,
kas izsludināti saskaņā ar Septīto pētniecības
pamatprogrammu.
Ievērojami pieaudzis to jauniešu skaits no EKP valstīm, kas
iesaistīti brīvprātīgo dienestu darbā ES programmas
„Jaunatne rīcībā” ietvaros (+87,5 %), kā
arī palielinājusies dalība jauniešu un jauno darbinieku
apmaiņā (+23 %).Pamatojoties uz Barselonas procesu,
Vidusjūras reģiona valstu savienība ir devusi jaunu
impulsu Eiropas Savienības attiecībām ar dienvidu
kaimiņvalstīm. Eiropas Komisija ir ierosinājusi arī
vērienīgu Austrumu partnerību ar Armēniju,
Azerbaidžānu, Baltkrieviju, Gruziju, Moldovu un Ukrainu,
piedāvājot plašu un tālejošu programmu ES
attiecību padziļināšanai ar šīm valstīm.
2008. gadā arī ievērojami palielinājies ES
sniegtās palīdzības apjoms EKP partneriem, proti,
piešķirts 1,71 miljons eiro salīdzinājumā ar
1,67 miljoniem eiro 2007. gadā.
Pieejamie dokumenti
Komisijas paziņojums Eiropas Parlamentam un Padomei par Eiropas
kaimiņattiecību politikas īstenošanu
2008. gadā (Brisele, 2009. gada 23. aprīlis) un
atsevišķi ziņojumi par Armēniju, Azerbaidžānu,
Ēģipti, Gruziju, Izraēlu, Jordāniju, Libānu, Maroku,
Moldovu, Okupēto Palestīnas teritoriju, Tunisiju un Ukrainu
un nozaru progresa ziņojums ir pieejami šajā
tīmekļa vietnē: http://ec.europa.eu/world/enp/documents_en.htm
Kopsavilkums par situāciju katrā valstī:Armēnija 	MEMO/09/182Azerbaidžāna
	MEMO/09/183Ēģipte
		MEMO/09/179Gruzija
	MEMO/09/184Izraēla
	MEMO/09/185Jordānija
	MEMO/09/186Libāna
	MEMO/09/187Maroka
	MEMO/09/188Moldova
	MEMO/09/180Okupētā
Palestīnas teritorija MEMO/09/181Tunisija
	MEMO/09/178Ukraina
	MEMO/09/189
Sīkāka informācija par EKP: http://ec.europa.eu/world/enp/index_en.htm
[1] Armēnija,
Azerbaidžāna, Ēģipte, Gruzija, Izraēla, Jordānija,
Libāna, Maroka, Moldova, Okupētā Palestīnas teritorija,
Tunisija un Ukraina.
