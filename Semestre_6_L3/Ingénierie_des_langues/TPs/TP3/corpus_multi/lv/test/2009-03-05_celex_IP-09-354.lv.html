IP/09/354
Briselē, 2009. gada 5. martāPatēriņš —
iepirkšanās tiešsaistē Eiropas Savienībā arvien
populārāka, bet attīstību kavē pārrobežu
tirdzniecības šķēršļiŠodien ES patērētāju
tiesību aizsardzības komisāre Meglena Kuneva
iepazīstināja ar jauno ziņojumu "E-komercijas
šķēršļi", kurš atklāj, ka arvien lielāku
piekrišanu gūst iepirkšanās tiešsaistē, un
brīdina, ka pārrobežu tirdzniecības
šķēršļi aizkavē izaugsmi. Šodien
publicētajā ziņojumā tiek detalizēti analizētas
aktuālās e-komercijas tendences visā ES, ieskaitot griezumā
pa valstīm, tiešsaistē pirktākās preces un
šķēršļus patērētājiem un
uzņēmējiem tiešsaistē. No 2006. līdz
2008. gadam ES ir augusi (no 27 % līdz 33 %) to
patērētāju daļa, kuri internetā
iegādājušies vismaz vienu preci. Šie vidējie
rādītāji neatklāj to, ka iepirkšanās
tiešsaistē ir lielā cieņā Apvienotajā
Karalistē, Francijā un Vācijā, kur pērn
tiešsaistē iepirkušies vairāk nekā 50 % interneta
lietotāju.  Ziemeļvalstīs (Dānijā, Zviedrijā,
Norvēģijā, Somijā un Islandē) interneta lietotāju
daļa, kuri tiešsaistē pirkuši preces un pakalpojumus,
2008. gadā bija 91 %. Arī Itālija un Spānija ir
strauji augošs tirgus. Pretstatā šādam strauji augoša
valsts tirgus modelim, pārrobežu iepirkumu apjoms tiešsaistē
joprojām ir mazs — tikai 7 % 2008. gadā
(salīdzinājumā ar 6 % 2006. gadā).
Ziņojumā izskan brīdinājums, ka ir vairāki
šķēršļi (valoda, praktiski un normatīvi
šķēršļi, un ne mazāk svarīgais
uzticēšanās jautājums), kas kavē iepirkšanās
tiešsaistē attīstību Eiropas
Savienībā.
Komisāre Kuneva sacīja: “Patērētājiem ir visas
iespējas interneta izmantošanai. Internets paplašina tirgu,
kurā patērētāji piedalās, un ļauj tiem
piekļūt lielākam piegādātāju skaitam un
paplašina izvēli. Internetā iespējams vēl
neredzētā mērogā salīdzināt preces,
piegādātājus un cenas. Interneta izmantošanai
mazumtirdzniecībā kļūs arvien populārāka.
Tiešsaistē iepērkas jau 150 miljoni
patērētāju, lai gan tikai 30 miljoni tiešsaistē
iepērkas ārvalstīs. Mums jāgādā par to, lai,
pieņemot interneta platformu, tā netiktu lieki apgrūtināta,
jo nav novērsti būtiski normatīvie
šķēršļi vai nav atrisināti svarīgi
patērētāju uzticēšanās jautājumi.”
Galvenie secinājumi 
1.	E-komercija darbojas labi 
Kopumā patērētāji ir apmierināti ar iepirkšanos
tiešsaistē. Caurmērā patērētāji ir
apmierinātāki ar iepirkšanos internetā nekā ar
mazumtirdzniecību kopumā saistībā ar sevišķi
bieži pirktām preču grupām (IT preces, kā arī
preces izklaidei un brīvā laika pavadīšanai).Patērētāji sevišķi ir apmierināti par cenu
salīdzināšanu, plašu piedāvājuma klāstu,
preču finansiālu pieejamību un piegādātāju
izvēli.
Patērētāji nav pārāk apmierināti ar
tādiem jautājumiem kā skaidra informācija par preci,
reklāma, personas datu aizsardzība, uzticēšanās un
iespēja nosūtīt preci
atpakaļ.2.	E-komercijai ir milzīgs potenciāls
pārrobežu tirdzniecībāViena trešdaļa ES pilsoņu iegādātos internetā
preci vai pakalpojumu citā dalībvalstī, jo tas ir
lētāks vai labāks. 
Viena trešdaļa patērētāju ES pauž
gatavību pirkt preces un pakalpojumus citā valodā.
Daudzkultūru Eiropā ir pieprasījums pēc plašākas
izvēles un lielāka piedāvājumu klāsta, nekā var
nodrošināt vietējie veikali vai globālie zīmoli.
3.	Pārrobežu tirdzniecības potenciāls
neīstenojas
Eiropas Savienībā no 2006. līdz 2008. gadam pircēju
daļa tiešsaistē ir palielinājusies no 27 % līdz
33 % patērētāju, turpretim pārrobežu e-komercija
palika nemainīga. Patlaban iepirkšanos tiešsaistē
ārvalstīs izmanto 7 % patērētāju. Un šī
starpība palielinās, nevis sarūk.
Lielākie šķēršļiĢeogrāfiska norobežošanās: Vairākumam
tirgotāju tagad ir tīmekļa vietne, ko var apmeklēt jebkuras
valsts patērētāji. Tomēr lielākā daļa
mazumtirgotāju, šķiet, darbojas pieņemot, ka
iekšējais tirgus ir nodalīts atbilstīgi valstu
robežām. Iespēju ir milzum daudz, tomēr praksē
patērētājiem ir liegta iespēja iepirkties vai tos novirza uz
savu izcelsmes valsti. Pie praktiskiem un normatīviem
šķēršļiem minamivalodas šķēršļi, kas sagādā
grūtības lielākajai daļai tirgotāju un
patērētāju, lai gan nevajadzētu pārspīlēt to
nozīmi; Piemēram, 60 % mazumtirgotāju jau ir gatavi veikt
darījumus vairākās valodās.
loģistikas grūtības saistībā ar pasta un
maksājumu sistēmu sadarbspēju un grūtības
piekļūt platjoslas pakalpojumiem; 
Patērētāji un uzņēmumi arvien biežāk
uzskata, ka normatīvi šķēršļi ir
nepamatoti; to skaitā, piemēram, ir likums par
patērētāju tiesību aizsardzību, PVN noteikumi,
noteikumi par selektīvu izplatīšanu, intelektuālā
īpašuma aizsardzība, ES tiesību aktu atkritumu
apglabāšanas jomā transponēšana valsts tiesību
aktos.
Šķēršļi, kas grauj patērētāja
uzticēšanos, konkrēti, labās gribas trūkums
saistībā ar maksājumiem, piegādi, sūdzībām,
garantijas noteikumu izpildi, kompensācijas pieprasījumiem
(pakalpojums pēc pirkuma veikšanas), kā arī personas datu
aizsardzības jautājumi. Pārrobežu darījumos
grūtības ir padziļinājušās.
Turpmākie pasākumi
2009. gada septembrī komisāre Kuneva nāks klajā ar
neatkarīgas anonīmas aptaujas rezultātiem (mystery
shopping), lai noskaidrotu, kā un kur patērētājiem tiek
liegta iepirkšanās tiešsaistē Eiropas Savienībā.
Komisāre Kuneva kā vienu no Komisijas mazumtirdzniecības
uzraudzības pasākumiem pērnā gada rudenī sāka
Komisijas procedūru, lai apzinātu e-komercijas
šķēršļus; Komisijas gala ziņojums par
mazumtirdzniecības jomu gaidāms 2009. gada rudenī. 
http://ec.europa.eu/consumers/strategy/docs/com_staff_wp2009_en.pdf
