IP/09/718
Briselē, 2009. gada 7. maijāES samitā par nodarbinātību
panākta vienošanās par veidiem, kā risināt
pieaugošā bezdarba problēmuES šodien Prāgā rīkoja
īpašu samitu par to, kā novērst ekonomikas krīzes
ietekmi uz darba vietām Eiropā. Prezidentvalstu trijotne
(Čehijas, Zviedrijas un Spānijas valdība) tikās ar Eiropas
Komisiju, darba devējiem un arodbiedrībām, lai apkopotu
labākās idejas, kā cilvēkiem palikt darba tirgū un
kā tiem palīdzēt atrast jaunas darba vietas. Samitā noteica
desmit darbības, kā cīnīties pret bezdarbu un radīt
jaunas darba vietas. Komisija uz samitā notikušo diskusiju pamata
izstrādās savu pieeju ieguldījumam Eiropadomes 18. un
19. jūnija sanāksmē.
Komisijas priekšsēdētājs Barrozu teica:
“Šodien notikušais ES samits par nodarbinātību ir
būtisks solis, lai ciešāk saskaņotu un uzlabotu
rīcību nodarbinātības jomā. Mēs nevaram
novērst to, ka pašreizējās krīzes dēļ rodas
bezdarbs. Taču rīkojoties tagad, mēs varam mazināt darba
vietu likvidēšanu un palīdzēt miljoniem cilvēku atrast
jaunas un labākas darba vietas. Rīkojoties tagad, mēs veidojam
ekonomikas ilgtspējīgas atveseļošanās pamatu. ES
rīcība nodarbinātības jomā nesākas un
neaprobežojas ar šodienas samitu. Ar šā samita
starpniecību mēs informējam iedzīvotājus, ka
vēlamies, lai iedzīvotāju nodarbinātība būtu
Eiropā svarīgākais risināmais jautājums. Es aicinu
dalībvalstis iesaistīties kopīgā darbā, lai
nekavējoties pastiprinātu rīcību nodarbinātības
jomā.”
"Šajā krīzē mūsu pirmā prioritāte ir
nodrošināt, lai cilvēki varētu palikt darba tirgū un
pēc iespējas drīz atrastu jaunu darbu. Mums jāizmanto visi
pieejamie līdzekļi, lai ierobežotu krīzes ietekmi uz
reālo ekonomiku un jo īpaši uz cilvēkiem un viņu
iztikas līdzekļiem,” teica ES nodarbinātības
komisārs Vladimirs Špidla. 
“Šis samits bijis ļoti svarīgs, nosakot veidus, kā
vislabāk risināt bezdarba problēmu un radīt jaunas darba
vietas. Mūsu stratēģijas pamatā jābūt
spēcīgam sociālajam dialogam, kopīgi strādājot un
veidojot sinerģiju starp sociālo un ekonomikas politiku. Nav
vajadzības veidot kompromisus starp sociālajām
pamatvērtībām un konkurētspējīgu iekšējo
tirgu.”
Samita dalībnieki lielā mēra bija vienisprātis par
turpmāko darbības virzienu. Svarīgākajos
vēstījumos, par kuriem dalībnieki vienojās, uzsvērts,
ka nodarbinātības jomā turpmākas rīcības
pamatā jābūt vairākiem principiem, un tai jābūt
vērstai uz to, lai saglabātu nodarbinātību un radītu
darba vietas, darītu darba tirgu pieejamāku (īpaši
jauniešiem) un uzlabotu prasmes, saskaņotu darba tirgus
vajadzības un veicinātu mobilitāti. 
Ir ierosinātas desmit konkrētas darbības, lai risinātu
gan īstermiņa, gan ilgtermiņa problēmas, un šīs
darbības jāīsteno kopā ar sociālajiem partneriem valsts
un Eiropas līmenī.1. Saglabāt pēc iespējas daudz cilvēku darba tirgū,
īslaicīgi pielāgojot darba laiku, piedāvājot
pārkvalificēšanos un sniedzot atbalstu publiskā
finansējuma veidā (arī no Eiropas Sociālā fonda).
2. Rosināt uzņēmējdarbību un darba vietu
veidošanu, piemēram, samazinot algu izmaksām nesaistītos
darbaspēka izdevumus un izmantojot elastdrošību.
3. Uzlabot valsts nodarbinātības dienestu efektivitāti,
piedāvājot intensīvas konsultācijas, apmācību un
darba meklēšanas iespējas bezdarba pirmajās
nedēļās, īpaši jauniešu vidū.
4. Līdz 2009. gada beigām būtiski palielināt
kvalitatīvu stažēšanās un prakses iespēju
skaitu.
5. Veicināt atvērtākus darba tirgus, nodrošinot stimulus
strādāt, efektīvu darba tirgus politiku un modernizējot
sociālās aizsardzības sistēmas, kā rezultātā
arī labāk integrējas nelabvēlīgākā
situācijā esošās grupas, tostarp invalīdi, cilvēki
ar zemu kvalifikāciju un migranti.
6. Pilnveidot visu līmeņu prasmes, piedāvājot
mūžizglītību un it īpaši nodrošinot visus
skolu beidzējus ar prasmēm, kas vajadzīgas, lai atrastu darbu.7. Izmantot darbaspēka mobilitāti, lai darbaspēka
piedāvājumu visefektīvāk pielāgotu
pieprasījumam.
8. Noteikt, kādas ir darba iespējas un vajadzīgās
prasmes, un uzlabot vajadzīgo prasmju prognozēšanu, lai
apmācības piedāvājums būtu atbilstīgs.
9. Palīdzēt bezdarbniekiem un jauniešiem sākt
uzņēmējdarbību, piemēram, nodrošinot atbalsta
apmācību uzņēmumiem un sākumkapitālu vai pazeminot
vai likvidējot jauniem uzņēmumiem piemērojamos
nodokļus.
10. Paredzēt un vadīt pārstrukturēšanu,
savstarpēji mācoties un apmainoties ar labu
praksi.Samitā apsprieda arī to, kā valsts un Eiropas
līmeņa rīcība varētu darboties kopā, lai gūtu
vislabākos rezultātus, un kā vislabāk izmantot ES
instrumentus un resursus, piemēram, Eiropas Sociālo fondu un Eiropas
Globalizācijas pielāgošanas fondu. Abi fondi nesen
pārskatīti, lai tos darītu pēc iespējas efektīvus
krīzes apstākļos.
Lai sagatavotos samitam, Eiropas Komisija organizēja virkni
semināru kopā ar pašreizējo un nākamo ES
prezidentūru (15. aprīlī Madridē,
20. aprīlī Stokholmā un 27. aprīlī
Prāgā). Turklāt īpašas debates notika
5. maijā Eiropas Parlamentā Briselē. Šajā
apspriešanā viedokli pauda visplašākais iespējamais
ieinteresēto personu loks, arī visu līmeņu sociālie
partneri, dažādu ES iestāžu pārstāvji,
dalībvalstis, valsts nodarbinātības dienesti, akadēmisko
aprindu pārstāvji un pilsoniskā sabiedrība. 
Papildu informācija 
Samita par nodarbinātību galvenie vēstījumi
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops
http://ec.europa.eu/social/BlobServlet?docId=2623&amp;langId=en
MEMO/09/223
Samita par nodarbinātību
Komisijas priekšsēdētāja Barrozu tīmekļa vietne
par krīzes jautājumiem
http://ec.europa.eu/commission_barroso/president/focus/credit_crunch/index_en.htm
Nodarbinātības ĢD / ES komisāra Špidlas
tīmekļa vietne par krīzes sociālo ietekmi
http://ec.europa.eu/social/main.jsp?langId=en&amp;catId=736
Informatīvais klips: I-061271
Ekonomikas lejupslīde: Nodarbinātība: 
IP/09/703:
Ekonomikas atveseļošana: “Kohēzijas politika
palīdzēs Eiropai pārvarēt krīzi,” saka
komisāre Hībnere un komisārs Špidla: 
MEMO/09/221:
Eiropas Globalizācijas pielāgošanas fonds (EGF):
