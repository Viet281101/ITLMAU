IP/09/238
Briselē, 2009. gada 10. februārīKomisijas vadībā 400 pilsētas
pievienojas „Pilsētas mēru paktam” un apņemas
pārsniegt ES „20 %” enerģētikas
mērķusSvinīgā ceremonijā, kas šodien
norisinājās Eiropas Parlamenta plenārsēžu
zālē, vairāk nekā 350 Eiropas pilsētas, parakstot
„Pilsētas mēru paktu”, apņēmās
pārsniegt ES enerģētikas mērķi — līdz
2020. gadam par 20 % samazināt
CO2 emisijas. Šī
iniciatīva, ko īsteno Eiropas Komisija sadarbībā ar
Reģionu komiteju, vairāk nekā 60 miljonu
iedzīvotāju pārstāvjiem paver iespēju kopīgi
strādāt, lai sasniegtu kopējo mērķi — mainīt
vidi un saprātīgāk izmantot enerģiju.
Lielāko daļu Eiropā saražotās enerģijas
patērē pilsētu teritorijās. Tieši pilsētās
jācīnās pret klimata pārmaiņām un tās
jāaptur. Tāpēc Eiropas mēru izrādītā
apņemšanās, parakstot „Pilsētas mēru
paktu”, dod lielas cerības, jo īpaši šajos
grūtajos laikos,” sacīja komisārs Piebalgs.
Reģionu komitejas priekšsēdētājs Luks van den
Brande, uzrunājot klātesošos pakta parakstīšanas
ceremonijā, paziņoja: „„Pilsētas mēru
pakts” ir lieliska iniciatīva, kas sadarbībā ar
Reģionu komiteju nemitīgi pilnveidosies. Eiropas vērienīgie
mērķi siltumnīcefekta gāzu emisiju samazināšanas
jomā tiks sasniegti tikai tad, ja Eiropas valstu vietējās un
reģionālās iestādes apvienojas un sadarbojas kā
partneri. Pakts nav paredzēts tikai lielajām
pilsētām — mazākas pilsētas, kā arī
reģioni kopumā ir jāmudina parakstīt paktu un uzņemties
atbildību par vidi. Turklāt Reģionu komiteja apsver iespēju
izveidot tīklu pilsētām un reģioniem, kas
parakstījuši paktu, šādā veidā palīdzot
dalīties pieredzē un idejās par labāku praksi.”
Vairāk nekā 100 Eiropas pilsētu mēru piedalījās
atklāšanas ceremonijā, kuru vadīja Eiropas Komisijas
priekšsēdētājs Žozē Manuels Barrozu (Jose
Manuel Barroso), ES enerģētikas komisārs Andris Piebalgs,
Reģionu komitejas priekšsēdētājs Luks van den Brande
(Luc Van den Brande), Eiropas Parlamenta
priekšsēdētāja vietnieks Aleho Vidals Kvadrass (Alejo
Vidal Quadras), Budapeštas mērs Gabors Demskis (Gábor
Demszky), Hamburgas mērs Ole fon Boists (Ole von Beust),
Madrides mērs Alberto Ruizs Galjardons (Alberto Ruiz
Gallardón), Rīgas mērs Jānis Birks un Zviedrijas
pilsētas Vekšes mērs Bo Franks (Bo Frank).
Paralēli šai ceremonijai šodien tika atklāta
„Pilsētas mēru pakta” jaunā tīmekļa vietne,
kas kalpo kā tīkla portāls un atbalsta struktūra
iesaistītajām pilsētām un iedzīvotājiem.
Jaunajā tīmekļa vietnē www.eumayors.eu var iepazīties
ar ziņām un attēliem par pasākumiem saistībā ar
paktu, kā arī ar informāciju par iesaistītajām
pilsētām.
Papildinformācijai skatīt MEMO/09/59.
