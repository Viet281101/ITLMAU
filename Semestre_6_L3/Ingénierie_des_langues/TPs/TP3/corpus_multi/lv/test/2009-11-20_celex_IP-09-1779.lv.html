IP/09/ 1779  Briselē, 2009. gada 20. novembrī Komisija pieņem plānu, lai 2010. gadā sniegtu pārtikas palīdzību vistrūcīgākajām personām  Komisija šodien publicēja pārtikas palīdzības plānu, lai 2010. gadā sniegtu pārtikas atbalstu vistrūcīgākajām personām.  Sākotnēji šāda veida programmā bija paredzēts izmantot lauksaimniecības produkcijas liekos krājumus („intervences krājumus”), tos izdalot trūcīgajiem, taču 1990. gadu vidū tika izdarīti grozījumi, paredzot iespēju konkrētos apstākļos programmas vajadzībām intervences krājumus papildināt ar iepirkumiem tirgū.  Tomēr šogad esošie intervences krājumi (labība, cukurs, piena pulveris, sviests) varēja lielā mērā segt 2010. gada plāna vajadzības, un iepirkumi tirgū būs nepieciešami nelielā apmērā.  Piešķirtais budžets ir 500 miljoni eiro, un tas atbilst 2009. gada plāna budžetam.  Šogad piedalīties programmā nolēma 19 dalībvalstis.  ES lauksaimniecības un lauku attīstības komisāre Marianna Fišere Bola attiecībā uz programmu sacīja:  „Tas ir konkrēts veids, kā Eiropas Savienība var palīdzēt daļai mūsu sabiedrības vistrūcīgāko personu.  Ļoti būtiska ir šīs programmas pareiza īstenošana, lai gala produkti tiktu pareizi sadalīti personām, kurām tie nepieciešami”. Vispārēja informācija  Pārtikas bezmaksas sadale vistrūcīgākajām personām Kopienā tika uzsākta steidzamā kārtā 1986./1987. gada ārkārtēji aukstajā ziemā, kad lauksaimniecības produktu liekie krājumi tika nodoti dalībvalstu labdarības asociācijām, lai tās tos izdala grūtībās nonākušajām personām.  Pēc tam šī darbība tika turpināta, un tā balstījās uz intervences krājumiem.  Šīs programmas ietvaros dalībvalstis varēja izmantot valsts liekos pārtikas krājumus pārtikas palīdzības sniegšanai.  Kopējās lauksaimniecības politikas (KLP) reforma, kura tika uzsākta 1990. gadu sākumā un kurā tika paredzēts ievērojami samazināt Kopienas intervences krājumus, tomēr ļāva konkrētos apstākļos veikt iepirkumus tirgū.  Tomēr šogad pieejamais intervences krājumu apjoms ļāva gandrīz pilnībā segt plānā paredzēto, un iepirkumi tirgū tika veikti tikai ļoti nelielā apjomā.  Ņemot vērā intervences krājumu pastāvīgu samazināšanu, tika izstrādāts programmas reformas projekts ar mērķi pielāgot programmu KLP izmaiņām un uzlabot tās efektivitāti attiecībā uz vistrūcīgākajām personām.  Padome šo reformu vēl nav pieņēmusi.  Dalībvalstu līdzdalība programmā ir brīvprātīga, un Komisija katru gadu pieņem jaunu plānu.  Palīdzību parasti sniedz visdažādākajiem nabadzīgo iedzīvotāju slāņiem, tostarp grūtībās nokļuvušām ģimenēm, gados veciem cilvēkiem, kuriem nepietiek līdzekļu izdzīvošanai, bezpajumtniekiem, nespējniekiem, bērniem no riska grupām, trūcīgiem strādājošajiem, strādniekiem migrantiem un patvēruma meklētājiem.  Dalībvalstis, kuras vēlas piedalīties programmā to katra gada sākumā paziņo Komisijai un pēc ta m tai paziņo savas vajadzības attiecībā uz produktiem.  Dalībvalstīm a posteriori ir arī jāiesniedz Komisijai pārskata ziņojums par programmas īstenošanu.  Lai gan dzīves līmenis ES kopumā ir viens no au gstākajiem pasaulē, tomēr daļai tās iedzīvotāju nav iespēju būt pietiekami paēdušiem.  Saskaņā ar jaunākajiem aprēķiniem vidēji 17 % Eiropas Savienības iedzīvotāju dzīvo uz nabadzības sliekšņa vai zem tā un tādējādi saskaras ar trūkumu pārtikas ziņā, piemēram, tas nozīmē, ka viņi ik pārdienu nevar atļauties ēst sabalansētu ēdienu.  Šāda programma ļauj izmantot vienu no vissenākajiem Eiropas publiskās politikas virzieniem – kopējo lauksaimniecības politiku –, lai palīdzētu visnabadzīgākajiem Eiropas pilsoņiem.  Dokumentus un plašāku informāciju par programmu sk.:    http://ec.europa.eu/agriculture/markets/freefood/index_en.htm    1. pielikums.  Katra veida produktu daudzums, kas jāizņem no Kopienas intervences krājumiem izdalīšanai katrā dalībvalstī saskaņā ar 2010. gadam izstrādāto plānu.  2. pielikums.  Finanšu līdzekļi, kas piešķirti dalībvalstīm saskaņā ar 2010. gadam izstrādāto plānu. 1. pielikums Katra veida produktu daudzums, kas jāizņem no Kopienas intervences krājumiem izdalīšanai katrā dalībvalstī saskaņā ar 2010. gadam izstrādāto plānu:   (tonnās)            Dalībvalsts   Labība   Sviests    Piena  pulveris   Cukurs     Belgique/ België   29 067   1285   -   1507      България   54 104   -   -   1724     Česká republika   302   20   22   9     Eesti   5147   -   1   -     Eire / Ireland   -   350   -   -     Elláda   64 397   -   5889   -     España   181 248   9 335   1603   3483     France   168 998   13 033   12 050   3247     Italia   283 206   20 000   18 166   4006     Latvija   22 951   -   969   -     Lietuva   40 317   145   1212   1182     Magyarország   95 687   -   -   1938     Malta   4740   -   -   -     Polska   387 305   1901   17 952   10 823     Portugal   47 522   5079   1826   1045     România   135 555   -   4500   5577     Slovenija   9810   -   600   289     Suomi / Finland   25 371   -   500   -     Kopā   1 555 726   51 148   65 290   34 832     2. pielikums Finanšu līdzekļi, kas pieejami 2010. gada plāna izpildei katrā dalībvalstī:          (EUR)     Dalībvalsts   Sadale     Belgique/België   7 806 433      България   8 565 832     Česká republika    133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115      Luxemb ourg    107 483     Magyarország   14 770 126     Malta   698 841     Polska   97 405 034     Portugal   22 516 761      Rom ânia    29 951 704     Slovenija   2 619 927     Suomi/Finland   4 636 567     Kopā   478 000 000
