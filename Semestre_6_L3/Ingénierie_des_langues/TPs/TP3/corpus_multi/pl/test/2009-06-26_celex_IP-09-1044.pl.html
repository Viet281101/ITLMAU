IP/09/ 1044  Bruksela, dnia 26 czerwca 2009 r. Domena internetowa „.eu” będzie dostępna również w cyrylicy i alfabecie greckim  Osoby posługujące się językami bułgarskim i greckim będą wkrótce mogły zakładać strony internetowe z rozszerzeniem .eu w swych własnych językach. Komisja Europejska przyjęła dziś nowe zasady umożliwiające internautom i przedsiębiorstwom rejestrację nazw domen .eu przy użyciu liter wszystkich 23 języków urzędowych Unii Europejskiej, teraz również cyrylicy i alfabetu greckiego. Oznacza to, iż jeszcze w tym roku domena .eu będzie dostępna w alfabetach używanych przez Bułgarów, Greków i Cypryjczyków oraz ze specjalnymi znakami używanymi w innych językach. Do tej pory Czesi mogli używać jedynie 27 z 42 liter swego alfabetu, a Litwini 23 z 32 liter. Jak wynika z opublikowanego dziś sprawozdania Komisji na temat rozwoju europejskiej domeny najwyższego poziomu, liczba nazw zarejestrowanych w domenie .eu (obecnie około 3 milionów) wzrosła o 11% zarówno w roku 2007, jak i w 2008.   „W ciągu trzech lat od uruchomienia domena .eu stała się cenną opcją dla coraz większej liczby przedsiębiorstw i obywateli, którzy chcą wybrać europejską tożsamość w Internecie . Wybranie domeny .eu to dla europejskich przedsiębiorstw prosty sposób, by pokazać, iż mają siedzibę w jednym z 27 krajów UE i podlegają wysokim standardom prawodawstwa UE, zwłaszcza w zakresie ochrony danych, praw konsumentów oraz rozporządzeń UE dotyczących rynków finansowych” powiedziała komisarz ds. społeczeństwa informacyjnego i mediów, Viviane Reding. „ Jest więc rzeczą naturalną, że nazwy domen wybierane przez Europejczyków mogą być tak zróżnicowane jak sama Europa.  Dlatego właśnie zdecydowaliśmy, iż domena .eu powinna być dostępna we wszystkich alfabetach używanych w państwach członkowskich i dopuszczać wszystkie litery stosowane w 23 językach urzędowych Unii Europejskiej. ” Komisja Europejska zmieniła dziś zasady dotyczące domeny .eu, tak by internauci mogli w niej rejestrować nazwy w różnych alfabetach, takich jak cyrylica czy alfabet grecki. Dotąd nazwy zarejestrowane w domenie najwyższego poziomu .eu mogły zawierać jedynie litery od „a” do „z”, cyfry od „0” do „9” i „-”. W przyszłości w domenie .eu można będzie rejestrować nazwy zawierające litery takie jak „à”, „ą”, „ä”, „ψ” lub „д”. Przedsiębiorstwa i obywatele UE będą mogli rejestrować nazwy domen w alfabetach innych niż łaciński, co jest niezwykle ważne dla języków takich jak grecki i bułgarski. Bułgaria ma obecnie jedną z najniższych liczb zarejestrowanych domen .eu, mianowicie 9 578 (zob. załącznik). Oczekuje się, iż nowe zasady jeszcze bardziej przyczynią się do zwiększenia atrakcyjności europejskiej nazwy domeny najwyższego poziomu. By móc zarejestrować się w domenie .eu, użytkownicy Internetu muszą mieć siedzibę w jednym z 27 państw członkowskich. Nowe liczby opublikowane dziś przez Komisję Europejską świadczą o tym, iż trzy lata po jej uruchomieniu popularność domeny .eu nadal rośnie. Liczba nazw zarejestrowanych w domenie .eu wzrosła o 11% zarówno w roku 2007, jak i w 2008. Przyczynił się do tego spadek kosztu rejestracji z 10 € do 5 € w 2007 r. a następnie do 4 € w 2008 r. Domena .eu rozwija się szczególnie szybko w Europie Wschodniej; w Polsce od 2006 do 2008 r. liczba domen wzrosła o 149%, a na Litwie o 142%.  Domena .eu stała się czwartą pod względem popularności krajową domeną najwyższego poziomu w Europie, ustępując jedynie domenom .de (Niemcy), .uk (Zjednoczone Królestwo) i .nl (Holandia). Obecnie jest dziewiątą pod względem popularności domeną na świecie. Po raz pierwszy również oficjalna strona internetowa szwedzkiej prezydencji UE znajduje się w domenie „.eu”:   www.se2009.eu   . Informacje ogólne  Od czasu otwarcia domeny .eu dla wszystkich mieszkańców UE i organizacji mających siedzibę w UE w kwietniu 2006 r. (   IP/06/476   ), zyskała ona dużą popularność. Podczas pierwszego roku istnienia domeny zarejestrowano w niej 2,5 mln nazw domen (   IP/07/483   ), a w 2007 r. dodano następne 300 tys. (   IP/08/530   ,   IP/09/536   ).  Zarządzanie domeną .eu powierzono   EURid   , niezależnej organizacji nienastawionej na zysk. EURid przygotowuje się obecnie do oficjalnego uruchomienia umiędzynarodowionych nazw domen w .eu. Dzisiejsze sprawozdanie okresowe na temat domeny .eu jest dostępne na stronie internetowej:    http://ec.europa.eu/information_society/policy/doteu/       MEMO/08/218       http://www.eurid.eu/     Najnowsze statystyki na temat domeny .eu:   http://status.eurid.eu/   Annex Ten largest top level domains by number of registered domain names (as of march 2009)         TLD   Number of registered domains     .com    79   439   607      .cn    13   854   687      .de    12   652   025      .net    12   099   536      .org    7   472   142      .uk    7   382   123      .info    5   137   681      .nl    3   285   095      .eu (*)    3   049   034      .biz    2   025   576      Source:  http://domainsinfo.fr/ . (*) The number of registrations for .eu is updated daily on:  http://www.eurid.eu/en/about/facts-figures/statistics . Number of .eu domains by country of residence of registrants (as of March 2009)         Country    Number of .eu domains March 2009     Austria    74   767      Belgium    92   404      Bulgaria    9   578      Cyprus    53   051      Czech Republic    82   020      Denmark    45   167      Estonia    8   179      Finland    14   876      France    251   744      Germany    930   467      Greece    25   169      Hungary    29   148      Ireland    59   612      Italy    166   454      Latvia    7   166      Lithuania    9   416      Luxembourg    27   256      Malta    2   916      Netherlands    415   474      Poland    176   328      Portugal    11   789      Romania    20   204      Slovakia    18   609      Slovenia    6   385      Spain    70   390      Sweden    81   979      United Kingdom    377   820      Source: EURid. Growth of .eu domains 2006-2008 by country of residence of registrants         Country    Growth of .eu domains 2006-2008*     Austria   +27  %     Belgium   +23  %     Bulgaria**   +58  %     Cyprus   -41  %     Czech Republic   +65  %     Denmark   +18  %     Estonia   +43  %     Finland   +57  %     France   +56  %     Germany   +19  %     Greece   +44  %     Hungary   +32  %     Ireland   +94  %     Italy   +14  %     Latvia   0  %     Lithuania   +142  %     Luxembourg   +95  %     Malta   -85  %     Netherlands   +36  %     Poland   +149  %     Portugal   -2  %     Romania**   +40  %     Slovakia   +74  %     Slovenia   +71  %     Spain   +33  %     Sweden   -10  %     United Kingdom   -14  %     EU   +22  %     *from 31.12.2006 to 31.12.2008. ** Figures for Bulgaria and Romania refer to 2007-2008, since registration of ‘.eu’ domains started after their accession to the EU on 1 January 2007. Source: EURid. .eu registrations per country (as of 23 June 2009)       Source: EURid .eu registrations by month (as of 23 June 2009)       Source EURid
