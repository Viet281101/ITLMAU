IP/09/620
Strasburg, 22 kwietnia 2009 r.Znaczne obniżenie opłat
roamingowych za wiadomości tekstowe, połączenia i transmisję
danych od 1 lipcaWiadomość
tekstowa wysłana z zagranicy na obszarze UE będzie od 1 lipca
kosztować nie więcej niż 0,11 EUR zamiast – jak obecnie
– 0,28 EUR. Oznacza to koniec czasów, w której konsumenci
musieli spodziewać się „szokujących faktur” za
pobranie z sieci zdjęcia lub filmu za pomocą telefonu
komórkowego, korzystając z roamingu na terenie UE. Podczas dzisiejszej
sesji plenarnej Parlament Europejski znaczną
większością głosów przyjął nowe unijne
przepisy dotyczące SMS-ów i transmisji danych w roamingu,
zaproponowane przez Komisję Europejską we wrześniu 2008 r.( IP/08/1386).
Parlament przegłosował również dalsze obniżki cen
połączeń telefonii komórkowej w roamingu w innym
państwie członkowskim UE. Obecny pułap cen za
połączenie telefonii komórkowej wykonane zagranicą
będzie stopniowo spadać z 0,46 EUR do 0,35 EUR za minutę do lipca
2011 r., a ceny za otrzymanie połączenia w roamingu
międzynarodowym obniżą się z obecnego poziomu 0,22 EUR do
0,11 EUR. Operatorzy telefonii komórkowej będą również
zobowiązani do naliczania sekundowego opłat roamingowych
najpóźniej od 31 sekundy rozmowy, co ukróci obecną
praktykę, z powodu której konsumenci ponoszą opłaty
zawyżone nawet o 24%. Ponieważ Rada UE w składzie ministrów
właściwych do spraw telekomunikacji wyraziła już poparcie
dla tych nowych przepisów regulujących opłaty roamingowe,
dzisiejsze głosowanie otwiera drogę do wejścia w życie
nowych przepisów w samą porę przed rozpoczęciem letnich
wakacji. Oczekuje się, że konsumenci w Europie zaoszczędzą
do 60% opłat za korzystanie z telefonu komórkowego w innym
państwie UE. 
„Z zadowoleniem przyjmuję dzisiejsze jednoznaczne poparcie
Parlamentu Europejskiego dla wniosku Komisji w sprawie utworzenia jednolitego
rynku telekomunikacyjnego dla wszystkich Europejczyków, niezależnie od
tego czy przekraczają granice w celach turystycznych czy
służbowo” – powiedział przewodniczący
Komisji Europejskiej José Manuel Barroso. „Po dzisiejszym
głosowaniu Europa jest teraz bez wątpienia najatrakcyjniejszym
kontynentem na świecie dla użytkowników telefonów
komórkowych. Oczekuję, że przełoży się to
bardzo szybko na jeszcze intensywniejszy rozwój usług ruchomej
transmisji danych w UE”.
„Dzisiejsze głosowanie oznacza ostateczny koniec zawyżania
opłat roamingowych w Europie” – stwierdziła komisarz UE
ds. telekomunikacji Viviane Reding. „Dzięki silnemu
poparciu ze strony Parlamentu Europejskiego i Rady nowe zasady roamingowe
zostały przyjęte w rekordowym czasie zaledwie 7 miesięcy.
W samą porę, czyli wraz z rozpoczęciem letnich wakacji,
Europejczycy będą mogli odczuć na podstawie swoich
rachunków telefonicznych, co oznacza jednolity rynek bez
granic”.
„W okresie pogorszenia koniunktury gospodarczej zwiększenie
siły nabywczej konsumentów jest mocnym narzędziem poprawy tej
koniunktury”, powiedziała komisarz UE ds. ochrony konsumentów
Meglena Kunewa. „Dlatego dzisiejsze głosowanie wzmocni
pozycję konsumentów i będzie dalej stymulować rozwój
telefonii komórkowej w Europie”.
Nowe unijne zasady roamingowe zatwierdzone dzisiaj przez Parlament
pozwolą:ustalić górny pułap opłat naliczanych abonentom
za wysyłanie wiadomości tekstowych z zagranicy na poziomie 0,11
EUR (bez VAT-u), w porównaniu z obecną średnią 0,28 EUR
(przy czym na przykład w Holandii i Portugalii cena takiej wiadomości
przekracza 0,35 EUR); 
znacząco obniżyć opłaty za transmisję danych
(koszty przeglądania internetu lub pobierania filmów za pomocą
telefonu komórkowego poczas przebywania zagranicą), poprzez
wprowadzenie pułapu opłaty hurtowej na poziomie 1 EUR za megabajt
pobieranych danych, w porównaniu z obecną średnią
ceną hurtową na poziomie 1,68 EUR za megabajt, a niekiedy dużo
wyższą (nawet 6,82 EUR w Irlandii, 5,30 EUR w Grecji czy 5,10 EUR w
Estonii). Maksymalna opłata hurtowa spadnie do 0,80 EUR w 2010 r., a
następnie do 0,50 EUR w 2011 r.;
chronić konsumentów przed „szokującymi
fakturami”, umożliwiając im ustawienie mechanizmu
odcinającego w momencie, gdy faktura osiągnie kwotę 50 EUR,
chyba że konsument wybierze wyższą kwotę maksymalną.
Operatorzy będą zobowiązani do wprowadzenia tych
środków zapewniających przejrzystość do 2010 r.
Niedawno konsument z Niemiec, który przebywając we Francji,
pobrał za pomocą telefonu komórkowego program telewizyjny,
otrzymał fakturę na kwotę 46 000 EUR;
jeszcze bardziej obniżyć pułapy opłat za
połączenia telefonii komórkowej w roamingu. Obecne
pułapy na poziomie 0,46 EUR za połączenia wykonywane z zagranicy
i 0,22 EUR za połączenia otrzymywane zagranicą, zostaną
obniżone odpowiednio do 0,43 EUR i 0,19 EUR od 1 lipca 2009 r., a
następnie odpowiednio do 0,39 EUR i 0,15 EUR od 1 lipca 2010 r., po czym do
0,35 EUR i 0,11 EUR od 1 lipca 2011 r. (są to ceny za minutę, bez
VAT-u);
wprowadzić zasadę naliczania sekundowego opłat po
pierwszych 30 sekundach połączenia wykonywanego zagranicą i od
pierwszej sekundy połączenia otrzymywanego zagranicą. Obecnie
konsumenci płacą około 20% więcej niż wynika z
rzeczywistego czasu połączenia wykonywanego lub otrzymywanego
zagranicą.Po dzisiejszym głosowaniu w Parlamencie nowe
rozporządzenie UE w sprawie roamingu będzie bezpośrednio
obowiązywać we wszystkich 27 państwach członkowskich od 1
lipca 2009 r. 
Nowe
przepisy w sprawie roamingu, będące kontynuacją pierwszego
rozporządzenia UE w sprawie roamingu przyjętego w 2007 r. (IP/07/870),
będą obowiązywać do lata 2012 r. Parlament Europejski
zwrócił się do Komisji o ponowne przedstawienie sprawozdania w
sprawie funkcjonowania nowych przepisów do lata 2010 r. Komisja
mogłaby następnie w razie potrzeby zaproponować nowe przepisy do
końca czerwca 2011 r. „Rozwój rynku usług roamingowych
będzie ściśle monitorowany przez UE przez kolejne trzy
lata” – powiedziała komisarz Reding. „Mam
wielką nadzieję, że branża telefonii komórkowej
zrozumie to przesłanie. Piłka jest obecnie na ich połowie.
Teraz to oni muszą podjąć działania, jeśli chcą
pokazać, że na rynku usług roamingowych może istnieć
zdrowa konkurencja. Najlepszym tego dowodem byłoby szybkie
pojawienie się w ich ofercie atrakcyjnych pakietów roamingowych
dotyczących usług połączeń głosowych i transmisji
danych”.
Kontekst 
Od
objęcia urzędu przez obecną Komisję Europejską
wykorzystanie telefonii komórkowej w UE, mierzone liczbą
abonamentów, wzrosło z 84,6% do 119% ludności (IP/09/473).
Rynek
telekomunikacyjny UE liczy 500 milionów potencjalnych
użytkowników telefonii stacjonarnej i komórkowej,
szerokopasmowego internetu i usług ruchomej transmisji danych. Aby
rozwiązać strukturalne problemy w zakresie konkurencji i
spójności przepisów dotyczących tego rynku oraz
stymulować nowe inwestycje, Parlament Europejski na posiedzeniu plenarnym w
maju ma głosować w sprawie poważnej reformy unijnych
przepisów telekomunikacyjnych, zainicjowanej przez Komisję w
listopadzie 2007 r. (IP/07/1677,
MEMO/07/458,
IP/08/1661).
Nowe przepisy obejmują powołanie do stycznia 2010 r. nowego
europejskiego urzędu regulacji telekomunikacji, tj. Organu Europejskich
Regulatorów Łączności Elektronicznej  „BEREC”
(ang. Body of European Regulators for Electronic Communications).
Przegląd bieżących opłat roamingowych w
poszczególnych krajach UE można znaleźć na unijnej
stronie internetowej poświęconej roamingowi: 
http://ec.europa.eu/information_society/activities/roaming/index_en.htmAnnex:
The new EU Roaming Rules in detail
1) SMS roaming
a) The situation today
Retail average SMS prices
[  ]b) The new EU rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[  ]
Average off-net retail price per MB
[  ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[  ]
Average price roaming voice calls for calls received (April
– September 2007)
[  ]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[  ]
