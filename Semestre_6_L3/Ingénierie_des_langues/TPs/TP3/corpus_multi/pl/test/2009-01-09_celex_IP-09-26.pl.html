IP/09/26
Bruksela, dnia 9 stycznia 2009 r.Kino: rozszerzenie
unijnego wsparcia dla twórczości filmowej na cały
światKomisja Europejska przyjęła dzisiaj
nowy program MEDIA MUNDUS – szeroki program współpracy
międzynarodowej adresowany do branży audiowizualnej, mający na
celu wzmocnienie kulturalnych i handlowych stosunków między
kinematografią europejską a filmowcami z krajów trzecich. W
latach 2011-2013 UE przeznaczy 15 mln euro na projekty przedstawiane przez
twórców audiowizualnych z UE i krajów trzecich.
Współpraca z europejskim przemysłem filmowym wzbudza znaczne
zainteresowanie na całym świecie, o czym świadczy początkowy
sukces działania przygotowawczego MEDIA International, w ramach
którego UE przeznaczyła 2 mln euro na 18 projektów z
udziałem partnerów międzynarodowych (IP/08/1273).
Nowy program MEDIA MUNDUS będzie prowadzony w latach 2011-2013 i wykorzysta
ten wzrost zainteresowania oraz szanse płynące z globalnej
współpracy w branży audiowizualnej. Program spowoduje
zwiększenie oferowanego widzom wyboru, umożliwiając zaistnienie
bardziej zróżnicowanych kulturowo utworów na rynkach europejskich
i międzynarodowych, oraz stworzy nowe możliwości biznesowe
dla twórców audiowizualnych w Europie i na całym
świecie.„W ciągu ostatnich dwudziestu lat międzynarodowy krajobraz
audiowizualny znacznie się zmienił, zwłaszcza wskutek rozwoju
technologicznego, np. pojawienia się rozwiązań takich jak wideo
na życzenie, telewizja internetowa czy wielokanałowa telewizja
cyfrowa. W rezultacie wzrasta popyt na twórczość
audiowizualną; powinniśmy wypełnić te nowe technologie
nową, fascynującą treścią” –
powiedziała Viviane Reding, komisarz ds. mediów UE.
„Myślę, że program MEDIA MUNDUS jest
właściwą odpowiedzią kulturalną na to globalne wyzwanie
technologiczne. Sukcesy obecnie prowadzonych programów MEDIA i MEDIA
International świadczą o potrzebie kontynuacji tego rodzaju
działań: czas na globalność. Spodziewam się, że
obywatele UE niebawem ujrzą rezultaty naszych wysiłków w swoich
pobliskich kinach!”. 
Proponowany nowy program MEDIA MUNDUS ma na celu:stymulowanie wymiany informacji między filmowcami, szczególnie
poprzez działania szkoleniowe i stypendia, które ułatwią
tworzenie sieci kontaktów między twórcami audiowizualnymi z
Europy i krajów trzecich; poprawi to dostęp do rynków
zagranicznych oraz umożliwi budowę zaufania i długotrwałych
stosunków handlowych;
poprawę konkurencyjności i międzynarodowej dystrybucji
utworów audiowizualnych na całym świecie poprzez ułatwienie
realizacji koprodukcji międzynarodowych; 
poprawę obiegu i rozpowszechniania utworów audiowizualnych na
całym świecie oraz zwiększenie publicznego zapotrzebowania,
szczególnie wśród młodych widzów, na
zróżnicowane kulturowo treści audiowizualne. Nowy
program MEDIA MUNDUS będzie prowadzony w latach 2011-2013.Informacje ogólne:
W
obecnie prowadzonym programie MEDIA 2007 przewidziano wsparcie europejskiego
przemysłu audiowizualnego kwotą 755 mln euro w latach 2007-2013;
dzięki tej pomocy filmowcy mogą doskonalić się zawodowo oraz
tworzyć, rozpowszechniać i promować swoje utwory w całej
Europie (IP/07/169).
Na Festiwalu Filmowym w Cannes w maju 2008 r. cztery filmy finansowane
z programu MEDIA zdobyły prestiżowe nagrody, w tym
Złotą Palmę (Klasa – Entre Les Murs, Francja)
i Grand Prix (Gomorra, Włochy) (IP/08/800).
Należą one do 14 zaprezentowanych w Cannes filmów
wyprodukowanych i wspieranych przy wsparciu w wysokości ponad 900 000 euro
z programu MEDIA (IP/08/741).
Filmy wspierane w ramach programu MEDIA triumfowały już podczas
ceremonii wręczenia nagród Akademii Filmowej – Oscarami
nagrodzono obrazy Fałszerze (Die
Fälscher/Austria-Niemcy) oraz Niczego nie żałuję
– Edith Piaf (La Môme/Francja) (IP/08/298).
Zaproszenie do składania wniosków w ramach programu MEDIA
International oraz lista przyjętych wniosków: http://ec.europa.eu/information_society/media/prep_action/index_en.htmO
programie MEDIA MUNDUS
http://ec.europa.eu/information_society/media/mundus/index_en.htm
