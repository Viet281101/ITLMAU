IP/09/ 1573  Bruksela, dnia 22 października 2009 r.  Grand Prix konkursu o nagrody Lorenzo Natali 2009 otrzymał chiński dziennikarz Yee Chong LEE za reportaż o trzęsieniu ziemi w prowincji Syczuan   Dziś w Sztokholmie, w ramach Europejskich Dni Rozwoju, odbyła się u roczystość wręczenia nagród dziennikarskich Lorenzo Natali. Piętnastu laureatów, wybranych spośród ponad 1000 kandydatów z całego świata, odebrało nagrody od niezależnego, ośmioosobowego jury złożonego z przedstawicieli zawodu dziennikarskiego. Wręczono dwanaście nagród regionalnych, jedną nagrodę specjalną w kategorii reportażu radiowego, jedną nagrodę specjalną w kategorii reportażu telewizyjnego i nagrodę główną – Grand Prix Lorenzo Natali. W tym roku otrzymał ją Yee Chong Lee, dziennikarz Now TV, za reportaż zatytułowany „Trzęsienie ziemi w prowincji Syczuan, rok później”. Ten młody dziennikarz z Hongkongu spędził miesiąc na miejscu katastrofy, zbierając opinie ludności na temat przyczyn katastrofy i postępów w zakresie odbudowy.  Komisarz odpowiedzialny za rozwój i pomoc humanitarną Karel De Gucht oznajmił:  „Wolność wypowiedzi należy do praw podstawowych. Pragnąc złożyć świadectwo naszych czasów, dziennikarze starają się pokazywać współczesne warunki życia, zdawać sprawozdanie z wydarzeń wstrząsających planetą, ukazywać niesprawiedliwości, ujawniać skandale – wszystko to wiąże się ze wspieraniem demokracji, rozwoju i podstawowych wolności. Nagroda Lorenzo Natali jest okazją do tego, by oddać hołd wszystkim tym, którzy często z narażeniem życia starają się uczynić świat lepszym, pokazując nam jego współczesne realia. Pragnę pogratulować wszystkim zwycięzcom, a w szczególności laureatowi Grand Prix Lorenzo Natali 2009 Yee Chong Lee, który udowodnił, jak ważne jest pokazywanie wydarzeń po upływie pewnego czasu, gdy przestaną one być przedmiotem powszechnego zainteresowania. Szczególne podziękowania kieruję również do członków tegorocznego jury i do jego przewodniczącej Barbary Serry, dziennikarki telewizji Al Jazeera”.  Inne nagrodzone prace konkursowe dotyczyły między innymi:   prześladowania albinosów w Afryce Subsaharyjskiej;   bojówek w fawelach;   czarnego rynku handlu zwłokami w Chinach;   gwałtów popełnionych w czasie wojny w DRK;   dzieci oskarżanych o czary w DRK;    warunków przetrzymywania więźniów w Zimbabwe.    Kontekst: Nagrody Lorenzo Natali to ogólnoświatowy konkurs ustanowiony w 1992 r. i obejmujący wszystkie gatunki medialne. Nagrody te stanowią nieodłączny element polityki rozwoju prowadzonej przez Komisję Europejską, która za kluczowe wartości uznaje obronę podstawowych wolności, wolność wypowiedzi, demokrację i prawa człowieka.  W celu ustanowienia nagród Lorenzo Natali Komisja Europejska nawiązała współpracę z najbardziej znanymi światowymi stowarzyszeniami dziennikarzy prasowych, takimi jak Reporterzy bez Granic (laureat nagrody im. Sacharowa za krzewienie wolności przekonań w 2005 r.) czy World Association of Newspapers and News Publishers (które reprezentuje łącznie ponad 18 000 publikacji na pięciu kontynentach).  Więcej informacji można znaleźć na stronie:   http://www.prixnatali2009.eu/    Emisja telewizyjna: fragmenty uroczystości oraz specjalny materiał poświęcony laureatowi Grand Prix Lorenzo Natali (więcej informacji na stronie Europe by Satellite):  http://ec.europa.eu/avservices/ebs/schedule.cfm  Annexe Palmarès complet : Grand Prix Natali :  Sichuan Earthquake, One year on de Yee Chong LEE, Now TV, Chine Résultats de la région Afrique :  1 er Prix: The battle for souls de Richard MGAMBA, The Guardian on Sunday , Tanzanie  2 ème Prix: Undercover inside the chinese sex mafia… d’Anas AREMEYAW ANAS, The New Crusading Guide , Ghana  3 ème Prix: Du pain souterrain au prix de la témérité de Moussa ZONGO, L'événement , Burkina Faso Résultats de la région Amérique Latine et Caraïbes :  1 er Prix: Dossiê Milícia de  João Antônio BARROS et Thiago PRADO, O Dia , Brésil  2 ème Prix: Amores que matan de Dora Luz ROMERO MEJÍA, La Prensa , Nicaragua  3 ème Prix: En clínicas se hace de todo para curar homosexualidad de  María Alejandra TORRES REYES, Diario El Universo , Equateur Résultats de la région Asie et Pacifique :  1 er Prix: Deadly harvest de Fiona TAM, South China Morning Post , Chine  2 ème Prix: The Ticking Bomb de Massoud ANSARI, Herald , Pakistan  3 ème Prix: Living Without Bombs de Mui Yoon CHIN, The Star , Malaysia Résultats de la Région Europe :  1 er Prix: Raped By Seven Soldiers. Forced To See Her Family Murdered... de Lucy ADAMS, The Herald , UK  2 ème Prix: Lipstick revolution: Iran's women are taking on the mullahs de Katherine BUTLER, The Independent , UK  3 ème Prix: Daddy raped me. Simply raped. Almost every day de Janar FILIPPOV, Eesti Ekspress , Estonie  Le Prix spécial Radio est attribué à Enfants dits "sorciers": enfants en danger de Freddy MATA MATUNDU et Larissa DIAKANUA, Radio Top Congo FM, RDC  Le Prix spécial TV a été attribué à Hell Hole de Johann ABRAHAMS &amp; Godknows NARE, SABC, Afrique du Sud Composition du Jury 2009 : Présidente :  Barbara Serra - Al Jazeera, TV Membres :  Heather Blake - Reporters sans frontière (RSF)  Agnès Gaudu - Courrier International  Kate Gilmore - Amnesty International  Raphael Gomide - Grand Prix Lorenzo Natali 2008  Karin Hübinette - SVT TV  Larry Kilman - World Association of Newspapers and News Publishers (WAN-IFRA)  Martin Plaut - BBC
