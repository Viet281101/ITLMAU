IP/09/625
Bruksela, dnia 23 kwietnia 2009 r.UE zacieśnia więzy ze swoimi
sąsiadami i kontynuuje wspieranie ich reformW swoich corocznych sprawozdaniach z
postępów Komisja Europejska przedstawia bilans konkretnych
osiągnięć reformatorskich w krajach objętych europejską
polityką sąsiedztwa (EPS) w 2008 r., równocześnie
wskazując te obszary, w których należy podjąć dalsze
wysiłki. W dokumencie poświęconym realizacji EPS przedstawionym w
dniu dzisiejszym Komisja zaprezentowała przegląd zmian, które
dokonały się w 12 krajach objętych tą
polityką. W dokumencie ukazano również wpływ kryzysu
finansowego na te kraje oraz zaproponowano szereg sposobów, w jaki UE
może przyczynić się do ich gospodarczego ożywienia.  Mimo
trudnych uwarunkowań w 2008 r. wynikających z problemów
politycznych i gospodarczych oraz ogólnego wyhamowania impetu reform, w
szczególności w dziedzinie systemu rządzenia, odnotowano szereg
osiągnięć krajów partnerskich w kluczowych dziedzinach
współpracy, takich jak dużo większe zbliżenie w
kontaktach politycznych, intensyfikacja wymiany handlowej, pogłębiona
współpraca w dziedzinie badań i innowacji, większa
mobilność młodych osób itd. Doszło również do
znaczącego zacieśnienia więzów między partnerami
dzięki dwóm nowym ramowym porozumieniom regionalnym, stanowiącym
uzupełnienie zróżnicowanych relacji dwustronnych: Unii dla
Śródziemnomorza oraz partnerstwa wschodniego. Do dokumentu
dołączono indywidualne sprawozdania krajowe dotyczące
poszczególnych krajów wraz z planem działania w dziedzinie
EPS[1] i
sprawozdaniem sektorowym.
„Rok 2008 jasno wykazał strategiczne znaczenie europejskiej
polityki sąsiedztwa. Kryzys gospodarczy i finansowy, gwałtowne
konflikty w naszym sąsiedztwie oraz destabilizacja polityczna –
wszystkie te czynniki mają wpływ na bezpieczeństwo i dobrobyt
obywateli UE. Kluczowym celem UE pozostaje zatem udzielenie naszym
sąsiadom wymiernego, ściśle ukierunkowanego i solidnego wsparcia,
które przyniesie konkretne rezultaty w postaci wzrostu bezpieczeństwa
i dobrobytu dla wszystkich stron” – powiedziała Benita
Ferrero-Waldner, komisarz ds. stosunków zewnętrznych i europejskiej
polityki sąsiedztwa. 
Mimo ogólnie trudnego klimatu (światowy kryzys gospodarczy i
finansowy, konflikt między Rosją i Gruzją w sierpniu 2008 r.,
interwencja Izraela w Gazie w grudniu 2008 r./styczniu 2009 r.), kontakty UE z
jej sąsiadami nasiliły się jeszcze w 2008 r. Partnerzy Europy
poczynili postępy w reformie swoich gospodarek oraz tworzeniu
większych możliwości dla swoich społeczeństw
dzięki wysiłkom modernizacyjnym.
Benita Ferrero-Waldner dodała: „Mimo trudnej sytuacji
międzynarodowej w 2008 r., EPS w dalszym ciągu przynosiła
pozytywne rezultaty i została dodatkowo pogłębiona przez dwie
nowe inicjatywy: Unię dla Śródziemnomorza i partnerstwo
wschodnie. Nasi partnerzy poczynili znaczące postępy w
kluczowych dziedzinach, takich jak handel, opodatkowanie i tworzenie lepszego
otoczenia biznesowego, istnieją jednak dziedziny, w których konieczne
są znacznie większe wysiłki, w szczególności w zakresie
reform politycznych, właściwego systemu rządów i praw
człowieka. EPS będzie zatem nadal wykorzystywana jako
instrument UE służący pobudzaniu reform w naszym
bezpośrednim sąsiedztwie”.
Zacieśnienie współpracy politycznejArmenia, Azerbejdżan, Gruzja, Mołdawia
i Ukraina poparły większość oświadczeń
złożonych w ramach wspólnej polityki zagranicznej i
bezpieczeństwa, o których poparcie zostały poproszone,
przemawiając z UE jednym głosem na arenie międzynarodowej.
Komisja Europejska współprzewodniczyła konferencji
donatorów na rzecz Palestyńczyków (obiecując pomoc w
kwocie 440 mln EUR w 2008 r.) oraz wspiera stabilizacją polityczną i
pojednanie narodowe (reforma wyborcza) w Libanie.
UE odegrała kluczową rolę w doprowadzeniu do zawieszenia
broni w Gruzji podczas konfliktu zbrojnego z Rosją, wspierała
integralność terytorialną Gruzji, wysłała szybko na
miejsce unijnych obserwatorów, udzieliła bezzwłocznej pomocy
humanitarnej dla osób, które musiały opuścić swoje domy
oraz patronowała rozmowom prowadzonym w Genewie w celu rozwiązania
konfliktu. KE współprzewodniczyła międzynarodowej
konferencji donatorów na rzecz Gruzji oraz obiecała pomoc w kwocie do
500 mln EUR w latach 2008-2010.Przyśpieszenie integracji
gospodarczej i intensyfikacja wymiany handlowejUkraina wstąpiła do Międzynarodowej Organizacji Handlu
i obecnie negocjuje z UE pogłębioną, kompleksową umowę
o wolnym handlu w kontekście nowej umowy stowarzyszeniowej (pierwszej tego
rodzaju umowy ze wschodnim sąsiadem).
Zakończono analizy służące zbadaniu możliwości
zawarcia w przyszłości pogłębionych, kompleksowych
porozumień o wolnym handlu z Gruzją i Armenią.
Zakończono negocjacje handlowe dotyczące produktów rolnych i
produktów rybołówstwa prowadzone z Egiptem i
Izraelem; podobne negocjacje prowadzone są obecnie z Marokiem
i Tunezją. Wszczęto negocjacje z Egiptem,
Marokiem i Tunezją w sprawie liberalizacji świadczenia
usług i działalności gospodarczej.
UE jest najważniejszym partnerem handlowych krajów EPS. W 2008 r.
eksport do UE zwiększył się o wartość dwucyfrową w
przypadku Egiptu, Jordanii, Libanu i
Ukrainy.Ułatwienia wizowe i walka z nielegalną
migracjąW dniu 1 stycznia 2008 r. weszły w życie umowy o ułatwieniach
wizowych i readmisji z Ukrainą i Mołdawią.
W październiku 2008 r. rozpoczęto dialog wizowy z
Ukrainą w celu ustanowienia, w perspektywie długoterminowej,
reżimu bezwizowego.   Zintensyfikowano podobny dialog z Gruzją,
w celu zawarcia umów o ułatwieniach wizowych i readmisji oraz
uruchomienia partnerstwa na rzecz mobilności w celu stworzenia lepszych
warunków legalnej migracji, przy równoczesnym zwalczaniu migracji
nielegalnej. W połowie 2008 r. zainicjowano realizację takiego
partnerstwa z Mołdawią.
Pogłębiono dialog polityczny i współpracę w
dziedzinie bezpieczeństwa z Marokiem, w zakresie dotyczącym
zwalczania nielegalnej migracji. 
Tunezja udoskonaliła posiadane wyposażenie i
infrastrukturę w celu lepszego kontrolowania granic oraz przyjęła
nowe, biometryczne paszporty; mimo to liczba nielegalnych imigrantów z
Maroka znacznie wzrosła w 2008 r.Współpraca w
dziedzinie wymiaru sprawiedliwościPoprawiły się warunki szkolenia palestyńskich
sędziów i prokuratorów dzięki ustanowieniu finansowanego ze
środków WE Palestyńskiego Instytutu Kształcenia Kadr Wymiaru
Sprawiedliwości. W Libanie przygotowywane są specjalistyczne
szkolenia dla sędziów, adwokatów i urzędników
sądowych. 
Komisja dostarczyła pojazdy palestyńskiej policji, co
znacznie podniosło skuteczność tej ostatniej. 
Gruzja odnotowała znaczne postępy w walce z korupcją,
poprawiła warunki pozbawienia wolności oraz walkę z torturami i
niewłaściwym traktowaniem.
Nowe przepisy przyjęte w Armenii w odniesieniu do
uchodźców i azylu zmierzają do zbliżenia prawa do
standardów unijnych i
międzynarodowych.Współpraca w dziedzinie
energetyki wkroczyła w nową fazęRozpoczęto negocjacje w sprawie przystąpienia Mołdawii
i Ukrainy do Traktatu o Wspólnocie Energetycznej, z czym
wiąże się między innymi zobowiązanie się obu
państw do stopniowego osiągnięcia zgodności z unijnymi
normami dotyczącymi wewnętrznego rynku energetycznego. 
Środki finansowe UE mają zasadnicze znaczenie dla zapewnienia
bezpiecznej energii jądrowej na Ukrainie, ponieważ
finansują modernizację posowieckich reaktorów. KE nadal udziela
Armenii wsparcia finansowego na rzecz zagwarantowania minimalnych
standardów bezpieczeństwa w elektrowni jądrowej w
Medzamorze.
UE podpisała protokół ustaleń w sprawie
współpracy energetycznej z Egiptem, będącym
ważnym producentem energii. Azerbejdżan jest strategicznym
partnerem UE jeżeli chodzi o kaspijskie złoża ropy naftowej i
gazu, zarówno jako producent, jak i kraj tranzytowy.
Izrael, Autonomia Palestyńska oraz Komisja Europejska
powróciły do trójstronnego projektu współpracy w
dziedzinie energetyki „Solar for Peace”, natomiast Autonomia
Palestyńska opracowała plany elektrowni słonecznej w Jerychu.Na szczycie Unii dla Śródziemnomorza w dniu 13 lipca 2008 r.
zatwierdzono „śródziemnomorski plan słoneczny”, jako
jedną z priorytetowych inicjatyw Unii Śródziemnomorskiej: procesu
barcelońskiego.Poprawa połączeń
transportowychUmowa o transporcie lotniczym z Marokiem obowiązująca od
2007 r. doprowadziła do zwiększenia ruchu powietrznego o 17% –
stworzono 52 nowych połączeń, a na rynek weszło 12 nowych
przewoźników powietrznych. Prowadzi to do obniżenia cen
przelotów i przyczynia się do wzbogacenia oferty turystycznej,
wspierając jednocześnie rozbudowę branży turystycznej i
tworzenie miejsc pracy. Negocjacje w sprawie podobnego porozumienia
wszczęto z Ukrainą, planuje się także
rozpocząć je z Gruzją. 
Podpisano horyzontalne porozumienia o transporcie lotniczym z
Armenią, Izraelem i Jordanią, rozpoczęto
również negocjacje w sprawie euro-śródziemnomorskich
porozumień lotniczych z dwoma ostatnimi krajami.
Na południowym Kaukazie rozpoczął się remont linii
kolejowej Erewań-Tbilisi (łączącej Armenię z
Gruzją).
Ze środków Sąsiedzkiego Funduszu Inwestycyjnego wspierane
są takie projekty jak: linia tramwajowa w Rabacie oraz budowa dróg na
obszarach wiejskich w Maroku, modernizacja lotniska w Kiszyniowie oraz
remont dróg w Mołdawii.A ponadto...WE wspiera finansowo organizacje pozarządowe i władze lokalne w
Egipcie, Gruzji, Jordanii, okupowanym terytorium
palestyńskim, Tunezji i na Ukrainie.
Udzielana jest pomoc finansowa na rzecz reformy systemu edukacyjnego w
Maroku, mającej na celu ograniczenia zjawiska analfabetyzmu
(którym dotknięte jest 38% ludności, głównie kobiety).Nastąpiła dalsza poprawa sytuacji kobiet i ochrony ich praw w
Jordanii, Tunezji i Egipcie. 
Wsparcie ze strony UE pozwoliło na wprowadzenie obowiązkowego
ubezpieczenia zdrowotnego w Maroku oraz jest kluczowym czynnikiem reformy
sektora opieki zdrowotnej w Mołdawii.
Udoskonalenie systemu dystrybucji wody w Jordanii finansowane przez
UE umożliwić ma zaspokojenie potrzeb irackich uchodźców w
regionie Zarqa.
W 2008 r. uruchomiono wspólnotowy mechanizm ochrony ludności, aby
pomóc Gruzji po wojnie z Rosją oraz pomóc Ukrainie
i Mołdawii w zaradzeniu skutkom tragicznych powodzi. 
Niektóre kraje, w szczególności Izrael (jako
członek stowarzyszony), a także Egipt, Jordania i
Maroko wzięły z powodzeniem udział w pierwszych konkursach
organizowanych w kontekście siódmego ramowego programu
badań.
Nastąpił znaczny wzrost liczby młodych osób z
krajów EPS uczestniczących w akcjach wolontariackich w ramach unijnego
programu „Młodzież w działaniu” (+87,5%),
znacząco wzrosła również liczba młodych osób, w
tym młodych pracowników, uczestniczących w wymianie
(+23%).Unia dla Śródziemnomorza, oparta na
osiągnięciach procesu barcelońskiego, doprowadziła do
ponownego ożywienia stosunków Europy z jej południowymi
sąsiadami. Komisja Europejska zaproponowała również ambitne
partnerstwo wschodnie z Armenią, Azerbejdżanem,
Białorusią, Gruzją, Mołdawią i Ukrainą,
stanowiące szeroko zakrojony, ambitny program pogłębienia
więzi łączących UE z tymi krajami.
Zwiększyła się również pomoc UE dla partnerów w
ramach EPS: w 2008 r. przydzielono na nią 1,71 mld EUR w porównaniu z
1,67 mld EUR w roku 2007 r.
Dostępne dokumenty:
Komunikat Komisji do Parlamentu Europejskiego i Rady w sprawie realizacji
europejskiej polityki sąsiedztwa w 2008 r. (Bruksela, 23 kwietnia 2009 r.)
oraz indywidualne sprawozdania krajowe dotyczące Armenii,
Azerbejdżanu, Egiptu, Gruzji, Izrael, Jordania, Liban, Maroko,
Mołdawia, okupowanego terytorium palestyńskiego, Tunezji i Ukrainy,
jak również sektorowe sprawozdanie z postępów dostępne
są pod następującym adresem: 
http://ec.europa.eu/world/enp/documents_en.htm
Krótkie podsumowania sytuacji poszczególnych państw
dostępne są pod następującym adresem:
Armenia 	MEMO/09/182
Azerbejdżan 	MEMO/09/183
Egipt 		MEMO/09/179
Gruzja 		MEMO/09/184
Izrael 		MEMO/09/185
Jordania 	MEMO/09/186
Liban 		MEMO/09/187
Maroko 	MEMO/09/188
Mołdawia 	MEMO/09/180okupowane terytorium palestyńskie MEMO/09/181
Tunezja 	MEMO/09/178
Ukraina 	MEMO/09/189
Bliższe informacje na temat EPS dostępne są pod
następującym adresem:
http://ec.europa.eu/world/enp/index_en.htm
[1] Armenia,
Azerbejdżan, Egipt, Gruzja, Izrael, Jordania, Liban, Maroko, Mołdawia,
okupowane terytorium palestyńskie, Tunezja i Ukraina.
