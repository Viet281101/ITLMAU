IP/09/1779 Bruksela, dnia 20 listopada 2009 r. Komisja przyjmuje program pomocy żywnościowej dla osób najbardziej potrzebujących na 2010 r. Komisja opublikowała dziś program pomocy żywnościowej dla osób najbardziej potrzebujących na 2010 r. Program, którego celem było początkowo rozdzielanie nadwyżek produktów rolnych (tzw. „zapasów interwencyjnych”) pomiędzy osoby potrzebujące, został w połowie lat dziewięćdziesiątych zmieniony, aby w pewnych okolicznościach umożliwiać uzupełnianie zapasów interwencyjnych zakupem żywności na wolnym rynku. W tym roku istniejące zapasy interwencyjne (zbóż, cukru, mleka w proszku, masła) wystarczyły, by pokryć zapotrzebowanie w ramach planu na 2010 r., nie jest zatem konieczne uzupełnienie ich zakupem żywności na wolnym rynku. Budżet programu wynosi 500 mln EUR, podobnie jak w 2009 r. W bieżącym roku na udział w programie zdecydowało się 19 państw członkowskich. W związku z programem Komisarz ds. Rolnictwa i Rozwoju Obszarów Wiejskich Mariann Fischer Boel oświadczyła: „Jest to konkretne rozwiązanie, dzięki któremu Unia Europejska może pomóc niektórym najuboższym członkom naszego społeczeństwa. Bardzo ważne jest jego należyte wdrażanie, tak by produkty trafiały do osób, które najbardziej ich potrzebują”. Kontekst  Bezpłatną dystrybucję żywności osobom najbardziej potrzebującym rozpoczęto w trybie pilnym podczas wyjątkowo mroźnej zimy w roku 1986/1987, kiedy to nadwyżki zapasów produktów rolnych zostały przekazane organizacjom charytatywnym w państwach członkowskich, w celu rozdania ich osobom potrzebującym.  Następnie środek ten wprowadzono na stałe, w oparciu o zapasy interwencyjne. System ten umożliwiał państwom członkowskim uwalnianie publicznych zapasów nadwyżek żywności z przeznaczeniem na pomoc żywnościową. Proces reformy Wspólnej Polityki Rolnej, zapoczątkowany na początku lat dziewięćdziesiątych i zmierzający do radykalnego zmniejszenia zapasów interwencyjnych, przyczynił się do zezwolenia w pewnych okolicznościach na zakup żywności na wolnym rynku. Niemniej w bieżącym roku ilości dostępnych zapasów interwencyjnych wystarczyły do niemal całkowitego pokrycia zapotrzebowania w ramach planu i potrzebne było jedynie nieznaczne uzupełnienie ich zakupami na wolnym rynku. Trwałe zmniejszanie zapasów interwencyjnych doprowadziło do opracowania projektu reformy programu, której celem jest dostosowanie go do zmienionej WPR i poprawa jego skuteczności z punktu widzenia osób najbardziej potrzebujących. Reforma ta nie została jeszcze zatwierdzona przez Radę. Każdego roku Komisja przyjmuje nowy program, a udział państw członkowskich w nim jest dobrowolny. Pomoc żywnościową kieruje się najczęściej do szeroko pojętej grupy osób żyjących w ubóstwie, w tym rodzin w trudnej sytuacji materialnej, osób starszych o niewystarczających środkach finansowych, osób bezdomnych, osób niepełnosprawnych, dzieci zagrożonych patologią społeczną, osób pracujących, a mimo to żyjących w ubóstwie, migrantów i osób ubiegających się o azyl. Państwa członkowskie, które pragną uczestniczyć w programie, zgłaszają to Komisji na początku każdego roku, a następnie przedstawiają jej swe zapotrzebowanie na produkty. Są jednocześnie zobowiązane do późniejszego przedstawienia sprawozdania z realizacji programu. Mimo że średni standard życia w Unii Europejskiej jest jednym z najwyższych na świecie, są osoby, które nie są w stanie zakupić dostatecznej ilości żywności. Według najnowszych oszacowań, średnio 17 % populacji Unii Europejskiej żyje poniżej progu ubóstwa lub na jego granicy i w związku z tym boryka się z niedostatkiem żywności, nie będąc na przykład w stanie zapewnić sobie co drugi dzień pełnowartościowego posiłku. Program umożliwia najuboższym obywatelom Unii korzystanie ze zdobyczy jednej z najstarszych dziedzin polityki publicznej Wspólnoty, jaką jest WPR. Dokumenty i dodatkowe informacje na temat programu znajdują się na stronie:    http://ec.europa.eu/agriculture/markets/freefood/index_en.htm    Załącznik 1: Ilości poszczególnych produktów, które mają zostać wycofane ze wspólnotowych zapasów interwencyjnych na potrzeby dystrybucji w państwach członkowskich w ramach planu w 2010 r. Załącznik 2: Zasoby udostępnione państwom członkowskim w ramach planu w 2010 r. Załącznik 1 Ilości poszczególnych produktów, które mają zostać wycofane ze wspólnotowych zapasów interwencyjnych na potrzeby dystrybucji w państwach członkowskich w ramach planu w 2010 r. (w tonach)           Państwa członkowskie   Zboża   Masło   Mleko w proszku   Cukier     Belgique/België   29 067   1 285   -   1 507      България   54 104   -   -   1 724     Česká republika   302   20   22   9     Eesti   5 147   -   1   -     Eire / Ireland   -   350   -   -     Elláda   64 397   -   5 889   -     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006     Latvija   22 951   -   969   -     Lietuva   40 317   145   1 212   1 182     Magyarország   95 687   -   -   1 938     Malta   4 740   -   -   -     Polska   387 305   1.901   17 952   10 823     Portugal   47 522   5.079   1 826   1 045     România   135 555   -   4 500   5 577     Slovenija   9 810   -   600   289     Suomi / Finland   25 371   -   500   -     Razem   1 555 726   51 148   65 290   34 832     Załącznik 2 Zasoby udostępnione państwom członkowskim w ramach planu w 2010 r.          (w EUR)     Państwa członkowskie   Przydział środków     Belgique/België   7 806 433      България   8 565 832     Česká republika    133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115     Luxembourg   107 483     Magyarország   14 770 126     Malta   698 841     Polska   97 405 034     Portugal   22 516 761     România   29 951 704     Slovenija   2 619 927     Suomi/Finland   4 636 567     Razem   478 000 000
