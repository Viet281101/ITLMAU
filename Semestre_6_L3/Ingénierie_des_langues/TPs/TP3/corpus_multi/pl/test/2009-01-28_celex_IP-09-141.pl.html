IP/09/141
Bruksela, dnia 28 stycznia 2009 r.Zmiany klimatyczne: Komisja przedstawia
wnioski w sprawie finansowania międzynarodowego porozumienia
dotyczącego zmian klimatycznych w KopenhadzeKomisja Europejska przedstawiła
dziś swoje wnioski w sprawie finansowania nowej, kompleksowej i ambitnej
międzynarodowej umowy mającej stawić czoło zmianom
klimatycznym. Porozumienie to, następca protokołu z Kioto, ma
zostać zawarte w Kopenhadze, podczas grudniowej konferencji ONZ w sprawie
zmian klimatycznych. W celu utrzymania poziomu globalnego ocieplenia
poniżej 2 ºC, kraje rozwinięte i wielostronne instytucje
będą musiały przeznaczyć większe środki na rzecz
krajów rozwijających się, aby te mogły podjąć
walkę ze zmianami klimatycznymi. Wnioski Komisji zakładają
utworzenie do roku 2015 rynku węgla obejmującego państwa OECD
oraz innowacyjnych międzynarodowych źródeł finansowania w
oparciu o emisje gazów cieplarnianych i możliwości finansowe
danego kraju. 
Stavros Dimas, europejski komisarz ds. środowiska, stwierdził:
„Stawienie czoła przyczynom zmian klimatycznych wymagać
będzie w najbliższych dziesięcioleciach znacznych, zarówno
prywatnych, jak i publicznych inwestycji, jednak ich koszty będą o
wiele niższe, niż gdybyśmy pozwolili na dalsze destrukcyjne
zmiany klimatyczne. Europejski plan naprawy gospodarczej oraz podobne
działania na skalę światową, mające na celu
przeciwstawienie się kryzysowi ekonomicznemu, umożliwiają
przyspieszenie niezbędnych decyzji inwestycyjnych zakładających
niską emisję węgla, stymulację rozwoju i innowacji, a
jednoczesne tworzenie miejsc pracy. Jednakże zasadniczą rolę w
zawarciu porozumienia w Kopenhadze będą odgrywać nowe
rozwiązania finansowe. Dzisiejszy komunikat, przedstawiający
kompleksowy zestaw wniosków mających na celu zwiększenie
finansowania i inwestycji, ma tu kluczowe znaczenie.” 
Cel kopenhaskiej konferencji 
Cel, jaki stawia sobie UE to ograniczenie globalnego ocieplenia do
maksymalnie 2ºC powyżej poziomu sprzed okresu uprzemysłowienia,
ponieważ istnieją naukowe dowody wskazujące, że groźne
będzie przekroczenie tej wartości. 
Porozumienie w Kopenhadze wyznaczy ogólnoświatowe cele mające
zapewnić ograniczenie emisji gazów cieplarnianych oraz stworzy
podstawę zwiększającą zdolności adaptacyjne państw
w obliczu zmian klimatycznych.
Komunikat[1] proponuje
konkretne wnioski umożliwiające osiągnięcie tych celów.Cele i działania  
Aby światowa emisja gazów cieplarnianych mogła utrzymać
się na poziomie poniżej 2°C, przed rokiem 2020 musi ona
osiągnąć poziom szczytowy, po czym, do 2050 r., należy je
ograniczyć do 50% poziomu emisji z roku 1990. Będzie to wymagać
działań zarówno ze strony krajów rozwiniętych, jak i
rozwijających się. 
Przewodnictwo muszą tu objąć kraje rozwinięte,
ograniczając do roku 2020 swoje łączne emisje do 30% w
stosunku do poziomu z roku 1990. UE dała stosowny przykład innym
krajom, zobowiązując się do ograniczenia emisji do 30%,
jeżeli inne państwa pójdą za jej przykładem, i już
wprowadziła środki mające na celu ograniczenie własnych
emisji o 20% (IP/08/1998).
Przedmiotowy komunikat zawiera szczegółowe wytyczne gwarantujące,
że realizacja celów na poziomie krajowym będzie wymagać
porównywalnego wysiłku. Państwa należące do OECD,
państwa członkowskie UE, kraje kandydujące i potencjalne kraje
kandydujące powinny podjąć się realizacji celów
dotyczących ograniczenia emisji gazów cieplarnianych. 
Oczekuje się także, że kraje rozwijające się
(z wyjątkiem tych najbiedniejszych) do roku 2020 ograniczą wzrost
całkowitych emisji do 15-30% poniżej normalnych poziomów
handlowych. Ma to spowodować szybki spadek emisji będących
rezultatem wylesiania obszarów tropikalnych (IP/08/1543).
Kraje te powinny także zobowiązać się do przyjęcia do
roku 2011 strategii rozwoju zakładającej niską emisję
węgla obejmującą wszystkie kluczowe sektory emitujące gazy
cieplarniane. Nowy międzynarodowy mechanizm umożliwi ocenę tych
strategii i przyporządkowanie proponowanym działaniom odpowiedniego
wsparcia zewnętrznego. 
Finansowanie rozwoju zakładającego niską emisję
węgla 
Niezależne szacunki pokazują, że w celu redukcji emisji
gazów cieplarnianych, może wystąpić
konieczność zwiększenia do roku 2020 dodatkowych światowych
inwestycji netto do ok. 175 miliardów EUR rocznie. Ponad 50% z tej sumy
powinno trafić do krajów rozwijających się. Do 2020 r. z
większością z działań w tych krajach będą
się wiązać niskie koszty, lub nawet zyski, a zatem ich
finansowanie powinno się odbywać na poziomie krajowym. Natomiast
międzynarodowe wsparcie dla działań przekraczających
finansowe możliwości danego kraju będzie pochodzić ze
środków obejmujących fundusze publiczne oraz międzynarodowe
mechanizmy tzw. kredytów węglowych. 
Kopenhaskie porozumienie ma także utworzyć ramy stanowiące
pomoc dla krajów w adaptacji do nieuniknionych zmian klimatycznych.
Kraje rozwinięte i rozwijające się będą
zobowiązane do opracowania krajowych strategii adaptacyjnych. Należy
zapewnić wsparcie adaptacyjne dla najbardziej potrzebujących,
najsłabiej rozwiniętych krajów  i małych rozwijających
się państw wyspiarskich. 
UE powinna zbadać potencjalne innowacyjne źródła
międzynarodowego finansowania na zasadzie „zanieczyszczający
płaci” oraz w zależności od zdolności finansowych
danego państwa. W celu wsparcia krajów rozwijających się,
państwa członkowskie UE będą mogły także
użyć przyszłych dochodów z aukcji uprawnień do emisji
gazów cieplarnianych zgodnie z unijnym systemem handlu uprawnieniami do
emisji.
Światowy rynek węgla
W celu ograniczenia zmian klimatycznych oraz zgromadzenia funduszy na
walkę z ich skutkami, do roku 2015, łącząc unijny system
handlu emisjami z porównywalnymi systemami zakładającymi
ustalenie limitu emisji i handlu nimi, UE ma utworzyć rynek węgla
obejmujący państwa OECD. Rynek ten należy rozszerzyć
tak, aby do roku 2020 objął on największe gospodarki
wschodzące, a w przyszłości stał się
ogólnoświatowym rynkiem węgla.Należy również
zreformować utworzony przez protokół z Kioto mechanizm czystego
rozwoju. W przypadku zaawansowanych gospodarczo krajów rozwijających
się, jak również wysoce konkurencyjnych sektorów gospodarki,
mechanizm czystego rozwoju będzie stopniowo zastępowany mechanizmem
kredytowania sektorowego oraz wyżej wspomnianymi systemami
zakładającymi ustalenie limitu emisji i handlu nimi.
Dalsze kroki
Komunikat skierowany jest do Rady, Parlamentu i organów doradczych Unii.
Rada Europejska ogłosi swoją opinię w marcu. 
Zob. także MEMO/09/34Dalsze informacje: 
http://ec.europa.eu/environment/climat/future_action.htm[1] Ku kompleksowemu
porozumieniu w sprawie zmian klimatycznych w Kopenhadze COM(2009)39
