IP/09/ 1574  Bruksela, dnia 23 października 2009 r. Nowa platforma społeczeństwa obywatelskiego promuje wielojęzyczność W Brukseli odbyło się dziś spotkanie inaugurujące nową platformę społeczeństwa obywatelskiego na rzecz promowania wielojęzyczności. Jej głównym celem jest propagowanie trwałego dialogu między Komisją i społeczeństwem obywatelskim na temat rozmaitych aspektów polityki wielojęzyczności. Wśród członków platformy znajdują się przedstawiciele środowiska oświaty, kultury i mediów, jak również innych organizacji społeczeństwa obywatelskiego, takich jak Klub Madrycki czy Fundacja Yuste. W trakcie inauguracji platformy komisarz Leonard Orban powiedział: „Znaczenia języków w dążeniu do spójności społecznej i w pokonywaniu przeszkód w integracji nie da się przecenić.”  Platforma społeczeństwa obywatelskiego promująca wielojęzyczność stanowić będzie forum wymiany najlepszych praktyk dla sektora mediów, organizacji kulturalnych i stron związanych z nieformalnym i pozaformalnym uczeniem się. Jej zadaniem będzie zachęcać do udziału w debacie publicznej na temat tego, jak najlepiej propagować powszechniejsze posługiwanie się różnymi językami. Do priorytetowych grup docelowych należą młodzi ludzie, którzy porzucili naukę, osoby uczestniczące w kształceniu lub szkoleniu zawodowym, osoby starsze oraz imigranci.  Platforma przyczyni się również do opracowania wniosków, które rozpatrzone zostaną następnie przez rządy państw członkowskich w ramach współpracy w kwestiach związanych z wielojęzycznością w kształceniu i szkoleniach.  Platforma biznesu promująca wielojęzyczność W dniu 22 września 2009 r. Komisja uruchomiła podobne forum tematyczne dla przedstawicieli świata biznesu. Platforma biznesu promująca wielojęzyczność przeznaczona jest dla przedsiębiorców, partnerów społecznych, stowarzyszeń i izb handlowych oraz organizacji promujących handel, szkół i organów edukacyjnych. Dodatkowe informacje Komisja Europejska od dawna poświęca wiele uwagi znaczeniu języków w kontekście spójności społecznej i pokonywania przeszkód w integracji. W komunikacie w sprawie wielojęzyczności, z 2008 r., Komisja wezwała do utworzenia platformy społeczeństwa obywatelskiego promującej wielojęzyczność jako wkład do dialogu międzykulturowego. W kontekście Europejskiego Roku Kreatywności i Innowacji 2009 Komisja pragnie szczególnie uwydatnić to, że kompetencje językowe mogą mieć wpływ na dobrobyt społeczeństw i poszczególnych obywateli. Lista członków platformy  EEE-YFU – Youth For Understanding Federation of European Publishers  RECIT – Réseau européen des centres internationaux de traduction littéraire  ACT – Association of Commercial Television in Europe  Culturelink Network Literature Across Frontiers  EFIL – European Federation for Intercultural Learning  CEATL – Conseil européen des associations de traducteurs littéraires  CMFE Community Media Forum Europe  Yuste -Fundación Academia Europea de Yuste   FUEV – Föderalistische Union Europäischer Volksgruppen EUROPEAN WRITERS’ COUNCIL  EAEA – European Association for the Education of Adults  CEPI – European Coordination of Independent Producers European Theatre Convention  EBLUL – Eurolang Brussels  ECA – European Council of Artists  EPC – European Publishers Council  ALTE – European Projects Officer  EEU –Eŭropa Esperanto-Unio  Club of Madrid Brussels Office European Association for Terminology  The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA – International Step by Step Association  Mercator Network of Language Diversity Centres ECSWE – European Council For Steiner Waldorf Education EFNIL – European Federation of National Institutions for Language Więcej informacji:    IP/08/1340   : Komisja zamierza wykorzystać w pełni potencjał języków (18/9/2008)  Zaproszenie do wyrażenia zainteresowania platformą społeczeństwa obywatelskiego promującą wielojęzyczność:    http://ec.europa.eu/education/languages/news/news3577_en.htm    Strona tematyczna Komisji Europejskiej „pełne wykorzystywanie potencjału języków w Europie”:    http://ec.europa.eu/education/languages/news/news2853_en.htm     Platforma bizn esu promująca wielojęzyczność:    http://ec.europa.eu/education/languages/news/news3639_en.htm    Strona internetowa komisarza Orbana:    http://ec.europa.eu/commission_barroso/orban/index_pl.htm
