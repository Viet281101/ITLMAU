IP/09/354
Bruksela, dnia 5 marca 2009 r.Sprawy konsumentów: Handel
internetowy jest coraz popularniejszy w UE, ale jego rozwój
spowalniają przeszkody dla handlu transgranicznegoJak wynika z najnowszego raportu na temat
przeszkód dla handlu elektronicznego (Barriers to
E-commerce), przedstawionego dziś przez unijną komisarz ds.
konsumentów Meglenę Kunewę, handel internetowy staje się
coraz popularniejszy w Unii Europejskiej, ale jego rozwój ograniczają
bariery dla handlu transgranicznego. W opublikowanym dziś raporcie
przedstawiono szczegółową analizę aktualnych tendencji w
handlu elektronicznym w UE, m.in. w podziale na poszczególne kraje,
najczęściej kupowane produkty oraz przeszkody dla konsumentów i
działalności gospodarczej w Internecie. W okresie 2006-2008 odsetek
konsumentów, którzy poprzez Internet kupili co najmniej jeden
artykuł wzrósł w UE z 27% do 33%. Liczby te nie
odzwierciedlają jednak ogromnej popularności, jaką ta forma
handlu cieszy się w Wielkiej Brytanii, Francji i Niemczech, gdzie ponad 50%
użytkowników Internetu w ciągu minionego roku robiła zakupy
za jego pośrednictwem. W krajach nordyckich (Dania, Szwecja, Norwegia,
Finlandia i Islandia) odsetek użytkowników Internetu kupujących
produkty i usługi online wyniósł w ubiegłym roku 91%. Szybki
rozwój handlu elektronicznego można zauważyć
również we Włoszech i Hiszpanii. W przeciwieństwie do handlu
elektronicznego w skali krajowej, zakupy internetowe za granicą
wciąż nie cieszą się popularnością – w 2008
r. ich udział wyniósł zaledwie 7% (w roku 2006 – 6%).
Autorzy raportu ostrzegają, że rozwój handlu internetowego w UE
hamują rozliczne przeszkody – językowe, praktyczne i prawne, a
także kwestie ograniczające zaufanie konsumenta.
Komisarz Kunewa powiedziała: „Konsumentom Internet może
przynieść wyłącznie korzyści. Rozszerza dostępny
rynek, oferując większy wybór produktów i dostawców.
Pozwala porównywać oferty i ceny na niespotykaną dotąd
skalę. Powszechność handlu detalicznego za pośrednictwem
Internetu będzie rosnąć. Zakupów w ten sposób dokonuje
już 150 mln konsumentów, choć jedynie 30 mln kupuje w
zagranicznych sklepach internetowych. Musimy dopilnować, by rozwój
handlu internetowego nie był niepotrzebnie spowolniony z tego powodu,
że nie zdołano zlikwidować istotnych barier prawnych
bądź nie rozwiązano ważnych problemów
wpływających na zaufanie konsumenta”.
Główne ustalenia: 
1.	Handel elektroniczny ma się dobrze 
Konsumenci są ogólnie zadowoleni z handlu internetowego. W
przypadku szczególnie często kupowanych grup produktów, z
kategorii takich jak komputery, rozrywka czy rekreacja, poziom satysfakcji
klienta z transakcji internetowych jest wyższy niż w handlu
detalicznym ogółem.Konsumenci są w szczególności zadowoleni z
możliwości porównywania cen, szerszej oferty i niższych cen
produktów oraz większego wyboru sprzedawców.
Mniejszy entuzjazm okazują, jeżeli chodzi o
dostępność informacji o produkcie, reklamę, ochronę
prywatności, zaufanie oraz możliwość zwrotu zakupionych
przedmiotów.2.	Istnieje duży potencjał rozwoju
transgranicznego handlu internetowegoJedna trzecia mieszkańców UE bierze pod uwagę nabycie
produktu lub usługi za pośrednictwem Internetu w innym państwie
członkowskim, z powodu niższej ceny lub wyższej jakości.Jedna trzecia konsumentów w UE wyraża gotowość zawarcia
transakcji kupna towarów i usług w języku obcym. W
wielokulturowej Europie istnieje zapotrzebowanie na większy wybór i
szerszą gamę ofert niż ta, którą są w stanie
zapewnić sklepy lokalne i firmy globalne.
3.	Potencjału handlu transgranicznego nie udaje się
wykorzystać
W latach 2006-2008 odsetek klientów handlu internetowego w UE
wzrósł z 27% do 33% ogółu konsumentów, natomiast
odsetek kupujących w zagranicznych sklepach internetowych pozostał bez
zmian. Obecnie jedynie 7% konsumentów robi zakupy internetowe za
granicą. Różnica między tymi odsetkami bynajmniej nie
maleje, lecz rośnie.
Główne bariery:Segmentacja geograficzna: Obecnie większość
sprzedawców posiada stronę internetową, którą mogą
odwiedzać klienci z dowolnej lokalizacji geograficznej. Wydaje się
jednak, że większość sprzedających wciąż
wychodzi z założenia, że rynek wewnętrzny jest podzielony
według granic państw. Możliwości są ogromne, a mimo to
w praktyce konsumentom odmawia się transakcji lub odsyła się ich
do kraju ojczystego. Przeszkody praktyczne i prawne,
obejmujące:Bariery językowe – dla większości
sprzedawców i klientów wciąż stanowią one problem,
natomiast nie należy przeceniać ich wagi. Przykładowo, 60%
sprzedawców jest już przygotowanych do zawierania transakcji w
języku innym niż ojczysty.
Problemy natury logistycznej, dotyczące współpracy
systemów pocztowych i systemów płatności oraz dostępu
do szerokopasmowego Internetu. 
Występują także bariery prawne, które z
perspektywy konsumentów i przedsiębiorstw wydają się coraz
mniej uzasadnione. Są to ograniczenia związane między innymi z
prawem konsumenckim, przepisami w zakresie podatku VAT, dystrybucji selektywnej
czy transpozycją do prawa krajowego prawodawstwa UE w zakresie usuwania
odpadów.
Bariery ograniczające zaufanie konsumenta – są to w
szczególności obawy związane z kwestiami płatności,
dostawy, reklamacji, obowiązywania gwarancji, zwrotu pieniędzy
(obsługa posprzedażowa), jak i z kwestiami ochrony prywatności.
Zdaniem konsumentów trudności wzrastają dodatkowo w przypadku
transakcji zagranicznych. Kolejne działania:
We wrześniu 2009 r. komisarz Kunewa przedstawi wyniki niezależnych
badań na zasadzie anonimowych zakupów, dokonanych w celu ustalenia, w
jaki sposób i gdzie uniemożliwia się  konsumentom zakupy
internetowe w całej UE. Jesienią ubiegłego roku, w ramach procesu
monitorowania sektora detalicznego, komisarz Kunewa zainicjowała w Komisji
proces mający na celu identyfikację przeszkód dla handlu
elektronicznego. Sprawozdanie końcowe Komisji dotyczące sektora
detalicznego przewidziano na jesień 2009 r.
http://ec.europa.eu/consumers/strategy/docs/com_staff_wp2009_en.pdf
