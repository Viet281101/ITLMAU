IP/09/303
Bruksela, dnia 23 lutego 2009 r.Zapobieganie klęskom
żywiołowym oraz zmniejszanie ryzyka związanego z nimi w UE i poza
jej granicami celem Komisji EuropejskiejKomisja Europejska przyjęła
dziś dwa komunikaty dotyczące katastrof: w sprawie wspólnotowego
podejścia do ograniczania w UE skutków klęsk
żywiołowych oraz katastrof spowodowanych przez człowieka oraz w
sprawie strategii UE na rzecz zmniejszania ryzyka związanego z
klęskami żywiołowymi w krajach rozwijających się.
Komunikaty, przyjęte jako pakiet, stanowią pierwszą
próbę obrania bardziej strategicznego podejścia –
zwłaszcza w świetle wciąż zwiększającego się
ryzyka związanego ze zmianami klimatu. Proponowane na szczeblu
Wspólnoty działania skupiają się na takich dziedzinach jak
rozwój wiedzy, łączenie podmiotów w sieci
współpracy, łączenie polityk oraz zwiększanie
skuteczności istniejących wspólnotowych instrumentów
zapobiegania klęskom żywiołowym, w których to dziedzinach
wspólne podejście jest bardziej skuteczne niż środki
podejmowane przez pojedyncze kraje. Odnośnie do krajów
rozwijających się, Komisja jest w trakcie tworzenia unijnej strategii
mającej pomóc zmniejszyć wpływ klęsk
żywiołowych na kraje uważane za kraje o podwyższonym ryzyku.
Oba komunikaty stanowią wkład w realizację planu
działań z Hyogo na lata 2005-2015, przyjętego na światowej
konferencji w sprawie ograniczania skutków katastrof. 
Europejski komisarz ds. środowiska Stavros Dimas stwierdził:
„Klęski żywiołowe są coraz większym
zagrożeniem dla państw członkowskich UE i przewiduje się,
że z powodu zmian klimatu zwiększy się w przyszłości
ich częstotliwość i intensywność. Musimy zrobić
wszystko, co w naszej mocy, aby zmniejszyć ich wpływ,
przygotowując się najlepiej, jak potrafimy. Komunikat w tej sprawie
stanowi ważny pierwszy krok, rozpoczynający długoterminowy proces
dla działań wspólnotowych w tym zakresie.”
Louis Michel, europejski komisarz ds. rozwoju i pomocy humanitarnej
powiedział: „Uderzające tsunami czy huragan prowadzą do
zniszczeń i rujnują życie biednych ludzi na całym
świecie. Wiemy, że lepiej zapobiegać niż leczyć.
Inwestycja w zmniejszenie ryzyka, zanim nastąpi klęska, przynosi o
wiele większe korzyści w porównaniu z zapewnieniem pomocy
humanitarnej po fakcie. Wiemy przecież, że wraz ze zmianą klimatu
sytuacja tylko się pogorszy, dlatego musimy działać już
dziś. Jestem przekonany, że zmniejszenie ryzyka związanego z
klęskami żywiołowymi pomoże uratować życie wielu
ludzi i że stanie się podstawowym narzędziem walki z
ubóstwem na świecie.” 
Zapobieganie:  dodatkowe korzyści na szczeblu UE
Komunikat w sprawie zapobiegania katastrofom identyfikuje obszary, w
których działania na szczeblu UE mogłyby przynieść
dodatkowe korzyści. Należą do nich: sporządzenie
wspólnotowego wykazu dostępnych informacji o katastrofach oraz
najlepszych praktyk; przygotowanie wytycznych do opracowywania map
zagrożenia i ryzyka; łączenie podmiotów i polityk w
całym cyklu zarządzania kryzysowego, z naciskiem na szkolenia i
podnoszenie świadomości; ułatwiony dostęp do systemów
wczesnego ostrzegania; skuteczniejsze kierowanie funduszy
wspólnotowych.
Zmniejszanie ryzyka związanego z klęskami żywiołowymi:
konieczność dla trwałego zmniejszenia ubóstwa
W komunikacie w sprawie zmniejszania ryzyka związanego z klęskami
żywiołowymi ustanawia się następujące priorytety:wzmocnienie dialogu politycznego z krajami rozwijającymi się;włączenie zmniejszania ryzyka związanego z klęskami
żywiołowymi do polityki i działań zarówno UE, jak i
krajów rozwijających się, w tym udzielenie pomocy UE na krajowe
inwestycje związane ze zmniejszaniem ryzyka;
tworzenie planów regionalnych (pierwszy z nich na rzecz Karaibów):
tego rodzaju plany działania obejmowałyby również wsparcie
kampanii zwiększających świadomość.UE
przedstawi wszystkie przewidywane działania szczegółowe w planie
realizacji przewidzianym na czerwiec 2009 r.
Kontekst
W marcu 2008 r. Komisja Europejska przyjęła komunikat w sprawie
wzmocnienia zdolności Unii do reagowania w przypadku katastrof
(COM(2008)130). W komunikacie przyjęto zintegrowane podejście
obejmujące wszystkie etapy katastrof (działania zapobiegawcze,
gotowość, natychmiastowa reakcja, likwidowanie skutków),
dotyczące wszystkich rodzajów katastrof (w UE i poza jej granicami,
klęsk żywiołowych i katastrof spowodowanych przez człowieka)
oraz obejmujące wszystkie narzędzia UE, jak i koordynację
międzyinstytucjonalną. Komunikat zawierał również
szczegółowy załącznik dotyczący pożarów
lasów. W komunikacie zapowiedziano oba wnioski: w sprawie zapobiegania
klęskom żywiołowym oraz w sprawie strategii UE na rzecz
zmniejszania ryzyka związanego z klęskami żywiołowymi w
krajach rozwijających się. Parlament Europejski i Rada wezwały
ponadto do podjęcia natychmiastowych działań związanych z
zapobieganiem klęskom żywiołowym.
Koszt gospodarczy katastrof w Europie szacuje się na 15 mld euro.
Katastrofy uderzają mocniej w kraje rozwijające się,
najbardziej narażone i posiadające najmniejszą zdolność
dawania sobie rady. Klęski żywiołowe osłabiają
nadzieję osiągnięcia milenijnych celów rozwoju ONZ i
zmniejszają szansę na ich osiągnięcie. Osiem celów
obejmuje cel zmniejszenia o połowę odsetka ludności
żyjącej za mniej niż 1 USD dziennie oraz zapewnienia każdemu
dziecku kształcenia na poziomie podstawowym do 2015 r. (http://www.un.org/millenniumgoals
).
Państwa powinny współpracować w tej kwestii w ramach
planu działań z Hyogo z 2005 r. (międzynarodowych ram
działania na rzecz zapobiegania katastrofom i ograniczania ich
skutków). 
http://www.unisdr.org/eng/hfa/hfa.htm
Szczegółowe informacje
Komunikaty można znaleźć na następujących stronach
internetowych:
Komunikat w sprawie zapobiegania:
http://ec.europa.eu/environment/civil/index.htm
Komunikat w sprawie zmniejszania ryzyka związanego z klęskami
żywiołowymi:
http://ec.europa.eu/development/policies/9interventionareas/environment_en.cfm
