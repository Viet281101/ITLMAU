IP/09/362
Bruksela, dnia 6 marca 2009 r.Liczące po 23 języki urzędowe
unia europejska i Indie podpisują wspólną dekarację w
sprawie wielojęzycznościKomisarz Leonard Orban podpisze dziś z
indyjskim rządem, reprezentowanym przez panią minister stanu Daggubati
Purandeshwari, wspólną deklarację w sprawie
wielojęzyczności. Poprzez tę deklarację Komisja Europejska i
rząd Indii dążą do wzmocnienia swojej współpracy i
dialogu w podstawowych kwestiach, takich jak różnorodność
językowa i dialog międzykulturowy; wpływ
języków na szanse zatrudnienia, konkurencyjność
przedsiębiorstw i spójność społeczna; nauka
języków przez całe życie; nowe technologie wspomagające
naukę języków; oraz terminologia.
„Doświadczenia Indii w zarządzaniu
różnorodnością językową są w skali
świata wyjątkowe i wierzę, że UE i Indie mają sobie
wiele do przekazania w tym względzie”, powiedział Leonard Orban,
europejski komisarz ds. wielojęzyczności.
Niniejsza wspólna deklaracja nawiązuje do postanowień szczytu
UE-Indie, który odbył się w Marsylii w dniu 29 września 2008
r. Wtedy to przedstawiciele władz obu stron zobowiązali się do
rozwinięcia dialogu na temat promowania języków, dialogu
międzykulturowego i wielojęzyczności. 
Pierwszym krokiem do
rozwinięcia takiego dialogu była zorganizowana w grudniu 2008 r. w New
Delhi (Indie) konferencja pt. „Wielojęzyczność i dialog
kultur w obliczu globalizacji”, wpisująca się w ramy
Europejskiego Roku Dialogu Międzykulturowego 2008. Konferencję
zorganizowały wspólnie Komisja Europejska, ambasada Francji w ramach
francuskiej prezydencji Unii Europejskiej, Indyjska Krajowa Komisja Wiedzy oraz
Europejski Związek Narodowych Instytutów Kultury (EUNIC –
klaster Indie). Konferencja odbyła się na Uniwersytecie Delhi
dzięki uprzejmości władz uniwersytetu. Dodatkowe informacje o
konferencji dostępne są na stronie: 
http://ec.europa.eu/education/languages/news/news3134_en.htm.Indie, liczące ponad 1,1 mld mieszkańców, stanowią
wyjątkowy przykład różnorodności etnicznej,
społeczno-kulturowej oraz religijnej, z którą wiąże
się również ogromna różnorodność
językowa. Jak wynika ze spisu ludności przeprowadzonego w roku 2001, w
Indiach występuje 29 języków, którymi jako pierwszym
językiem posługuje się ponad milion osób, obecne są
również 122 języki liczące co najmniej 10 tys.
mówców oraz kolejne 234 języki, których używają
mniejsze społeczności. Na mocy konstytucji Indii ogólnokrajowym
językiem urzędowym jest hindi. Do celów urzędowych
dopuszczone jest posługiwanie się językiem angielskim,
państwo liczy również 22 regionalne języki urzędowe. Ta
ogromna różnorodność językowa wpisała się w
dzieje Indii i postrzegana jest tam jako zupełnie naturalna.
Podobieństwo do sytuacji, jaką znamy z Unii Europejskiej, czyni z
Indii szczególnego partnera dialogu w kwestiach wielojęzyczności.
Wspólna deklaracja przewiduje regularne debaty oraz wymianę dobrych
praktyk.
