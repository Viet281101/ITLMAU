IP/09/238
Bruksela, dnia 10 lutego 2009 r.400 miast zobowiązało się
przekroczyć cel energetyczny Unii Europejskiej, tj. ograniczenie emisji
CO2 o 20%, w drodze Porozumienia Burmistrzów
realizowanego pod auspicjami KomisjiPodczas uroczystej ceremonii,
która odbyła się dzisiaj w sali obrad plenarnych
Parlamentu Europejskiego, ponad 350 miast całej Europy podpisując
Porozumienie Burmistrzów, zobowiązało się do przekroczenia
celu energetycznego UE zakładającego ograniczenie emisji
CO2 o 20% do roku 2020. W ramach tej inicjatywy, którą
Komisja Europejska podjęła we współpracy z Komitetem
Regionów, przedstawiciele ponad 60 milionów obywateli będą
działać razem dla osiągnięcia wspólnego celu,
polegającego na dokonaniu zmian w naszym środowisku naturalnym i na
bardziej racjonalnym wykorzystywaniu energii.
„Większość wytwarzanej w Europie energii jest
zużywana w obszarach miejskich. To w miastach trzeba będzie
prowadzić i wygrać walkę ze zmianami klimatycznymi. Dlatego
zaangażowanie, jakie wykazali burmistrzowie europejscy, podpisując
Porozumienie Burmistrzów, budzi wielkie nadzieje, szczególnie w
obecnych trudnych czasach” &#8211; powiedział komisarz Piebalgs.
Przewodniczący Komitetu Regionów Luc Van den Brande w
przemówieniu wygłoszonym na uroczystości podpisania Porozumienia
powiedział: „Porozumienie Burmistrzów jest wspaniałą
inicjatywą, która będzie dalej rozwijana we współpracy
z Komitetem Regionów. Ambitne cele Europy dotyczące ograniczenia
emisji gazów cieplarnianych zostaną osiągnięte jedynie, gdy
władze lokalne i regionalne połączą siły i
zaangażują się w działania na partnerskich zasadach.
Porozumienie nie jest przeznaczone wyłącznie dla dużych miast: do
jego podpisania i do podjęcia zobowiązań w zakresie ochrony
środowiska należy zachęcać również mniejsze
miasta, a także całe regiony. Komitet Regionów rozważa
też koncepcję utworzenia sieci dla miast i regionów
będących sygnatariuszami porozumienia, pomagającej im w wymianie
najlepszych praktyk, idei i doświadczeń”.
Ponad 100 burmistrzów europejskich wzięło udział w
uroczystości, której przewodniczyli: przewodniczący Komisji
Europejskiej José Manuel Barroso, komisarz UE ds. energii Andris Piebalgs,
przewodniczący Komitetu Regionów Luc Van den Brande,
wiceprzewodniczący Parlamentu Europejskiego Alejo Vidal Quadras, burmistrz
Budapesztu Gábor Demszky, burmistrz Hamburga Ole von Beust, burmistrz
Madrytu Alberto Ruiz Gallardón, burmistrz Rygi Jānis Birks
i burmistrz Växj&#246; (Szwecja) Bo Frank.
Z uroczystością zbiegło się dzisiejsze otwarcie witryny
internetowej Porozumienia Burmistrzów, która ma funkcjonować jako
portal sieciowy i platforma wsparcia zarówno dla miast uczestniczących
w inicjatywie, jak i dla obywateli. Nowa witryna www.eumayors.eu będzie
zawierać wiadomości dotyczące działań Porozumienia
i fotografie dokumentujące przebieg tych działań, a
także informacje o zaangażowanych miastach.
Więcej informacji na ten temat znajduje się w dokumencie MEMO/09/59
