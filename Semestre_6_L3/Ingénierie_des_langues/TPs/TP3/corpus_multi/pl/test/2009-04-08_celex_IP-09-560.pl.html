IP/09/560
Bruksela, dnia 8 kwietnia 2009Komisja aktualizuje
wykaz linii lotniczych podlegających zakazowi wykonywania przewozów w
europejskiej przestrzeni powietrznejW dniu dzisiejszym Komisja Europejska
przyjęła aktualizację tzw. czarnej listy linii lotniczych
podlegających ze względów bezpieczeństwa zakazowi
wykonywania przewozów w ramach Unii Europejskiej. Komisja
nałożyła zakaz na sześć linii lotniczych z Kazachstanu,
jedną linię posiadającą certyfikat wydany w Tajlandii,
kolejnego przewoźnika ukraińskiego oraz na przewozy wszystkich
przewoźników posiadających certyfikaty wydane w
Beninie.
„Komisja będzie kontynuowała aktywny dialog ze wszystkimi
podmiotami prowadzącymi działalność w sektorze lotnictwa,
aby zapewnić spełnianie przez wszystkich przewoźników i
wszystkie samoloty międzynarodowych standardów bezpieczeństwa
lotniczego. Kiedy ich samolot startuje, pasażerowie linii lotniczych
mają prawo czuć się bezpiecznie i być bezpieczni” -
powiedział Antonio Tajani, wiceprzewodniczący Komisji i Komisarz ds.
Transportu.
Nowy wykaz zastępuje poprzedni opublikowany w listopadzie 2008 r. i jest
już dostępny na stronach internetowych
Komisji[1]. Po wydaniu
jednogłośnej opinii przez Komitet ds. Bezpieczeństwa Lotniczego
Komisja uaktualniła wykaz i podjęła decyzję o wpisaniu do
niego następujących przewoźników, którzy zostaną
objęci zakazem wykonywania przewozów w UE ze względów
bezpieczeństwa:Air Company Kokshetau, ATMA Airlines, Berkut Air, East Wing, Sayat Air oraz
Starline KZ (Kazachstan) 
One Two Go Airlines (Tajlandia)
Motor Sich Airlines (Ukraina)
wszystkie linie lotnicze posiadające certyfikaty wydane w Republice
Beninu, na podstawie wyników audytu przeprowadzonego przez
Międzynarodową Organizację Lotnictwa Cywilnego (ICAO).
Komisja stwierdziła, że Angola osiąga znaczne
postępy w realizacji środków podjętych w celu poprawy
bezpieczeństwa lotniczego. Odnotowała ona zwłaszcza sprawozdanie
z postępów opracowane przez władze lotnicze Angoli dotyczące
realizacji działań naprawczych w następstwie wizyty zespołu
ekspertów europejskich w lutym 2008 r. oraz opublikowania sprawozdania ICAO
z kontroli bezpieczeństwa w październiku 2008 r. Sprawozdanie z wizyty
zespołu ekspertów europejskich w Indonezji w lutym 2009 r. pokazuje
znaczną poprawę sytuacji. Komisja będzie nadal prowadziła
ścisłe konsultacje z władzami lotniczymi w celu ponownej oceny
stanu bezpieczeństwa na kolejnym posiedzeniu Komitetu ds.
Bezpieczeństwa Lotniczego.
Od dnia dzisiejszego wspólnotowy wykaz obejmuje następujących
przewoźników:wszyscy przewoźnicy z Angoli, Beninu, Gwinei Równikowej,
Indonezji, Republiki Kirgiskiej, Liberii, Sierra Leone, Suazi, Demokratycznej
Republiki Konga oraz Gabonu, z wyjątkiem Gabon Airlines i Afrijet,
które mają pozwolenie na przewozy w odniesieniu do kilku
samolotów.
szesnastu przewoźników indywidualnych:
Afganistan – Ariana Afghan Airlines 
Kambodża - Siem Reap Airways International
Koreańska Republika Ludowo-Demokratyczna – Air Koryo 
Kazachstan - Air Company Kokshetau, ATMA Airlines, Berkut Air, East Wing,
Sayat Air oraz Starline KZ
Rwanda - Silverback Cargo Freighters 
Sudan - Air West 
Tajlandia - One Two Go Airlines 
Ukraina - Motor Sich Airlines,  Ukraine Cargo Airways, Ukraine Mediterranean
Airlines oraz Volare Aviation
[1] http://ec.europa.eu/transport/air-ban/
