IP/09/232
Bruksela, dnia 10 lutego 2009 r.
[Graphic in PDF & Word format]Społeczności sieciowe: Komisja
pośredniczy w porozumieniu głównych firm internetowychSiedemnaście wiodących firm internetowych
podpisało pierwsze europejskie porozumienie na rzecz poprawy
bezpieczeństwa nastolatków korzystających z portali
społecznościowych. Należą do nich: Arto, Bebo, Dailymotion,
Facebook, Giovani.it, Google/YouTube, Hyves, Microsoft Europe, Myspace,
Nasza-klasa.pl, Netlog, One.lt, Skyrock, StudiVZ, Sulake/Habbo Hotel,
Yahoo!Europe oraz Zap.lu. Portale społecznościowe, z
których regularnie korzysta w Europie 41,7 mln osób, stanowią
nowe zjawisko społeczne i ekonomiczne, które zmienia nasz sposób
funkcjonowania w internecie. W ciągu ostatniego roku liczba
użytkowników tych portali wzrosła w Europie o 35%, a do 2012 r.
oczekuje się, że prawie się potroi i osiągnie 107,4 mln
osób. Dalszy rozwój społeczności sieciowych wymaga
zapewnienia ich młodym użytkownikom otoczenia, w którym
będą mogli bezpiecznie poszerzać swoje sieci kontaktów i
udostępniać informacje na swój temat. Porozumienie podpisane
dziś w Luksemburgu, w ramach zorganizowanego przez Komisję
Europejską Dnia Bezpiecznego Internetu, ułatwi nastolatkom radzenie
sobie z zagrożeniami, jakie mogą napotkać w internecie,
związanymi np. z nękaniem w cyberprzestrzeni lub ochroną
prywatności.
„Komisja z zadowoleniem przyjmuje to pierwsze europejskie
porozumienie w dziedzinie społeczności sieciowych. Stanowi ono istotny
krok na rzecz poprawy bezpieczeństwa naszych dzieci korzystających z
portali społecznościowych w Europie”, stwierdziła
Viviane Reding, komisarz ds. społeczeństwa informacyjnego i
mediów. „Społeczności internetowe dysponują w
Europie ogromnym potencjałem i mogą przyczynić się do
zdynamizowania gospodarki i zacieśnienia więzi społecznych
– pod warunkiem, że dzieci i młodzież będą
mogły im zaufać oraz dysponować właściwymi
narzędziami zapewniającymi bezpieczeństwo w trakcie zawierania
nowych znajomości i udostępniania informacji o charakterze prywatnym.
Będę uważnie obserwować realizację podpisanego
dziś porozumienia w praktyce, a Komisja powróci do tej kwestii za
rok.”
Podczas tegorocznego Dnia Bezpiecznego Internetu przedstawiciele
głównych europejskich portali społecznościowych po raz
pierwszy wspólnie uznali, że prowadzona przez nich
działalność wiąże się z dużą
odpowiedzialnością i określili zagrożenia, z jakimi
mogą się zetknąć osoby niepełnoletnie odwiedzające
portale. Należą do nich prześladowanie w cyberprzestrzeni
(nękanie dzieci na stronach internetowych lub przy pomocy wiadomości
przesyłanych przez sieci komórkowe), uwodzenie (kiedy osoba
dorosła zaprzyjaźnia się z dzieckiem z zamiarem wykorzystania go
seksualnie) oraz ryzykowne zachowanie w rodzaju ujawniania informacji o
charakterze prywatnym. Administratorzy portali zamierzają ograniczyć
te zagrożenia przez:Zaoferowanie prostego w użyciu i łatwo dostępnego
przycisku „zgłoś nadużycie”,
umożliwiającego jednym kliknięciem zgłoszenie
niewłaściwego kontaktu lub zachowania innego użytkownika.
Zagwarantowanie domyślnego ustawienia
„prywatne/poufne” w przypadku pełnych profili i list
kontaktów tych użytkowników portali, którzy są
zarejestrowani jako osoby, które nie ukończyły jeszcze 18 lat.
Dzięki temu osobom o złych intencjach będzie trudniej
nawiązać kontakt z niepełnoletnimi.
Zagwarantowanie braku możliwości przeszukiwania prywatnych
profili użytkowników poniżej 18. roku życia (na stronach
internetowych lub przez wyszukiwarki).
Zagwarantowanie stałej widoczności i dostępności
opcji ochrony prywatności, tak by użytkownicy mogli łatwo
sprawdzić, czy tylko ich znajomi, czy też cały świat widzi
to, co umieszczają w sieci.
Zapobieganie korzystaniu z usług przez zbyt młodych
użytkowników: jeżeli portal społecznościowy jest
przeznaczony dla nastolatków powyżej 13. roku życia, to
zarejestrowanie się osób młodszych powinno  być
utrudnione.Do kwietnia 2009 r. portale
społecznościowe poinformują Komisję o swoich strategiach w
zakresie bezpieczeństwa, a także programach wprowadzenia ich w
życie. 
Kontekst:
Podpisane dziś porozumienie jest wynikiem dyskusji prowadzonych w grupie
roboczej ds. społeczności sieciowych (Social Networking Task Force),
powołanej przez Komisję w kwietniu 2008 r. Grupa ta, w której
pracach wzięli udział przedstawiciele portali
społecznościowych i organizacji pozarządowych oraz naukowcy,
stanowi dobry przykład samoregulacji sektora – podejścia
preferowanego przez Komisję, o ile jest skutecznie wdrażane. 
Wśród podobnych inicjatyw w tej dziedzinie można wymienić
wskazówki dotyczące społeczności internetowych wydane przez
brytyjskie ministerstwo spraw wewnętrznych w kwietniu 2008 r. oraz szereg
odrębnych umów zawartych przez firmy Myspace oraz Facebook z
prokuratorami generalnymi w 49 stanach USA. 
Z okazji Dnia Bezpiecznego Internetu, organizowanego corocznie począwszy
od 2004 r., odbywa się szereg imprez w ponad 50 krajach w Europie i na
całym świecie.
W 2007 r., z
inicjatywy komisarz Reding, Dzień Bezpiecznego Internetu
przyniósł zawarcie porozumienia na rzecz bezpiecznego korzystania z
telefonów komórkowych przez dzieci i młodzież, do
którego przystąpili wszyscy główni operatorzy sieci
komórkowych (IP/07/139).
Materiały prasowe, w tym ostateczna wersja porozumienia, notatka
prasowa oraz krótki film o cybernękaniu, który zostanie pokazany
przez stacje telewizyjne w UE, Norwegii i Islandii oraz w internecie, są
dostępne pod adresem:
http://ec.europa.eu/information_society/newsroom/cf/itemlongdetail.cfm?item_id=4672.
MEMO/09/58
Dodatkowe informacje:
www.keepcontrol.eu
http://ec.europa.eu/information_society/activities/social_networking/index_en.htm
AnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.
In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.
In Denmark children will create artwork at the Science Museum in
Copenhagen based on their views of the internet.
In France the singer for children Henri Dès will take part in
Safer Internet Day 
In Italy youths will express their opinions to social networking
sites presenting the work that in the last months has involved about 1000
children
In Egypt and Norway the local versions of the INSAFE family
toolkit will be launched.The European internet safety network
INSAFE organised a online competition. 6000 participants took part and the 6
winners have been awarded their prize today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
