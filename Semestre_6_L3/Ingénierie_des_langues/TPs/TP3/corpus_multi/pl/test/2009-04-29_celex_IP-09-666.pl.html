IP/09/666
Bruksela, dnia 29 kwietnia 2009 r.Usługi finansowe: Komisja proponuje
doskonalsze środki ochrony inwestorów w odniesieniu do detalicznych
produktów inwestycyjnych w pakietachKomisja Europejska zobowiązała się
do znacznego udoskonalenia środków ochrony inwestorów w
odniesieniu do najważniejszych produktów inwestycyjnych przeznaczonych
dla inwestorów detalicznych. Niespójności w istniejących
standardach mogą być niekorzystne dla inwestorów i
doprowadzać do zakłóceń konkurencji na rynku
detalicznych produktów inwestycyjnych. Zgodnie z wnioskami
Komisji, określonymi w Komunikacie w sprawie detalicznych produktów
inwestycyjnych w pakietach, należy udoskonalić i uspójnić
wymogi dotyczące informacji o produktach i przepisy w zakresie ich
sprzedaży. W komunikacie przedstawiono wniosek dotyczący nowego,
horyzontalnego podejścia legislacyjnego, opierającego się na
najlepszych istniejących wymogach i stosującego je do wszystkich
rodzajów odnośnych produktów. Komisja będzie mogła
teraz pracować nad szczegółowymi wnioskami legislacyjnymi
niezbędnymi w kontekście nowego podejścia i przedstawi kierunek
tych prac do końca 2009 r.
Charlie McCreevy, komisarz ds. rynku wewnętrznego i usług,
stwierdził: „Kryzys finansowy pokazał raz jeszcze, jak
ważne jest, by inwestorzy detaliczni mogli podejmować świadome
decyzje inwestycyjne. Inwestorzy muszą otrzymywać wiarygodne i
zrozumiałe informacje o dokonywanych przez siebie inwestycjach, a ci,
którzy sprzedają im produkty inwestycyjne, muszą traktować
ich uczciwie i wychodzić naprzeciw ich potrzebom. Zapowiedziany przez nas
dzisiaj ambitny program prac pozwoli nam zbliżyć się do tego
celu, gwarantując, że informacje dotyczące sprzedaży
detalicznych produktów inwestycyjnych w pakietach będą regulowane
rygorystycznymi i spójnymi standardami.”
Wniosek koncentruje się na kwestii ujawniania informacji o produktach i
procesach sprzedaży w odniesieniu do wszystkich rodzajów detalicznych
produktów inwestycyjnych w pakietach, takich jak fundusze inwestycyjne,
inwestycje oparte na ubezpieczeniach oraz różne typy strukturyzowanych
produktów. Tego rodzaju produkty przeważają na rynku inwestycji
detalicznych, zaspokajają podobne potrzeby inwestorów, ale
stwarzają też porównywalne, poważne problemy, jeśli
chodzi o ochronę inwestorów
Na tym etapie komunikat nie zawiera szczegółowych wniosków
legislacyjnych, ale określa nadrzędne zasady podejścia
horyzontalnego dotyczącego ujawniania informacji o produktach i praktyk
sprzedażowych, oraz zobowiązuje Komisję do przedstawienia
wniosków legislacyjnych w celu osiągnięcia takich
wyników.
KontekstRynek detalicznych produktów inwestycyjnych w pakietach jest bardzo
duży, jego zyski na koniec 2008 r. szacuje się na około 8
bilionów euro.
Produkty te pozwalają osiągnąć istotne zyski inwestorom
detalicznym. Są one jednak często złożone a inwestorom
trudno je w pełni zrozumieć, w szczególności jeśli
chodzi o związane z nimi zagrożenia i koszty.
Wspomniane wnioski
stanowią część programu reform określonego w
komunikacie Komisji przygotowanym na wiosenny szczyt Rady Europejskiej (IP/09/351),
którego celem jest odbudowa zaufania oraz zapewnienie odpowiedzialnych
rynków finansowych w przyszłości.
We współpracy z Komitetem Europejskich Organów Nadzoru nad
Rynkiem Papierów Wartościowych (CESR) Komisja pracowała nad
wnioskami dotyczącymi „kluczowych informacji dla
inwestorów” - dokumentu informacyjnego o
UCITS[1], opracowanego z
myślą o inwestorach, który stanowi właściwy punkt
odniesienia dla innych detalicznych produktów inwestycyjnych w pakietach.Przepisy w zakresie sprzedaży produktów, prowadzonej przez
pośredników lub dostawców produktów, obejmują takie
obszary jak konflikt interesów, zachęty i adekwatność
sprzedaży. Komisja uważa, że odpowiednie przepisy dyrektywy w
sprawie rynków instrumentów finansowych (MiFID) stanowią
właściwy punkt odniesienia dla sprzedaży wszelkiego rodzaju
detalicznych produktów inwestycyjnych w
pakietach.Więcej informacji na ten temat pod
adresem:
http://ec.europa.eu/internal_market/finservices-retail/investment_products_en.htm
MEMO/09/210
[1] Przedsiębiorstwa
zbiorowego inwestowania w zbywalne papiery wartościowe
