IP/09/554
Bruksela, dnia 8 kwietnia 2009 r.Pomoc państwa: w najnowszej tablicy
wyników omówiono działania państw członkowskich
mające na celu zwalczanie kryzysu gospodarczego
(Zobacz również dokument MEMO/09/160)Specjalne wydanie tablicy wyników w dziedzinie
pomocy państwa, które zostało właśnie opublikowane
przez Komisję Europejską, dotyczy głównie działań
podjętych przez państwa członkowskie, nadzorowanych i
koordynowanych przez Komisję, w kontekście obecnego kryzysu
finansowego i gospodarczego. W celu zapewnienia stabilności finansowej
państwa członkowskie przygotowały gwarancje, zabezpieczenia przed
ryzykiem oraz działania mające na celu dokapitalizowanie
sektora finansowego na ogólną sumę około 3000 miliardów
EUR. Trzy nowe komunikaty Komisji stanowią jasne ramy określające
warunki od spełnienia których uzależniona jest realizacja tych
bezprecedensowych działań, gwarantując tym samym zachowanie
integralności jednolitego rynku i uniknięcie szkodliwej rywalizacji
pomiędzy państwami członkowskimi jeżeli chodzi o
wysokość dotacji. Ponadto tymczasowe ramy prawne w zakresie pomocy
państwa z grudnia 2008 r. umożliwiają państwom
członkowskim wspieranie przedsiębiorstw i ochronę miejsc pracy w
realnej gospodarce, unikając nadmiernych zakłóceń
konkurencji. 
Komisarz ds. konkurencji Neelie Kroes skomentowała to
następująco: „Ostatnie sześć miesięcy
pokazało, że kontrola pomocy państwa odgrywa bardzo
ważną rolę przy rozwiązywaniu w skoordynowany sposób
problemów związanych z kryzysem gospodarczym w całej Europie.
Wypróbowane unijne zasady dotyczące pomocy państwa z
pewnością były częścią właściwych
rozwiązań. Nasze interwencje i – czasami surowe – warunki,
jakie stawialiśmy, zapobiegły popadnięciu państw
członkowskich w pułapkę protekcjonizmu i wyeksportowaniu ich
problemów do innych państw członkowskich, a jednocześnie
pozwoliły państwom członkowskim na uniknięcie załamania
finansowego. Odpowiedzialność za dalszą sytuację ponosi
teraz sektor finansowy – musi on uporządkować bilanse i
dokonać restrukturyzacji, aby zapewnić sobie możliwość
przetrwania na rynku”.
Kryzys finansowy
Skoordynowane działania państw członkowskich i Komisji
umożliwiły szybkie wdrożenie odpowiednich programów wsparcia
i działań doraźnych w celu zaradzenia kryzysowi
finansowemu bez nadmiernych naruszeń konkurencji. Od września 2008 r.
Komisja podjęła ponad 50 decyzji, często w bardzo krótkim
terminie. Pomogło to utrzymać stabilność finansową i
przywrócić zaufanie do sektora finansowego oraz gospodarki jako
całości, przy jednoczesnym zachowaniu odpowiednich bodźców
skłaniających do podejmowania ryzyka i konkurencji w
przyszłości. 
Kontrola pomocy państwa miała ogromne znaczenie, ponieważ
pozwoliła uniknąć rywalizacji jeżeli chodzi o
wysokość dotacji, a tym samym zagwarantować równe warunku
działania wszystkim przedsiębiorstwom w ramach jednolitego rynku.
Zapewniła ona również poszanowanie interesów zdrowych
instytucji finansowych, zdolnych do działania bez pomocy państwa. 
Obecne specjalne wydanie tablicy wyników pokazuje, że ogólna
maksymalna wartość działań wspierających instytucje
finansowe w kontekście kryzysu, zatwierdzonych dotychczas przez
Komisję, wynosi około 3000 mld EUR. Na wartość tę
składają się ogólne maksymalne wartości udzielonych
gwarancji (do 2300 mld EUR), działania mające na celu
dokapitalizowanie (około 300 mld EUR) oraz doraźne działania
ratunkowe i restrukturyzacyjne na rzecz konkretnych banków i instytucji
finansowych (około 400 mld EUR). Rzeczywisty poziom pomocy państwa
będzie znacznie niższy, szczególnie dlatego, że element
pomocy w przypadku gwarancji państwowych zwykle stanowi tylko niewielki
ułamek gwarantowanej kwoty. Faktyczne wydatki budżetowe pojawiają
się dopiero, kiedy gwarancję państwową trzeba
zrealizować.
Od
początku października 2008 r. Komisja kierowała działaniami
mającymi na celu pomoc w zwalczaniu kryzysu finansowego w kontekście
jasnych ram politycznych. Komisja przyjęła w okresie od
października 2008 r. do lutego 2009 r., w ścisłej
współpracy z państwami członkowskimi, trzy komunikaty:
„Komunikat w sprawie banków” z dnia 13 października 2008
r. (zob. IP/08/1495),
„Komunikat w sprawie dekapitalizowania” z dnia 5 grudnia 2008 r.
(zob. IP/08/1901)
oraz „Komunikat w sprawie aktywów o obniżonej
jakości” z dnia 25 lutego 2009 r. (zob. IP/09/322).Gospodarka realna 
Pod
koniec 2008 r. kryzys finansowy rozciągnął się na
realną część gospodarki. Ze względu na problemy
przedsiębiorstw z uzyskaniem kredytowania Komisja przyjęła w dniu
17 grudnia 2008 r. tymczasowe ramy prawne (zob. IP/08/1993),
udostępniając państwom członkowskim dodatkowe środki
umożliwiające przeciwdziałanie skutkom mniejszej
dostępności kredytów w gospodarce realnej. Jak dotąd Komisja
zatwierdziła około 25 środków podjętych przez
państwo w 10 państwach członkowskich, mających na celu
ustabilizowanie sytuacji przedsiębiorstw i ochronę miejsc pracy w
gospodarce realnej.
Tablicę wyników oraz szereg szczegółowych zestawień
statystycznych i wskaźników odnoszących się do wszystkich
państw członkowskich Komisja zamieściła na portalu Europa na
następującej stronie internetowej:
http://ec.europa.eu/competition/state_aid/studies_reports/studies_reports.html
w sekcji „Scoreboard, reports and studies".
Zatwierdzone przypadki pomocy państwa udzielonej przez
państwa członkowskiew kontekście kryzysu gospodarczego
i finansowego (sytuacja na dzień 31 marca 2009 r.)Państwo członkowskieProgramy gwarancjiProgramy dokapitalizowaniaProgramy łączące kilka rodzajów
działańInne działaniaNiedawno podjęte działania
doraźneDziałania dotyczące gospodarki
realnejBelgiaxxBułgariaRepublika CzeskaDaniaxxNiemcyxxxEstoniaIrlandiaxxGrecjaxHiszpaniaxxxFrancjaxxxxWłochyxxCyprŁotwaxxxLitwaLuksemburgxxWęgryxxMaltaNiderlandyxxAustriaxxPolskaPortugaliaxxxRumuniaSłoweniaxxSłowacjaFinlandiaxxSzwecjaxxxZjednoczone KrólestwoxxxDodatkowe tabele
zawarte w tablicy wyników w dziedzinie pomocy państwa opublikowanej
wiosną 2009 r. zawierają bardziej szczegółowe informacje, w
tym odwołania źródłowe i łącza internetowe do
decyzji w sprawie pomocy państwa. Przegląd działań
podjętych na poziomie krajowym w odpowiedzi na kryzys finansowy i
gospodarczy można znaleźć w dokumencie MEMO/09/111.
