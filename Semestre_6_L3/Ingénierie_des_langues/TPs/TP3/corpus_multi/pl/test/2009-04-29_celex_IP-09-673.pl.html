IP/09/673
Bruksela, dnia 29 kwietnia 2009 r.Płace dyrektorów: Komisja
określa dalsze wytyczne dotyczące struktury i ustalania
wynagrodzeń dyrektorówKomisja Europejska przyjęła zalecenie
uzupełniające poprzednie zalecenia 2004/913/WE i 2005/162/WE w sprawie
systemu wynagrodzeń dyrektorów spółek notowanych na rynku
regulowanym. Odpowiednia polityka wynagrodzeń powinna zapewnić
wynagradzanie za wyniki i motywować dyrektorów do dbania o
stabilność przedsiębiorstwa w średnim i długim okresie.
Obowiązujące zalecenie w sprawie wynagrodzeń
dyrektorów opiera się na idei wynagradzania za wyniki poprzez
ujawnianie polityki wynagrodzeń. W nowym, ukierunkowanym na
osiągnięcie tego celu zaleceniu przedstawiono dalsze wytyczne,
określając najlepsze praktyki w zakresie opracowywania odpowiedniej
polityki wynagrodzeń. W tym celu koncentruje się ono na pewnych
aspektach struktury wynagrodzeń dyrektorów oraz procesie ustalania ich
wynagrodzeń, w tym na nadzorze ze strony akcjonariuszy. Komisja
przyjęła również zalecenie w sprawie polityki
wynagrodzeń w sektorze usług finansowych (zob. IP/09/674).
Charlie McCreevy, komisarz ds. rynku wewnętrznego i usług,
stwierdził: „Systemy motywacyjne stosowane w stosunku do
dyrektorów wykonawczych spółek notowanych na rynkach regulowanych
zbyt często doprowadzały do nazbyt krótkowzrocznych
działań w zakresie zarządzania oraz do wynagradzania za
niepowodzenie. Obowiązujące przepisy wspólnotowe należy
uzupełnić o dodatkowe wytyczne w pewnych kluczowych aspektach
struktury wynagrodzeń dyrektorów. Wzmocniliśmy również
procesy ustalania wynagrodzeń dyrektorów, w tym nadzór ze strony
akcjonariuszy. Nasze przesłanie jest jasne: wynagrodzenia dyrektorów
muszą być wyraźnie powiązane z wynikami i nie powinny
wynagradzać za niepowodzenie.”
W kwestii struktury wynagrodzeń dyrektorów w nowym zaleceniu
nawołuje się państwa członkowskie do:ustalenia limitu (nieprzekraczającego łącznego wynagrodzenia
stałego dyrektorów z dwóch lat) wielkości odpraw (tzw.
„złotych spadochronów”) oraz zakazu wypłaty odprawy w
przypadku niepowodzenia.
ustanowienia wymogu wypracowania równowagi pomiędzy wynagrodzeniem
stałym i zmiennym oraz powiązania wynagrodzenia zmiennego z
określonymi z góry i wymiernymi kryteriami wynikowymi w celu
wzmocnienia zależności między wynikami a płacą. 
promowania długoterminowej stabilności przedsiębiorstw
dzięki równowadze pomiędzy kryteriami wynikowymi wynagrodzeń
dyrektorów w długim i krótkim okresie, odroczeniu wypłaty
wynagrodzenia zmiennego, minimalnemu (co najmniej trzyletniemu) okresowi
nabywania uprawnień do akcji i opcji na akcje; utrzymanie części
akcji do końca okresu zatrudnienia. 
umożliwienia przedsiębiorstwom odzyskiwania wynagrodzenia
zmiennego na podstawie danych, które okazały się następnie
wyraźnie nieprawdziwe („zwrot”). W kwestii
procesu ustalania wynagrodzeń dyrektorów w nowym zaleceniu
nawołuje się państwa członkowskie do:rozszerzenia zakresu pewnych zawartych w obowiązującym zaleceniu
wymogów dotyczących ujawniania informacji w celu poprawy nadzoru
akcjonariuszy nad polityką wynagrodzeń;
zapewnienia uczestnictwa w walnych zgromadzeniach akcjonariuszy, w
szczególności inwestorów inwestycyjnych, i racjonalnego
korzystania przez nich z prawa głosu w sprawie wynagrodzeń
dyrektorów;
zagwarantowania, że dyrektorzy niewykonawczy nie powinni
otrzymywać opcji na akcje w ramach swojego wynagrodzenia, aby
ograniczyć konflikty interesów;
wzmocnienia roli i funkcjonowania komisji ds. wynagrodzeń za
pomocą nowych zasad dotyczących: (i) składu komisji ds.
wynagrodzeń; (ii) zobowiązania członków komisji ds.
wynagrodzeń do uczestniczenia w walnych zgromadzeniach, na których
omawiana jest polityka wynagrodzeń, w celu udzielania wyjaśnień
akcjonariuszom; (iii) unikania konfliktów interesów związanych z
konsultantami ds. wynagrodzeń. Zalecenie odpowiednio
uwzględnia wysiłki podjęte już przez kilka państw
członkowskich w kontekście kryzysu finansowego i służy
promowaniu tych rozwiązań poprzez określenie najlepszych praktyk
zapewniając w ten sposób większą spójność w
UE. Komisja będzie ściśle monitorować stosowanie zalecenia,
a wnioski zostaną opublikowane w formie tabel wyników. 
Po roku Komisja zbada obydwa zalecenia w świetle nabytego
doświadczenia oraz wyników wyżej wspomnianego monitorowania i
przedstawi sprawozdanie z oceny stosowania obydwu zaleceń przez
państwa członkowskie.
Pełny tekst zalecenia jest dostępny na stronie:
http://ec.europa.eu/internal_market/company/directors-remun/index_en.htm
MEMO/09/213
