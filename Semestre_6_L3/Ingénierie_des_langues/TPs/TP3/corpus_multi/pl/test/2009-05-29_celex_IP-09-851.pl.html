IP/09/ 851  Bruksela, dnia 29 maja 2009 r. Zmiany klimatu: Komisja z zadowoleniem przyjmuje spadek emisji gazów cieplarnianych w 2007 r. w trzecim z kolei roku  Komisarz ds. środowiska Stavros Dimas w dniu dzisiejszym z zadowoleniem przyjął informację, że zanotowano trzeci kolejny rok spadku emisji gazów cieplarnianych w UE. Sporządzony przez Europejską Agencję Środowiska wykaz emisji za rok 2007, ostatni rok, za który dostępne są kompletne dane, ukazuje, że poziom emisji w krajach UE-15 spadł o 1,6 proc. w porównaniu z 2006 r., podczas gdy gospodarka odnotowała wzrost o 2,7 %. Spadek ten oznacza, że emisje w krajach UE-15 zmalały o 5,0 proc. w porównaniu z rokiem bazowym (1990 r. w większości przypadków). Dzięki tej redukcji UE-15 zbliża się do osiągnięcia celu założonego w protokole z Kioto, polegającego na zmniejszeniu w latach 2008-2012 emisji o przynajmniej 8 proc. w porównaniu z rokiem bazowym. Emisje w całej UE-27 spadły w 2007 r. o 1,2 proc., czyli zmniejszyły się o 12,5 proc. w stosunku do roku bazowego. Komisarz Dimas powiedział: „Spadek poziomu emisji obserwowany ostatnio w krajach UE-15 utwierdza nas w przekonaniu, że uda nam się osiągnąć cel określony w protokole z Kioto. Ponieważ ponad połowa państw członkowskich UE-15 ponownie odnotowała w 2007 r. znaczne obniżenie poziomów emisji, naszym głównym celem jest obecnie zadbanie o to, by na konferencji, która odbędzie się w grudniu w Kopenhadze, udało nam się osiągnąć ambitne światowe porozumienie w sprawie zmian klimatu na okres następujący po roku 2012. Powstaną w ten sposób ramy dla przyszłych redukcji emisji na świecie.” Komisarz dodał również: „Mimo że redukcja emisji odnotowana w 2007 r. w krajach UE-15 wynikała po części ze sprzyjających warunków atmosferycznych w niektórych państwach członkowskich, obserwowana od trzech lat tendencja spadkowa wskazuje, że aktywna polityka klimatyczna oraz środki podejmowane na szczeblu krajowym i unijnym od czasu uchwalenia protokołu z Kioto zaczynają przynosić owoce. Przyjęty w zeszłym miesiącu pakiet klimatyczno-energetyczny gwarantuje jeszcze większe redukcje poziomu emisji w nadchodzących latach.” Tendencja spadkowa pomimo wzrostu gospodarczego  Spadek emisji w krajach UE-15 o 1,6 proc. w porównaniu z rokiem 2006 kontrastował ze wzrostem PKB rzędu 2,7 proc. Oznacza to, że UE odnosi sukcesy w rozdzielaniu poziomu emisji i wzrostu gospodarczego. Emisje spadały również w dwóch poprzednich latach, o 0,9 proc. w 2005 r. i 0,6 proc. w 2006 r.  Głównym powodem obniżenia poziomu emisji łącznie o 6 4 mln ton równoważnika CO 2 w 2007 r. był spadek emisji z gospodarstw domowych ze względu na wysokie temperatury oraz ograniczenie emisji z przemysłu wytwórczego i produkcji żelaza oraz stali. Wzrosły z kolei emisje związane z chłodnictwem i klimatyzacją.  W okresie od roku bazowego do 2007 r. spadek emisji odnotowała większość sektorów. Poziom emisji z procesów przemysłowych obniżył się o 14,1 proc., z sektora energetycznego bez transportu o 7,4 proc., z użytkowania rozpuszczalników i innych produktów o 23,7 proc., z rolnictwa o 11,3 proc. i z odpadów o 38,9 proc. Z kolei emisje z transportu wzrosły ogółem o 23,7 proc., natomiast z transportu drogowego o 24,7 proc.   Emisje w całej UE-27 spadły w 2007 r. o 1,2 proc.. Konsekwentnie utrzymały poziom 12,5 proc. poniżej poziomu z roku bazowego (który dla niektórych państw członkowskich jest inny niż rok 1990) i 9,3 proc. poniżej poziomu z roku 1990. Spadek o łącznie 59,4 mln ton równoważnika CO 2 w porównaniu z 2006 r. można zasadniczo przypisać tym samym przyczynom, które dotyczyły krajów UE-15. Wzrost emisji w całej UE-27 odnotowano w transporcie, produkcji cementu oraz w publicznej produkcji energii elektrycznej i cieplnej, a także w chłodnictwie i klimatyzacji. W protokole z Kioto nie określono docelowego poziomu emisji dla całej UE-27, ponieważ kraje UE-12 nie były jeszcze wówczas państwami członkowskimi Unii. Jednak wszystkie państwa członkowskie UE-12 podjęły indywidualne zobowiązania z Kioto do ograniczenia emisji do 6 proc. lub 8 proc. w porównaniu z rokiem bazowym, z wyjątkiem Cypru i Malty, które nie wyznaczyły żadnych celów. Dane zostały zebrane przez Europejską Agencję Środowiska i przedłożone Ramowej konwencji Narodów Zjednoczonych w sprawie zmian klimatu. Dalsze informacje European Environment Agency    www.eea.europa.eu    Załącznik  Emisje gazów cieplarnianych w równoważniku CO 2 (bez pochłaniaczy CO 2 ) w porównaniu z celami określonymi w protokole z Kioto na lata 2008-2012                PAŃSTWO CZŁONKOWSKIE                  1990    Protokół z Kioto: rok bazowy 1)   2007   Zmiana 2006-2007   Zmiana 2006-2007   Zmiana 1990-2007   Zmiana rok bazowy-2007   Cele na lata 2008–12 zgodnie z protokołem z Kioto oraz „podział obciążenia w UE”     (miliony ton)   (miliony ton)   (miliony ton)   (miliony ton)   (%)   (%)   (%)   (%)         Austria   79,0   79,0   88,0   -3,6   -3,9%   11,3%   11,3%   -13,0%      Belgia    143,2   145,7   131,3   -5,3   -3,9%   -8,3%   -9,9%   -7,5%     Dania   69,1   69,3   66,6   -4,4   -6,2%   -3,5%   -3,9%   -21,0%     Finlandia   70,9   71,0   78,3   -1,6   -2,0%   10,6%   10,3%   0,0%     Francja   562,6   563,9   531,1   -10,6   -2,0%   -5,6%   -5,8%   0,0%     Niemcy   1215,2   1232,4   956,1   -23,9   -2,4%   -21,3%   -22,4%   -21,0%     Grecja   105,6   107,0   131,9   3,8   2,9%   24,9%   23,2%   25,0%     Irlandia   55,4   55,6   69,2   -0,5   -0,7%   25,0%   24,5%   13,0%     Włochy   516,3   516,9   552,8   -10,2   -1,8%   7,1%   6,9%   -6,5%     Luksemburg   13,1   13,2   12,9   -0,39   -2,9%   -1,6%   -1,9%   -28,0%     Holandia   212,0   213,0   207,5   -1,0   -0,5%   -2,1%   -2,6%   -6,0%     Portugalia   59,3   60,1   81,8   -2,9   -3,4%   38,1%   36,1%   27,0%     Hiszpania   288,1   289,8   442,3   9,3   2,1%   53,5%   52,6%   15,0%     Szwecja   71,9   72,2   65,4   -1,5   -2,2%   -9,1%   -9,3%   4,0%     Zjednoczone Królestwo   771,1   776,3   636,7   -11,2   -1,7%   -17,4%   -18,0%   -12,5%     UE-15   4232,9   4265,5   4052,0   -64,0   -1,6%   -4,3%   -5,0%   -8,0%     Bułgaria   117,7   132,6   75,5   4,2   5,9%   -35,8%   -43,0%   -8,0%     Cypr   5,5   5,5   10,1   0,2   1,6%   85,3%   Nie dotyczy   Nie dotyczy     Republika Czeska   194,7   194,2   150,8   1,7   1,2%   -22,5%   -22,4%   -8,0%     Estonia   41,9   42,6   22,0   2,8   14,8%   -47,5%   -48,3%   -8,0%     Węgry   99,2   115,4   75,9   -2,9   -3,7%   -23,5%   -34,2%   -6,0%     Łotwa   26,7   25,9   12,1   0,4   3,5%   -54,7%   -53,4%   -8,0%     Litwa   49,1   49,4   24,7   1,9   8,1%   -49,6%   -49,9%   -8,0%      Malta    2,0   2,0   3,0   0,07   2,3%   45,7%   Not applicable   Not applicable     Polska   459,5   563,4   398,9   -0,4   -0,1%   -13,2%   -29,2%   -6,0%     Rumunia   243,0   278,2   152,3   -1,6   -1,0%   -37,3%   -45,3%   -8,0%     Słowacja   73,3   72,1   47,0   -2,0   -4,1%   -35,9%   -34,8%   -8,0%     Słowenia   18,6   20,4   20,7   0,2   0,7%   11,6%   1,8%   -8,0%     EU-27   5564,0   Nie dotyczy   5045,1   -59,4   -1,2%   -9,3%   Nie dotyczy   Nie dotyczy
