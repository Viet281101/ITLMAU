IP/09/182
Bruksela, dnia 29 stycznia 2009 r.20 państw członkowskich nadal nie
wdrożyło przepisów wspólnotowych wspierających
efektywność energetycznąKomisja przekazała w dniu dzisiejszym
uzasadnioną opinię dwudziestu państwom członkowskim,
które nie powiadomiły o przeniesieniu do prawa krajowego
przepisów dyrektywy w sprawie usług
energetycznych[1].
Dyrektywa ta ma na celu poprawę wydajności końcowego
wykorzystania energii poprzez zapewnienie ram w zakresie zachęt i
usług energetycznych.
Pomimo przesłania w lipcu 2008 r. poszczególnym państwom
członkowskim wezwania do usunięcia uchybienia, nie poinformowały
one do tej pory Komisji o dokonaniu pełnej transpozycji dyrektywy. W
związku z tym Komisja uruchomiła drugi etap postępowania w
sprawie naruszenia przepisów przeciwko Belgii, Bułgarii, Cyprowi,
Czechom, Finlandii, Niemcom, Grecji, Węgrom, Irlandii, Łotwie, Litwie,
Luksemburgowi, Holandii, Polsce, Portugalii, Rumunii, Słowenii,
Słowacji, Szwecji i Wielkiej Brytanii.
Dyrektywa określa ramy, w granicach których państwa
członkowskie mogą tworzyć w całej gospodarce klimat dla
przedsiębiorczości oraz infrastrukturę sprzyjające
efektywności energetycznej. Dyrektywa ma zastosowanie do sektorów
budownictwa, transportu, rolnictwa i przemysłu. Stwarza ona
również warunki do rozwoju i wspierania rynku usług
energetycznych oraz innych środków poprawy efektywności
energetycznej, uwzględniając rolę dystrybutorów energii,
kwestie finansowania oszczędności energii, wzorcową rolę
sektora publicznego, a także znaczenie dostępności
informacji.
Zaangażowaniu politycznemu państw członkowskich na rzecz
efektywności energetycznej muszą towarzyszyć działania
legislacyjne na poziomie krajowym.
[1] Dyrektywa 2006/32/WE
Parlamentu Europejskiego i Rady z dnia 5 kwietnia 2005 r. w sprawie
efektywności końcowego wykorzystania energii i usług
energetycznych oraz uchylająca dyrektywę Rady 93/76/EWG
