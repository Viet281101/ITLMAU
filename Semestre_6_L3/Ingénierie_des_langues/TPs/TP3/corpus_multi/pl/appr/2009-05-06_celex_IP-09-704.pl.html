IP/09/704
Bruksela, dnia 6 maja 2009Europejski Tydzień Małych i
Średnich Przedsiębiorstw (MŚP) – propagowanie
przedsiębiorczości w czasach kryzysuGłównym celem pierwszego Europejskiego
Tygodnia MŚP, który rozpoczął się w dniu dzisiejszym w
Brukseli, jest propagowanie przedsiębiorczości oraz wiedzy na temat
pomocy dla przedsiębiorstw. W dniach od 6 do 14 maja
odbędzie się ponad 1000 imprez w 35 krajach. W dzisiejszych czasach
zasługi przedsiębiorców europejskich dla utrzymania
dotychczasowych miejsc pracy i tworzenia nowych powinny znaleźć u nas
szczególne uznanie, a sami przedsiębiorcy powinni otrzymać
wsparcie. Podczas Tygodnia MŚP przedsiębiorcy będą mogli
dowiedzieć się, jakiego rodzaju informacje, usługi doradztwa,
wsparcie oraz nowe rozwiązania są dostępne na poziomie
europejskim, krajowym, regionalnym oraz lokalnym, aby ułatwić im
rozwijanie działalności.
Podczas dzisiejszej ceremonii inauguracji Tygodnia MŚP
wiceprzewodniczący Komisji Europejskiej Günter Verheugen
odpowiedzialny za przedsiębiorstwa i przemysł powiedział:
„Komisja i państwa członkowskie włożyły
dużo wysiłku, aby poprawić warunki działalności
małych firm. Sposobem na wyjście z kryzysu gospodarczego jest
właśnie kreatywność MŚP, ich elastyczność i
zdolność opracowywania nowych rozwiązań. Dziś już
możemy odczuć pewną poprawę, ale nie wolno nam
spocząć na laurach. Musi powstawać więcej MŚP, bo
są one prawdziwymi motorami wzrostu i źródłem nowych miejsc
pracy.”
Tydzień MŚP jest jednym ze środków wdrażających
program Small Business Act, pierwsze całościowe ramy polityczne
dotyczące MŚP w Unii Europejskiej i jej państwach
członkowskich. Od początku swojej kadencji w 2004 r. Komisja
Europejska może pochwalić się niemałymi
osiągnięciami w zakresie działań polityki wsparcia MŚP,
takimi jak:Propagowanie w UE zasady „Najpierw myśl na małą
skalę” 
Zmniejszanie obciążeń administracyjnych
przedsiębiorstw: MŚP skorzystają z uproszczonych
środków oraz zmniejszonych kosztów administracyjnych, gdyż
Komisja ustaliła cel zmniejszenia obciążeń
administracyjnych, którymi obarczone są firmy, o 25% do 2012 r.
Intencją Komisji jest również zaangażowanie państw
członkowskich w tę akcję (zob. IP/09/131).
Przegląd zasad
pomocy państwa ułatwi MŚP korzystanie z finansowania przez
państwo szkoleń, badań i rozwoju, ochrony środowiska oraz z
innych typów pomocy.
Nowy statut europejskiej spółki prywatnej pozwoli MŚP
na rozpoczęcie i prowadzenie działalności według tych samych
przepisów prawa spółek w całej Europie.
Europejski program wymiany Erasmus dla
młodych przedsiębiorców uruchomiony na początku 2009 r.
powinien zachęcić jego uczestników do podejmowania
działalności gospodarczej oraz zainspirować tych, którzy
mają już w planach jej rozpoczęcie. Program ten umożliwia
nabycie cennych umiejętności w zarządzaniu MŚP dzięki
pracy w przedsiębiorstwie w innym państwie członkowskim u boku
doświadczonego przedsiębiorcy. 
zaproponowała nowe przepisy prawne w celu rozwiązania problemu
opóźnień w płatnościach ze strony administracji
publicznej i przedsiębiorstw (zob. IP/09/552).Państwa członkowskie powinny mieć możliwość
stosowania obniżonych stawek podatku VAT w stosunku do usług
świadczonych lokalnie, w tym usług pracochłonnych takich jak
usługi fryzjerskie, gastronomiczne czy naprawcze.Podczas
Tygodnia MŚP odbędą się imprezy mające na celu
nawiązanie kontaktu z obecnymi i potencjalnymi przedsiębiorcami,
przekazanie im informacji i porad, jak również udzielenie pomocy w
poszukiwaniu nowych rozwiązań. Przedsiębiorcy będą
również mogli dowiedzieć się, jak uzyskać potrzebne im
konkretne informacje i wsparcie. 
Szczegółowy wykaz wszystkich imprez Tygodnia MŚP dostępny
jest na oficjalnej stronie internetowej:Pierwszy
Europejski Tydzień MŚPW Brukseli na przykład, dzięki
interaktywnej wystawie zatytułowanej „Małe i średnie firmy
– jak to jest być przedsiębiorcą” (“SME
experience – How it feels to be an entrepreneur”), która
odbędzie się między 6 i 9 maja, zwiedzający na własne
oczy przekonają się, jak wygląda życie przedsiębiorcy.
Rozmieszczone w 10 pomieszczeniach instalacje będzie można
oglądać, słuchać i dotykać ich, a nawet je
wąchać.
Zwycięzcy konkursu European Entrepreneurship Video Awards
(europejskich nagród dla najlepszych filmów wideo nt.
przedsiębiorczości) zostaną ogłoszeni podczas imprezy
otwierającej Tydzień MŚP w Brukseli 6 maja, której
głównym tematem będzie wpływ telewizji na rozwój ducha
przedsiębiorczości. Aby wziąć udział w tym konkursie
filmów wideo organizowanym przez Komisję, należało
przedstawić nagrania krótkie, lecz oryginalne, interesujące i
pouczające w trzech różnych kategoriach:„Duch
przedsiębiorczości”, „Przedsiębiorstwa
innowacyjne” oraz „Odpowiedzialna
przedsiębiorczość”.
Tydzień MŚP zamknie konferencja organizowana w Pradze przez
prezydencję czeską UE oraz Komisję Europejską w dniach 13 i
14 maja, zatytułowana „Program Small business act dla Europy:
biznes bez przeszkód”. Podczas konferencji zostaną
ogłoszeni zdobywcy Europejskich Nagród
Przedsiębiorczości. Nagroda ta przyznawana jest regionom i gminom
za innowacyjne praktyki w propagowaniu przedsiębiorczości i
działalności MŚP.
Szczegółowe informacje dostępne są na stronach
internetowych:
Small
Business Act
European
Enterprise Awards
Enterprise
Europe Network
