IP/09/131
Bruksela, dnia 28 stycznia 2009 r.Lepsze stanowienie prawa sukcesem
EuropyZe strategicznego przeglądu procesu lepszego
stanowienia prawa w Unii Europejskiej, który został dziś
przedstawiony przez Komisję Europejską, wynika, że lepsze
uregulowania prawne stanowią główny element europejskiej
odpowiedzi na kryzys finansowy i gospodarczy. W przeglądzie wykazano
również, iż uproszczone środki oraz zmniejszone koszty
administracyjne przynoszą już korzyści zarówno obywatelom,
jak i firmom – a w szczególności małym i średnim
przedsiębiorstwom (MŚP). Dzięki radykalnemu uproszczeniu procedur
zaproponowano już usunięcie niemal 1 300 aktów prawnych,
czyli 7 800 stron Dziennika Urzędowego stanowiących ok. 10% dorobku
prawnego Wspólnoty. Kolejne, już przedstawione lub
planowane środki na rzecz zmniejszenia obciążeń
administracyjnych, pozwolą zaoszczędzić ponad 30 mld euro. Tylko
dzisiejszy wniosek w sprawie podatku VAT oznacza oszczędności
rzędu 18 mld euro. Wiodąca rola Komisji w działaniach na rzecz
ograniczania obciążeń administracyjnych zainspirowała
większość państw członkowskich – 21
spośród nich ustanowiło krajowe programy zmniejszania
obciążeń administracyjnych. Komisja będzie również
nadal dbała o ogólną poprawę jakości swoich nowych
aktów prawnych poprzez dalsze doskonalenie przeprowadzanej oceny
skutków. W tym celu wzmocni ona kontrolę zgodności z zasadą
pomocniczości, usprawni proces konsultacji z zainteresowanymi stronami oraz
zaostrzy ocenę skutków m.in. w odniesieniu do MŚP,
obciążeń administracyjnych, praw podstawowych, konsumentów
oraz regionów. 
Przewodniczący Komisji Europejskiej José Manuel Barroso
powiedział: „Zaproponowane przez Komisję zmniejszenie
obciążeń administracyjnych stanowi jeden z podstawowych
elementów europejskiej inicjatywy na rzecz naprawy gospodarczej. Świat
nie stoi w miejscu, prawo musi więc być dynamiczne, a nie statyczne.
Musi dostosowywać się do nowych sytuacji i nowych potrzeb. Poprzez
intensywniejszy proces konsultacji z zainteresowanymi stronami, lepsze oceny
skutków i ograniczanie obciążeń administracyjnych
możemy sprawić, że europejskie prawodawstwo będzie jeszcze
bardziej skuteczne i łatwiejsze do stosowania. Komisja spełnia
pokładane w niej nadzieje. Mam nadzieję, że w najbliższych
miesiącach państwa członkowskie oraz Parlament Europejski
dotrzymają kroku Komisji i również wywiążą
się ze swoich zobowiązań.”
Wiceprzewodniczący Komisji Günter Verheugen powiedział
natomiast: „Po czterech latach od przyjęcia strategii na rzecz
lepszego stanowienia prawa możemy ją określić jako sukces.
Osiągnęliśmy już znaczące postępy i zamierzamy
zrealizować jeszcze więcej do końca tego roku. Lepsze stanowienie
prawa – regulowanie, kiedy jest to konieczne, przy jednoczesnym
ograniczaniu do minimum obciążeń spoczywających na
przedsiębiorstwach i obywatelach – musi pozostać zasadniczym
elementem naszej odpowiedzi na bieżące zawirowania gospodarcze.”Radykalne upraszczanie prawa UE kontynuowano w roku 2008
Poprzez uproszczenie i kodyfikację prawodawstwa Komisja w obecnym
składzie podjęła działania, które w przypadku
zaakceptowania przez Radę i Parlament,  doprowadzą do ograniczenia
dorobku prawnego Wspólnoty o prawie 10% –- czyli o 1 300
aktów prawnych odpowiadających 7 800 stronom Dziennika
Urzędowego. Potencjał uproszczeń w prawodawstwie jest jednak
nadal duży. Komisja w 2009 r. zrealizuje zatem 33 nowe inicjatywy. W wyniku
analizy istniejącego prawodawstwa UE pojawić się może 81
nowych inicjatyw, stanowiących uzupełnienie przyszłych
działań na rzecz upraszczania. W związku z tym
następna Komisja powinna być w stanie sfinalizować prace w tej
dziedzinie.
Więcej informacji na ten temat znajduje się w dokumencie MEMO/09/31Zmniejszanie obciążeń administracyjnych bez zwalniania
tempa prac
Od przedstawienia przez Komisję Europejską wniosku w sprawie
zmniejszenia obciążeń administracyjnych spoczywających na
przedsiębiorstwach w UE o 25% do roku 2012 oraz zaangażowania w to
również państw członkowskich, liczba państw
członkowskich, które wyznaczyły podobne cele na poziomie
krajowym, znacznie wzrosła: z 7 w 2006 r. do 14 w 2007 r. i wreszcie do 21
w roku 2008. 
W latach 2007 i 2008 Komisja zaproponowała 21 przyspieszonych
działań, prowadzących do oszczędności dla
przedsiębiorstw UE przekraczających 2,3 mld euro. Ponadto stworzono
podstawy dla wniosków Komisji związanych z ograniczeniem kosztów
na szeroką skalę. Dziś Komisja przyjęła wniosek,
który dotyczy ambitnego przeglądu dyrektywy VAT mającego
na celu zniesienie przeszkód w elektronicznym fakturowaniu. Potencjalne
oszczędności w skali roku mogłyby wynieść nawet 18 mld
euro w perspektywie średnioterminowej. W odniesieniu do prawa
spółek Komisja planuje przedstawić wniosek pozwalający
państwom członkowskim wyłączyć
mikroprzedsiębiorstwa z zakresu stosowania unijnych dyrektyw
dotyczących rachunkowości, co mogłoby przynieść dalsze
7 mld euro oszczędności. Zasada „najpierw myśl na
małą skalę” stosowana jest ogólnie do tych dyrektyw w
celu dostosowania systemów do potrzeb MŚP.
Więcej informacji na ten temat znajduje się w dokumencie MEMO/09/30Dodatkowe
informacje (Sekretariat Generalny) 
Dodatkowe
informacje (DG ds. Przedsiębiorstw) 
Więcej informacji na temat elektronicznego fakturowania znajduje
się w dokumencie IP/09/132
