IP/09/67
Bruksela, 19 stycznia 2009 r.Prognozy śródokresowe na lata
2009–2010: spowolnienie narasta, ale wzrost gospodarczy
powróci przed końcem 2009 r.Zgodnie z najnowszymi prognozami wzrost PKB w Unii
Europejskiej spadnie w roku 2009 o 1,8%, a w roku 2010 nieznacznie
wzrośnie do 0,5%. Jest to efekt skutków, jakie wywierają na
gospodarkę głęboki kryzys finansowy, następujące po nim
globalne spowolnienie, którego dowodem jest wyraźny spadek
obrotów handlowych i produkcji przemysłowej na całym
świecie, oraz – w niektórych krajach – korekta na rynku
nieruchomości.   Sytuację poprawią jednak wydatki rządowe i
inwestycje publiczne. Fakt, że zmalała presja inflacyjna
również przyczynia się do wzrostu spożycia prywatnego.
Ogłaszane od sierpnia 2008 r. dyskrecjonalne środki fiskalne
ograniczą w tym roku spadek wzrostu PKB o około 0,75 punktu
procentowego. W okresie objętym prognozą silne spowolnienie
gospodarcze będzie miało duży wpływ na zatrudnienie i
finanse publiczne.   
„&#346;rodki mające zapewnić stabilizację rynku
finansowego, złagodzenie polityk monetarnych i programy naprawy
gospodarczej pomogą nam zatrzymać w tym roku proces pogarszania
się koniunktury gospodarczej i stworzyć warunki do stopniowej poprawy
sytuacji w drugiej połowie roku. Głównym priorytetem jest
zapewnienie skuteczności tych środków: zwiększenie
dostępności kredytów oferowanych po rozsądnej cenie i
szybkie wdrożenie pakietów bodźców fiskalnych w celu
zwiększenia inwestycji i spożycia prywatnego. W celu zwiększenia
poziomu zaufania równie istotne jest, by państwa członkowskie 
zobowiązały się jednoznacznie do zatrzymania procesu pogarszania
się stanu finansów publicznych, gdy tylko nastąpi normalizacja
warunków ekonomicznych, w celu zapewnienia średnio- i
długoterminowej równowagi finansów publicznych” –
powiedział komisarz ds. gospodarczych i walutowych Joaquín
Almunia.
Według opublikowanych dziś szczegółowych prognoz
śródokresowych wzrost gospodarczy spadł w całej UE, jak i w
strefie euro, z nieco poniżej 3% w 2007 r. do około 1% w 2008
r[1].  Oczekuje się,
że w 2009 r. realny PKB gwałtownie spadnie, o 1,8% w UE i 1,9% w
strefie euro, a w 2010 r. wzrośnie o około 0,5%.  
Gospodarka światowa przechodzi w tym roku recesję
Zgodnie z przewidywaniami w ostatnim kwartale 2008 r.
działalność gospodarcza na całym świecie znacznie
straciła na dynamice   Spadki odnotowane podczas najnowszych badań i
na rynkach zamówień wskazują, że w bliższej
perspektywie osłabienie to będzie się utrzymywać. 
Spodziewany zasięg spowolnienia gospodarczego będzie szeroki i coraz
częściej będzie ono również dotykało gospodarki
rynków wschodzących. W 2009 r. prognozuje się spowolnienie tempa
wzrostu światowego PKB do 0,5 % (z 3,3 % w 2008 r. i z wyjątkowo
wysokiego średniego poziomu wynoszącego 5 % w latach 2004–2007).
Począwszy od drugiej połowy 2009 r. tempo światowego wzrostu
gospodarczego zacznie się stopniowo, choć powoli, zwiększać,
w związku z poprawą sytuacji na rynkach finansowych i faktem, iż
odczuwalne staną się skutki złagodzenia polityki
makroekonomicznej (również w USA). Ogółem spodziewany wzrost
światowego PKB wyniesie w 2010 r. około 2,75 %.   
Gospodarka UE również mocno dotknięta
W trzecim kwartale 2008 r. PKB w strefie euro i w UE spadł o 0,2 %. 
Oznacza to, że strefa euro po raz pierwszy weszła w stan recesji
technicznej, gdyż w trakcie dwóch kwartałów z rzędu
odnotowano zmniejszenie PKB. Zważywszy na dalsze załamanie, na
które wskazują  dane ankietowe zebrane w poszczególnych sektorach
i państwach oraz na wyraźne osłabienie innych głównych
wskaźników w czwartym kwartale, prognozy na pierwszą
połowę bieżącego roku przewidują, że PKB
będzie nadal spadał.  Spodziewana tendencja spadkowa będzie
miała szeroki zasięg i obejmie wiele krajów ze względu na
fakt, że skutki kryzysu finansowego, światowego cyklu koniunkturalnego
oraz – w niektórych krajach – załamania rynku
nieruchomości będą boleśnie odczuwalne. Oczekuje się,
że na spadek PKB znaczący wpływ będzie miało
osłabienie popytu prywatnego i popytu zagranicznego netto, a sytuację
ratować będą jedynie wydatki rządowe i inwestycje publiczne.Gwałtowne spowolnienie dotknie w szczególności inwestycje
prywatne, które były głównym motorem wzrostu; nastąpi
to wskutek znaczącego spadku poziomu wykorzystania zdolności
produkcyjnych, pogorszenia sytuacji gospodarczej i zaostrzonych warunków
finansowania. 
Wzrost bezrobocia i deficytów
W 2008 r. sytuacja na rynku pracy w większości państw
członkowskich zaczęła się pogarszać.  Ponieważ
zmiany tempa wzrostu PKB przekładają się na zmiany na rynku pracy
z pewnym opóźnieniem, oczekuje się, że wzrost zatrudnienia
przejdzie w tym roku w spadek, a liczba miejsc pracy w UE zmniejszy się o
3,5 mln.  W konsekwencji oczekuje się, że w 2009 r. stopa bezrobocia w
UE wzrośnie do 8,75% (9,25% w strefie euro) i że w 2010 r. nadal
będzie rosnąć. 
Pogorszenie sytuacji odbije się również na finansach
publicznych, które ucierpią na skutek odpływu pojawiających
się w przeszłości, nieplanowanych dochodów, wzrostu
gospodarczego generującego mniejsze wpływy z podatków oraz
oddziaływania znacznych środków dyskrecjonalnych przyjętych
lub zapowiadanych przez państwa członkowskie (w świetle danych
dostępnych w momencie ukończenia prac nad niniejszą prognozą
środki te wynoszą około 1 % PKB na rok 2009).  Spodziewany
deficyt zasadniczy w UE zwiększy się zatem w tym roku dwukrotnie,
sięgając 4,5 % w 2009 r. (średnio między 1,75 % a 4 % w
strefie euro).   
Szybki spadek inflacji
Presja inflacyjna w szybkim tempie maleje.  Gwałtowny wzrost cen
surowców, który sprawił, że w lecie 2008 r. inflacja
osiągnęła swój najwyższy poziom, został nagle
zatrzymany ze względu na szybko pogarszające się perspektywy
wzrostu gospodarczego dla UE i gospodarki światowej oraz
pogarszającą się sytuację na rynkach pracy.  Elementy te
umożliwiają dokonanie korekty w dół przewidzianej w
jesiennej prognozie stopy inflacji. Zgodnie z oczekiwaniami inflacja
konsumpcyjna w UE powinna spaść z 3,7 % w 2008 r. (3,3 % w strefie
euro) do 1,2 % w 2009 r. (1% w strefie euro) i nieco poniżej 2% w 2010 r.
na obu obszarach.  
Duża niepewność co do przyszłego rozwoju
sytuacji
Niniejszej prognozie towarzyszy duża doza niepewności, gdyż
gospodarka światowa stoi przed obliczem największego kryzysu od
czasów II wojny światowej. Zagrożenia dla wzrostu gospodarczego
są zrównoważone. Z jednej strony skutki kryzysu finansowego (w
tym ich wpływ na rynek nieruchomości) oraz siła ich negatywnego
oddziaływania odbijają się na finansowych i realnych sektorach
gospodarki. Z drugiej strony, wzrost gospodarczy może być większy
niż się oczekuje, jeżeli – między innymi –
pakiety fiskalne przywrócą zaufanie inwestorów i konsumentów
szybciej, niż jest to zakładane. Zagrożenia związane z
poziomem kształtowania się inflacji również wydają
się zrównoważone wskutek zmian cen surowców i globalnego
pogorszenia perspektyw gospodarczych. 
Bardziej szczegółowe sprawozdanie dostępne jest na stronie:http://ec.europa.eu/economy_finance/thematic_articles/article13727_en.htmFigures and graphics available in PDF and WORD PROCESSED[1] Komisja publikuje zwykle
prognozę śródokresową w lutym; prognoza dotyczy tylko
siedmiu największych gospodarek UE oraz inflacji i wzrostu gospodarczego w
bieżącym roku.  Niniejsza analiza w większym stopniu przypomina
prognozy wiosenną i jesienną, a uzasadnia ją wyjątkowo
szybko postępujące od jesieni pogarszanie się sytuacji i prognoz
gospodarczych oraz konieczność uwzględnienia tego zjawiska w
corocznych ocenach programów stabilności i konwergencji państw
członkowskich.
