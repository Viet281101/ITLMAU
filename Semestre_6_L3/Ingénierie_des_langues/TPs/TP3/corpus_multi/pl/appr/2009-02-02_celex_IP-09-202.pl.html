IP/09/202
Bruksela, dnia 2 lutego 2009 r.Sprawy konsumentów: Energia,
usługi bankowe i transport miejski nie spełniają oczekiwań
konsumentówTrzy obszary usług mających
największe znaczenie dla konsumentów – energia,
bankowość i transport (pociągi, autobusy i tramwaje) –
sprawiają im też najwięcej problemów. Takie wnioski
płyną z ostatniego sprawozdania UE opublikowanego dziś przez
Komisję Europejską. W drugim corocznym sprawozdaniu UE z wyników
dla rynków konsumenckich przeanalizowanych zostało 20
sektorów towarów i usług (m.in. żywności,
ubrań, obuwia, energii, usług finansowych i telekomunikacyjnych) pod
względem 5 kluczowych wskaźników konsumenckich – cen,
możliwości zmiany usługodawcy, satysfakcji, skarg i
bezpieczeństwa. Celem sprawozdania jest określenie, na których
rynkach ryzyko niespełnienia oczekiwań konsumentów jest
największe. Sytuacja konsumentów na detalicznym rynku energii
elektrycznej będzie przedmiotem głębokiej analizy rynku,
którą Komisja przeprowadzi w 2009 r. 
Meglena Kunewa, komisarz UE ds. konsumentów, powiedziała:
„Bardzo niepokoi mnie fakt, że te trzy sektory usług, które
mają tak ogromne znaczenie w życiu każdego z nas, uzyskują
złe wyniki pod względem tylu ogólnowspólnotowych
wskaźników konsumenckich. Właśnie z powodu ich znaczenia w
każdym budżecie domowym zdecydowałam poddać badaniu w 2009
r. także detaliczny rynek energii elektrycznej. Europejscy konsumenci
zasługują na lepszą jakość.”
Najważniejsze wnioski 
Dwie główne tendencje w całej UE, jakie wynikają ze
sprawozdania z 2009 r. to:
1. Usługi podstawowe nie spełniają oczekiwań
konsumentów
Usługi stale przysparzają konsumentom więcej problemów,
niż tradycyjne rynki towarów. Dane dotyczące poziomu satysfakcji
dla 19 rynków ponownie pokazują wyraźny podział między
rynkiem usług a rynkiem towarów.  Poziom satysfakcji jest
szczególnie niski w przypadku transportu miejskiego i podmiejskiego
(pociągi, autobusy i tramwaje), energii, telefonii stacjonarnej i
usług pocztowych. We wszystkich tych sektorach liczba zadowolonych z
usług konsumentów nie przekracza 60%. Można dostrzec pewną
prawidłowość, wyraźnie wskazującą, że
konsumenci zgłaszają więcej skarg względem usług,
niż towarów. Zob. MEMO/09/44.2. Trzy najbardziej problematyczne sektory dla konsumentów (mierzone
względem 5 wskaźników) to energia, transport i usługi
bankowe
Energia:Mniej niż dwie trzecie konsumentów jest zadowolonych ze swojego
dostawcy energii.
Dostawy energii elektrycznej i gazu uzyskują szczególnie złe
wyniki pod względem wzrostu cen. Około 60% konsumentów
zauważyło, że ich dostawca energii podniósł ceny,
natomiast tylko 3-4% zaobserwowało spadek cen.
Szczególnie złe wyniki uzyskują także dostawy energii
elektrycznej i gazu pod względem porównywalności ofert i
łatwości zmiany dostawcy. Energia jest tym sektorem, w którym
konsumenci najrzadziej zmieniają dostawców: dostawcę gazu
zmieniło tylko 7%, a energii elektrycznej –
8%.Wskaźnik ten jest szczególnie ważny,
ponieważ jednym z kluczowych wniosków ze sprawozdania jest to, że
na rynkach, na których odsetek konsumentów zmieniających
usługodawcę jest wyższy, rzadziej dochodzi do podwyżek
cen. Są to np. rynek ubezpieczeń samochodowych, gdzie 25%
konsumentów zmieniło usługodawcę w ciągu ostatnich
dwóch lat, oraz rynek usług internetowych (22%) i telefonii
komórkowej (19%). Dowody wskazują, że konsumenci, którzy
mają możliwość zmiany usługodawcy, przyczyniają
się do poprawy wyników dla wszystkich konsumentów.
Ułatwianie zmiany usługodawcy w kluczowych sektorach usług
detalicznych powinno stać się politycznym priorytetem.
Usługi bankowe:Z dostępnych danych dotyczących cen wynika, że usługi
bankowe wymagają szczególnej uwagi. Zarówno marże
bankowe, jak i wysokość odsetek, są bardzo zróżnicowane
w państwach członkowskich, co trudno wyjaśnić. Na
przykład odsetki dla kredytów konsumenckich od jednego do pięciu
lat wahają się od 0,21% w Szwecji do 12,12% w Estonii, co pokazuje
rozbieżności w przeliczeniu na koszty kapitału.
Usługi bankowe stwarzają problemy w szczególności pod
względem porównywalności ofert, łatwości zmiany
usługodawcy i rzeczywistej skali tych zmian. Średnio 11%
użytkowników usług bankowych zmieniło usługodawcę
w ciągu ostatnich dwóch lat. Tylko 9% posiadaczy rachunków
bieżących zmieniło bank; najbardziej skłonni do zmiany byli
posiadacze kredytów hipotecznych i korzystający z produktów
inwestycyjnych, jednak ich liczba nadal wynosi tylko
13%.Transport:Konsumenci korzystający z transportu miejskiego i podmiejskiego
(autobusy, pociągi, tramwaje) są najmniej zadowoleni i
zgłaszają największą liczbę problemów: mniej
niż połowa konsumentów jest zadowolona z tych usług.
Główne przyczyny braku satysfakcji na tych rynkach to ceny,
atrakcyjność oferty handlowej, łatwość zakupów
oraz stosunek do konsumenta.
Jeden na czterech konsumentów doświadczył problemów i
złożył skargę. Kolejne
działania
Z wymienionych trzech sektorów, które przysparzają konsumentom
najwięcej problemów, sektor energetyczny związany jest z
największymi wydatkami (5,7% budżetu gospodarstwa domowego), a w
ramach tego sektora za największą część wydatków
konsumentów (2,1%) odpowiada energia elektryczna. 
Detaliczny rynek energii elektrycznej będzie przedmiotem kolejnego
badania rynku w 2009 r., które ma zbadać warunki dotyczące
konsumpcji w gospodarstwach domowych, na przykład
porównywalność ofert, nieuczciwe praktyki handlowe i wystawianie
rachunków.
Pozostałe wnioski
Pełne tablice wyników dla rynków konsumenckich dostępne
są w załączonej nocie. Sprawozdanie z wyników wskazuje w
szczególności, że spada względne znaczenie
transgranicznego handlu detalicznego. Odsetek handlu transgranicznego nie
wzrósł od 2006 r. Krajowe punkty odniesienia wskazują na
znaczne różnice między państwami członkowskimi pod
względem krajowego otoczenia dla konsumentów, a zwłaszcza na
konieczność poprawy mechanizmów egzekwowania przepisów
dotyczących ochrony konsumentów i uzyskiwania
zadośćuczynienia.
Więcej informacji można uzyskać na stronach: 
http://ec.europa.eu/consumers/overview/cons_policy/index_en.htm
