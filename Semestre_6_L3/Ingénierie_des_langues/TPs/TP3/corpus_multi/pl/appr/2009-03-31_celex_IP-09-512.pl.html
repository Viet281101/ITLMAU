IP/09/512
Bruksela, dnia 31 marca 2009Zaproszenia do składania wniosków
na rok 2009 w ramach programu TEN-T: prawie miliard euro na finansowanie
transeuropejskiej sieci transportowejKomisja Europejska ogłosiła dzisiaj
zaproszenia do składania wniosków na rok 2009 w ramach programu TEN-T
(transeuropejska sieć transportowa), udostępniając prawie 1
miliard euro na finansowanie projektów dotyczących europejskiej
infrastruktury transportowej. Tegoroczna edycja obejmuje zaproszenie o
wartości 500 milionów euro w ramach europejskiego planu
naprawy gospodarczej, mającego na celu wywołanie rychłego
ożywienia gospodarki europejskiej poprzez przyspieszenie inwestycji w
zakresie infrastruktury. Ponadto możliwości finansowania w ramach
wieloletniego oraz rocznego programu TEN-T, zgodnie z priorytetami realizowanymi
w obecnym zaproszeniu, dotyczyć będą projektów w zakresie
autostrad morskich, inteligentnych systemów transportowych dla ruchu
drogowego, a także europejskiego systemu zarządzania ruchem kolejowym
(ERMTS). Agencja Wykonawcza ds. Transeuropejskiej Sieci Transportowej
zarządza realizacją programu TEN-T od strony technicznej i finansowej,
oraz odpowiada – w imieniu instytucji macierzystej, tzn. Dyrekcji
Generalnej ds. Energii i Transportu – za przebieg procedury oraz
ocenę złożonych wniosków projektowych. 
Antonio Tajani, wiceprzewodniczący Komisji odpowiedzialny za transport,
powiedział: „Jestem przekonany, że stymulowanie popytu za
pomocą ambitnego programu infrastruktury europejskiej jest jednym z
najbardziej wykonalnych i skutecznych rozwiązań, jakie możemy
dzisiaj dostarczyć w odpowiedzi na kryzys gospodarczy. Ten program to
TEN-T, a jego realizacja zapewni bezpieczeństwo zatrudnienia wielu
Europejczykom w ważnych sektorach gospodarki, takich jak sektor budowlany,
który zawsze był i pozostaje znaczącym pracodawcą oraz
przyczynia się znacząco do tworzenia PKB. Z tego względu Komisja
postanowiła przeznaczyć – w ramach europejskiego planu naprawy
gospodarczej – środki w wysokości 500 milionów euro na
finansowanie projektów będących częścią
tegorocznego programu TEN-T.” 
Zaproszenia do składania wniosków zostały ogłoszone w
ramach trzech oddzielnych programów prac: 
1. W odpowiedzi na kryzys gospodarczy i finansowy w Europie przygotowano 500
milionów euro z funduszy TEN-T w ramach europejskiego planu naprawy
gospodarczej. Wspomniany program został przyjęty w tym roku i ma
charakter doraźny. Realizacja prac wspieranych za jego pomocą
może rozpocząć się w roku 2009 lub 2010 i będzie
odbywać się głównie w okresie tych dwóch lat. 
2. Wieloletni program prac ma na celu finansowanie
najważniejszych priorytetów sieci TEN-T. Dziedziny, na których
koncentruje się w tym roku zaproszenie, to:autostrady morskie (projekt priorytetowy TEN-T nr 21), przedstawiające
alternatywy dla zatłoczonych korytarzy drogowych poprzez przesunięcie
przewozów towarowych do transportu morskiego: maksymalnie 30 mln
EUR;
europejski system zarządzania ruchem kolejowym (ERMTS), mający na
celu harmonizację europejskich systemów sygnalizacji kolejowej:
maksymalnie 240 mln EUR;
inteligentne systemy transportowe dla ruchu drogowego, wykorzystujące
integrację technologii informacyjnych i komunikacyjnych do tworzenia
wydajniejszego i bezpieczniejszego transportu drogowego: maksymalnie 100 mln
EUR.3. Roczny program prac (140 mln EUR) ma charakter
elastyczny i stanowi uzupełnienie działań podejmowanych w ramach
wieloletniego programu prac. Zawiera się w nim kwota 60
milionów euro na instrument gwarancji kredytowej, który stanowi
wkład roczny ze strony Komisji. Środki te przekazane zostaną do
dyspozycji Europejskiego Banku Inwestycyjnego (EBI). 
Do dnia 15 maja 2009 r. potencjalni kandydaci mogą składać
wnioski, które zostaną ocenione pod kątem ich adekwatności w
stosunku do priorytetów i celów polityki w zakresie TEN-T,
dopracowania, oddziaływania – zwłaszcza w odniesieniu do
środowiska, a także pod względem ich jakości, jeśli
chodzi o kompletność, jasność, rzetelność oraz
spójność.
Agencja Wykonawcza ds. TEN-T planuje również zorganizować 22
kwietnia 2009 r. „dzień informacyjny” w Brukseli, podczas
którego przedstawi więcej informacji na temat zaproszeń oraz
procesu oceny wniosków.  
W celu uzyskania dalszych informacji prosimy odwiedzić stronę:
http://ec.europa.eu/tentea
lub kontaktować się drogą elektroniczną: TENT-AGENCY@ec.europa.eu
