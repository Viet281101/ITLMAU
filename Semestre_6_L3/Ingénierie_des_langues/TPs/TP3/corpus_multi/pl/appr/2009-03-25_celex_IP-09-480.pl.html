IP/09/480
Strasburg, 25 marca 2009 r.Dzień Wiosny w Europie 2009:
uczniowie zaproszeni do wzięcia udziału w dialogu na temat
przyszłości Europy25 marca w Strasburgu rozpoczęła się
tegoroczna kampania na rzecz „Dnia Wiosny w Europie”. Skierowana
jest ona do uczniów, aby zachęcić ich do wzięcia
udziału w działaniach, mających na celu zwiększanie
zainteresowania problematyką europejską.
Wiceprzewodnicząca Komisji Margot Wallström oraz przewodnicząca
Komitetu ds. Kultury i Edukacji Parlamentu Europejskiego Katerina Batzeli
spotkały się z tej okazji z grupą uczniów
odwiedzających Parlament Europejski. Wydarzenie to miało miejsce w
okresie poprzedzającym czerwcowe wybory do Parlamentu
Europejskiego.
„Dzień Wiosny w Europie” jest corocznym wydarzeniem
organizowanym przez sieć 31 ministerstw edukacji w Europie i
europejską sieć szkół (European Schoolnet) oraz finansowanym
przez Komisję Europejską. Motto tegorocznej edycji, związanej z
Europejskim Rokiem Kreatywności i Innowacji, to „Pomysły
siłą napędową Europy”. W jej ramach do 30 czerwca
organizowane są imprezy w szkołach wszystkich państw
członkowskich i innych krajów europejskich, w tym Norwegii, Bośni
i Hercegowiny oraz Szwajcarii. 
Będą to m. in. dyskusje na temat Europy z zaproszonymi
gośćmi, czaty internetowe z komisarzami KE i innymi europejskimi
osobistościami, debaty, konkursy oraz inne projekty stymulujące
zwiększanie wiedzy o kwestiach europejskich. Młodzi ludzie są
zachęcani do dyskusji na temat przyszłości demokracji w
Europie.
„Jest to wspaniała okazja do zwiększania wiedzy młodych
ludzi o znaczeniu UE i jej Parlamentu – jako przyszli wyborcy, muszą
mieć możliwość wypowiedzenia się w kwestiach dla nich
istotnych już teraz”, powiedziała Margot Wallström.
„Przekazywanie informacji o Europie jej obywatelom, a zwłaszcza
najmłodszym pokoleniom, uczniom, jest nie tylko priorytetem UE, lecz
najistotniejszym elementem programu dla przyszłości Europy”,
powiedziała Katerina Batzeli. „„Dzień Wiosny w
Europie” to sposób informowania społeczności szkolnej, jej
angażowania i aktywizacji tak, aby mogła ona korzystać ze swojego
prawa do uczestniczenia w demokratycznym życiu Unii.” 
„Z niecierpliwością czekamy na wiele przejawów innowacji
i kreatywności ze strony młodych ludzi, jako że to oni
kształtują przyszłość Europy”, powiedział
Ján Figel’, komisarz ds. kształcenia i szkolenia.
Wziął on już udział w internetowym czacie ze szkołami.
„Co roku dziesiątki tysięcy młodych Europejczyków
bierze udział w europejskich programach specjalnie dla nich przeznaczonych.
Dostęp do rzetelnych informacji o Europie oraz możliwość
dyskusji o naszej przyszłości są podstawą kształtowania
obywatelstwa”.
Tematami kampanii na rzecz poprzedniego „Dnia Wiosny w Europie”
były: dialog międzykulturowy, debata o naszej przyszłości i
rozszerzenie Unii Europejskiej.
Do tej pory zarejestrowało swój udział 4 000
szkół. Informacje na temat dofinansowania znajdują się na
stronie internetowej projektu, dostępnej w 23 wersjach językowych:
www.springday2009.net 
Prelegenci pragnący odwiedzić wybraną szkołę
mogą zarejestrować swój udział na stronie:
http://www.springday2009.net/ww/en/pub/spring2009/misc/back_to_school_apps.cfmLista prelegentów zawiera już ponad 30 posłów do PE,
trzech komisarzy unijnych oraz wielu przedstawicieli władz krajowych i
regionalnych, jak i profesorów uniwersyteckich, ekspertów i
studentów, którzy brali udział w programie Erasmus.
