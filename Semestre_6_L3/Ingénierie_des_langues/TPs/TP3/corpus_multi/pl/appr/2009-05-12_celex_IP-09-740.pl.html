IP/09/740
Bruksela, 12.05.2009Małe
mikroprocesory o dużym potencjale: nowe zalecenia UE, aby kody
kreskowe w dwudziestym pierwszym wieku gwarantowały poszanowanie
prywatnościEuropejczycy powinni mieć kontrolę nad
inteligentnymi mikroprocesorami, mogąc jednocześnie z
łatwością z nich korzystać, aby uprościć sobie
życie codzienne. Oczekuje się, że w ciągu następnej
dekady światowy rynek tych produktów wzrośnie
pięciokrotnie. Inteligentne mikroprocesory, urządzenia
mikroelektroniczne, których w obiegu jest już około 6 mld,
są częścią wielu przedmiotów codziennego użytku od
lodówek do kart transportu miejskiego. Dzięki technologii
identyfikacji radiowej mogą one automatycznie przetwarzać dane po
zbliżeniu do czytników, które je aktywują, odbierają
ich sygnał radiowy i wymieniają z nimi dane. Znajdują się
one w kartach stosowanych do otwierania drzwi biur oraz w kartach, którymi
płaci się za wjazd na autostradę. W dniu dzisiejszym Komisja
Europejska przyjęła zbiór zaleceń, aby zagwarantować
przestrzeganie podstawowego prawa do poszanowanie życia prywatnego i prawa
do ochrony danych osobowych zawartych w Karcie
praw podstawowych Unii Europejskiej ogłoszonej w dniu 14 grudnia 2007
r. przez wszystkie podmioty zaangażowane w projektowanie i
eksploatację technologii wykorzystującej inteligentne
mikroprocesory.
„Jako obiecująca technologia przyszłości inteligentne
mikroprocesory mogą ułatwić życie na wiele różnych
sposobów. Mówimy o przedmiotach codziennego użytku, które
nagle stają się „inteligentne” dzięki
podłączeniu do sieci i wymianie informacji. Wyobraźmy sobie
inteligentne lodówki informujące nas o tym, że data
ważności mleka wygasła lub inteligentne opakowania
żywności ostrzegające rodziców przed ewentualnymi
alergiami,” powiedziała Viviane Reding, komisarz UE ds.
społeczeństwa informacyjnego i mediów. „Wykorzystanie
małych, inteligentnych mikroprocesorów do komunikacji między
przedmiotami zdecydowanie ma w sobie potencjał gospodarczy. Europejczycy
nie powinni jednak być zaskakiwani przez nowe technologie. Z tego powodu
Komisja wydała w dniu dzisiejszym zdecydowane zalecenia dla sektora
przemysłu. Europejscy konsumenci muszą mieć pewność,
że przy przetwarzaniu ich danych osobowych, ich prywatność
będzie zachowana również w zmieniającym się
środowisku technologicznym. Komisja chce zatem, aby technologia
identyfikacji radiowej umożliwiała konsumentom kontrolę
bezpieczeństwa ich danych, co jest najlepszym sposobem zagwarantowania jej
sukcesu ekonomicznego. W końcu europejski udział w światowym
rynku inteligentnych mikroprocesorów osiągnie 35 proc. w ciągu
najbliższych ośmiu lat.”
Inteligentne mikroprocesory lub etykiety radiowe mogą, i już
mają ogromny wpływ na działalność gospodarczą,
usługi publiczne i produkty konsumpcyjne od bardziej skutecznego recyklingu
i opieki zdrowotnej do ograniczenia czasu spędzanego w punktach poboru
opłat i w oczekiwaniu na bagaż na lotnisku. 
Aby mieć pewność, że Europa jest gotowa na te zmiany,
Komisja określiła w dniu dzisiejszym następujące zasady
ochrony prywatności i danych osobowych.Konsumenci powinni mieć kontrolę nad tym czy produkty, które
kupują w sklepach mają inteligentne mikroprocesory czy nie.
Należy zagwarantować automatyczną, natychmiastową i
bezpłatną dezaktywację mikroprocesorów w punkcie
sprzedaży przy zakupie produktów wyposażonych w inteligentne
mikroprocesory, chyba że konsument wyraźnie wyrazi życzenie, by
mikroprocesor pozostał aktywny. Można przyznać odstępstwa od
tej zasady, na przykład po to by uniknąć niepotrzebnych
obciążeń dla sprzedawców detalicznych, wyłącznie
po przeprowadzeniu oceny oddziaływania mikroprocesora na
prywatność.
Przedsiębiorstwa lub władze publiczne stosujące inteligentne
mikroprocesory powinny udzielać konsumentom jasnych i prostych informacji,
aby mogli oni zrozumieć czy ich dane osobowe będą wykorzystywane,
jaki rodzaj danych jest gromadzony (np. imię i nazwisko, adres lub data
urodzenia) i w jakim celu. Powinny one również gwarantować
przejrzyste etykietowanie urządzeń odczytujących informacje
przechowywane w inteligentnych mikroprocesorach oraz punkty kontaktowe dla
obywateli pragnących uzyskać więcej informacji.
Stowarzyszenia i organizacje detalistów powinny rozpowszechniać
wśród konsumentów wiedzę na temat produktów
zawierających inteligentne mikroprocesory poprzez wspólny europejski
znak oznaczający zastosowanie inteligentnego mikroprocesora w danym
produkcie.
Przedsiębiorstwa i władze publiczne powinny przeprowadzać
ocenę wpływu na prywatność i ochronę danych osobowych
przed zastosowaniem inteligentnych mikroprocesorów. Oceny te, zweryfikowane
przez krajowe organy ds. ochrony danych, powinny gwarantować
bezpieczeństwo i ochronę danych osobowych.W 2008 roku na
całym świecie sprzedano 2,2 mld nośników RFID, takich jak te
stosowane w punktach poboru opłat lub do identyfikacji kontenerów
wysyłkowych, a około jedną trzecią z nich w Europie.
Wartość nośników RFID na rynku światowym szacuje
się na 4 mld EUR w 2008 r. i oczekuje się, że wzrośnie
ona do około 20 mld EUR do 2018 r.
Podstawowe
informacje:
W 2006 roku Komisja Europejska rozpoczęła konsultacje
społeczne (IP/06/289)
na temat rozwoju i wykorzystania inteligentnych mikroprocesorów (lub
technologii identyfikacji nośników RFID). W oparciu o te konsultacje w
marcu 2007 r. Komisja przyjęła komunikat (IP/07/332)
pokazujący, że obywatele Europy oczekują dalszych
działań w odniesieniu do zagwarantowania prywatności i ochrony
danych osobowych. Dzisiejsze zalecenie opracowane w drodze konsultacji ze
wszystkimi zainteresowanymi stronami zarówno ze strony przemysłowych
dostawców, jak i użytkowników, organów normalizacyjnych,
organizacji konsumenckich, grup społeczeństwa obywatelskiego oraz
związków zawodowych jest odpowiedzią na te oczekiwania i
dąży do stworzenia równych szans dla europejskiego przemysłu
przy jednoczesnym poszanowaniu prywatności jednostek. Państwa
członkowskie w chwili obecnej mają dwa lata na poinformowanie Komisji
o działaniach, które zamierzają podjąć, aby
zagwarantować realizację celów zalecenia. W ciągu trzech lat
Komisja przygotuje sprawozdanie na temat wdrażania zalecenia
obejmujące analizę jego wpływu na przedsiębiorstwa i
władze publiczne stosujące inteligentne mikroprocesory oraz jego
wpływu na obywateli.
Zalecenie można znaleźć na stronie:
http://ec.europa.eu/information_society/policy/rfid/index_en.htmMEMO/09/232
