IP/09/1878   Bruksela, 4 grudnia 2009 r.  Unijna kampania na rzecz zdrowego odżywiania „Smakoszki”:  koniec imprez objazdowych, ale kampania trwa  W ramach unijnej kampanii na rzecz zdrowego odżywiania „Smakoszki" odwiedzono 173 szkoły w całej Europie. Z zaparkowanych na podwórkach szkół autobusów dzieci dowiedziały się, jak dokonywać mądrych wyborów żywieniowych. Pomagały im w tym quizy i gry. W imprezach objazdowych, które trwały do końca listopada, wzięło udział ok. 17 tys. dzieci. Dzięki nim dowiedziały się o korzyściach płynących ze spożywania owoców, warzyw i przetworów mlecznych. Z interaktywnej strony internetowej „Smakoszki", na której skupia się obecnie kampania „Smakuj, Pij, Ruszaj się!” skorzystały kolejne tysiące dzieci.  Imprezy objazdowe zostały zainaugurowane przez komisarz Mariann Fischer Boel 28 września (zob.   IP/09/1366   ). Autobusy odwiedziły Belgię, Francję, Wielką Brytanię, Irlandię, Estonię, Litwę i Polskę. Zajęcia zaadresowane były do dzieci w wieku 8-12 lat i obejmowały prezentację na temat potrzeby zdrowego odżywiania, zabawy w grupach oraz prezentację strony internetowej Smakoszków. Ocena imprezy była bardzo pozytywna: szkoły stwierdziły, że była ona interesująca, pouczająca i interaktywna.  Gry i zabawy zakończono na ten rok, ale strona internetowa nadal działa.  Smakoszki – animowane, buntownicze owoce, warzywa i przetwory mleczne, opowiadają swoje historie, aby dotrzeć do młodych widzów – zachęcić ich do zdrowego odżywiania, mającego przynieść korzyści w przyszłości. Gra „Poszukiwanie skarbów” oferuje nagrody dla szczęśliwych uczestników. Dalsze informacje: Kampania „Smakoszki”:    http://ec.europa.eu/agriculture/tasty-bunch/    Poszukiwanie skarbów:    http://ec.europa.eu/agriculture/tasty-bunch/treasure-hunt/index_pl.htm    Aktualne materiały prasowe:    http://ec.europa.eu/agriculture/tasty-bunch/press-corner/index_pl.htm
