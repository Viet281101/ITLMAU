IP/09/609
Bruksela, dnia 21 kwietnia 2009 r.Obszary o niekorzystnych warunkach
gospodarowania (LFA): Komisja pogłębia współpracę z
władzami krajowymi, by uprościć i lepiej ukierunkować
pomocKomisja Europejska przyjęła dziś
komunikat umożliwiający nową kwalifikację obszarów
rolniczych z utrudnieniami naturalnymi. Z pomocą ekspertów naukowych
Komisja stworzyła podstawę obiektywnej i jasnej klasyfikacji takich
obszarów, wydzielając osiem kryteriów opierających się
na czynnikach gruntowych i klimatycznych. Jednak przed
przedstawieniem wniosku legislacyjnego potrzebne są dodatkowe dane,
które pozwoliłyby ocenić możliwości praktycznego
wykorzystania tych kryteriów. Dlatego Komisja zwraca się z
prośbą do państw członkowskich o przeprowadzenie symulacji w
oparciu o dane krajowe, by wykazać, jakie mogą być skutki
stosowania tych kryteriów. Nowy system klasyfikacji zacznie być
stosowany najprawdopodobniej w 2014 roku; do tego czasu obowiązuje obecny
system. Przegląd ten nie wpłynie na tereny górskie (już
objęte klasyfikacją opartą na wspólnych, obiektywnych
kryteriach) ani na tereny, na których utrudnienia mają specyficzny
charakter (np. wyspy i obszary przybrzeżne) i które są
zaklasyfikowane zgodnie z tymi konkretnymi utrudnieniami.
„Wydzielanie obszarów z utrudnieniami naturalnymi dla rolnictwa
należy zracjonalizować, a pomoc lepiej ukierunkować. W interesie
rolników i nas wszystkich leży zapobieganie szkodom w środowisku
poprzez nieprzerwaną uprawę tych obszarów”,
powiedziała Mariann Fischer Boel, komisarz ds. rolnictwa i rozwoju
obszarów wiejskich. „Celem nie jest redukcja lub powiększenie
obszarów o niekorzystnych warunkach gospodarowania, ale stworzenie systemu
wydzielania, który będzie jasny i przejrzysty, a jednocześnie
dostosowany do specyfiki obszaru tak rozległego i różnorodnego
jak Unia Europejska.”
Wydzielanie obszarów w sposób prostszy i bardziej
przejrzystyW całej Unii Europejskiej istnieje obecnie ponad 100
różnych kryteriów krajowych, pozwalających ocenić, czy
dany obszar może otrzymać wsparcie finansowe jako obszar o
niekorzystnych warunkach gospodarowania. Na tę
różnorodność zwrócił uwagę Trybunał
Obrachunkowy, stwierdzając, że może być
źródłem nierównego traktowania. Z pomocą ekspertów
naukowych Komisja opracowała osiem kryteriów, które opierają
się na czynnikach gruntowych i
klimatycznych[1]  i mogą
stanowić dobrą podstawę obiektywnej i jasnej klasyfikacji takich
obszarów. 
Jednak możliwości praktycznego wykorzystania nowego systemu
wydzielania opartego na tych kryteriach należy ocenić na podstawie
symulacji przeprowadzonych przez kraje członkowskie z wykorzystaniem
szczegółowych danych krajowych. 
Ukierunkowanie na cele
By zachować krajobrazy, siedliska naturalne i
różnorodność biologiczną, zapobiegać pożarom
lasów i ulepszyć gospodarowanie zasobami wodnymi oraz gruntami
należy utrzymać zrównoważone systemy gospodarki rolnej na
obszarach, gdzie klimat i gleba stają się przeszkodą.
Dotacje unijne na utrzymanie gospodarki rolnej na takich obszarach powinny
być zarezerwowane dla tych miejsc, gdzie utrudnienia naturalne są
poważne i wpływają na gospodarkę rolną. Podczas
przydzielania pomocy gospodarstwom rolnym na tych obszarach należy
również skoncentrować się na gospodarstwach najbardziej
zagrożonych możliwością zaprzestania działalności
rolniczej.
Intensywna współpraca 
Dotychczas Komisja i państwa członkowskie uczestniczyły w
ponad 100 spotkaniach w tej sprawie. W wyniku konsultacji społecznych
rozpoczętych dnia 22 maja 2008 r. otrzymano też 121 uwag.
Podsumowano je w ocenie skutków dołączonej do komunikatu.
Przyjęty dzisiaj komunikat w większym stopniu włącza
instytucje unijne, regiony i grupy zainteresowane użytkowaniem gruntów
dla celów rolniczych w analizę poprzedzającą wprowadzenie
nowego systemu wydzielania obszarów.
Przeprowadzając symulacje, które będą miały
zasadnicze znaczenie dla przygotowywania wniosku Komisji, państwa
członkowskie również zwiększą swój udział w
tym procesie.
Ograniczony zakres
Przegląd ten nie wpłynie na tereny górskie (już
zaklasyfikowane zgodnie z obiektywnymi kryteriami wspólnymi) lub tereny z
konkretnymi utrudnieniami (np. wyspy i obszary przybrzeżne), które
zaklasyfikowano zgodnie z tymi konkretnymi utrudnieniami.
Kolejne kroki
Władze krajowe powinny przesłać swoje symulacje do Komisji do
dnia 21 października 2009 r. Nowy system klasyfikacji wejdzie do
użycia najprawdopodobniej w 2014 roku.
Dalsze informacje
Strona internetowa Komisji dotycząca pomocy dla rolników na
obszarach o niekorzystnych warunkach gospodarowania
http://ec.europa.eu/agriculture/rurdev/lfa/index_en.htmStrona Komisji dotycząca polityki rozwoju obszarów wiejskich w
latach 2007-2013
http://ec.europa.eu/agriculture/rurdev/index_pl.htm[1] Jest to 8
następujących kryteriów: niska temperatura, stres termiczny,
osuszanie gleby, tekstura i kamienistość gleby,
głębokość przenikania korzeni w glebie,
właściwości chemiczne gleby, równowaga wilgotności
gleby i nachylenie.
