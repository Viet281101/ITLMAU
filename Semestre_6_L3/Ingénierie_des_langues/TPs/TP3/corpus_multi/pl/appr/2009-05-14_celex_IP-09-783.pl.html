IP/09/783
Bruksela, dnia 14 maja 2009 r.Sprawy konsumentów: linie lotnicze
poprawiają strony internetowe sprzedające biletyOpublikowane dziś przez UE nowe dane o
internetowych stronach sprzedaży biletów lotniczych w Europie
wskazują na znaczącą poprawę w zakresie poszanowania
przepisów o ochronie konsumenta. Informacje te zawarte są w
sprawozdaniu podsumowującym 18-miesięczną ogólnounijną
akcję zwalczania wprowadzającej w błąd reklamy i
nieuczciwych praktyk. W wyniku dochodzenia dotyczącego
egzekwowania praw konsumentów, wszczętego we
wrześniu 2007 r. przez UE z udziałem organów krajowych z 15
państw członkowskich i Norwegii, poprawionych zostało 115 ze 137
objętych dochodzeniem stron internetowych linii lotniczych. W wyniku
dodatkowej oceny, obejmującej niezależne anonimowe zakupy biletów
od 67 dużych linii lotniczych w marcu 2009 r., 52 linii otrzymało
ocenę pozytywną, zobowiązując się do utrzymania takiego
samego standardu, bądź niezwłocznie odpowiedziało na
wezwanie Komisji, przyjmując na siebie zobowiązanie do usunięcia
pozostających niezgodności z przepisami (zob. poniższe wykazy).
Strony internetowe były oceniane na podstawie kompleksowej, 14-punktowej
listy kontrolnej, wcześniej uzgodnionej z branżą lotniczą.
Komisja pracuje obecnie nad doprowadzeniem do porozumienia stwarzającego
równe warunki konkurencji dla wszystkich linii lotniczych w UE i
zapewniającego utrzymanie wysokiego standardu stron internetowych.Komisarz UE ds. konsumentów Meglena Kunewa powiedziała:
„Ogólnoeuropejskie dochodzenie w sprawie linii lotniczych zmienia
oblicze ich stron internetowych. Mimo to nie należy popadać w
samozadowolenie, gdyż zostało jeszcze wiele do zrobienia. Pierwsze
ogólnoeuropejskie dochodzenie dotyczące egzekwowania praw
konsumentów okazało się jednak skuteczne i owocne. Następnym
krokiem jest porozumienie branżowe, a my będziemy nadal
ściśle monitorować rozwój tego sektora.”
Antonio Tajani, wiceprzewodniczący Komisji odpowiedzialny za
politykę transportu, powiedział: „Pełna
przejrzystość cen jest wymogiem wynikającym z rozporządzenia
o usługach lotniczych. Linie lotnicze mają obowiązek
narzucać reszcie branży wysokie standardy, a naszym zadaniem jest
dopilnowanie, by wszyscy przestrzegali tych samych zasad. Ma to
pierwszorzędne znaczenie dla konsumentów chcących
porównywać ceny biletów różnych linii lotniczych i
dokonywać prawdziwych wyborów.”
1.	Wyniki szeroko zakrojonego dochodzenia z 2007 r. w sprawie
sprzedaży biletów lotniczych 
Działania związane z egzekwowaniem przepisów
zakończono już w 85% przypadków. Ze 137 zbadanych stron
internetowych, należących do 80 firm, poprawionych zostało 115
(zob. tabela w załączonym MEMO/09/238,
podsumowująca dane o wykonaniu przepisów według stanu z
końca marca 2009 r.).
2.	Ocena zgodności stron internetowych z przepisami 
Proces oceny miał na celu kompleksowe monitorowanie ogólnej
sytuacji w dziedzinie internetowej sprzedaży biletów lotniczych, przy
uwzględnieniu wejścia w życie, od czasu pierwszych kontroli we
wrześniu 2007 r., dwóch nowych aktów prawa UE podnoszących
poziom ochrony konsumenta (dyrektywa o nieuczciwych praktykach handlowych,
rozporządzenie o usługach lotniczych). W oparciu o 14-punktową
listę kontrolną uzgodnioną z branżą lotniczą (zob.
MEMO/09/238)
oceniono 7 najbardziej znaczących stron sprzedających bilety lotnicze
we wszystkich 27 państwach członkowskich, obejmując tą
kontrolą łącznie 67 linii lotniczych i około 339
milionów pasażerów. Poniżej podsumowano wyniki konsultacji
przeprowadzonych przez Komisję na podstawie rezultatów oceny, w tym
zobowiązania linii lotniczych (zob. tabelę w załączniku 1 do
komunikatu prasowego).
Co dalej?Wyniki procesu oceny przekazano krajowym władzom wykonawczym,
które podejmą dalsze stosowne działania. 
Komisja współpracuje z branżą lotniczą nad
wprowadzeniem ogólnobranżowego porozumienia o podtrzymaniu tych
standardów, między innymi przy pomocy zewnętrznego monitoringu.Komisja przedstawi w czerwcu 2009 r. komunikat w sprawie egzekwowania
przepisów, dotyczący wzmocnienia sieci krajowych władz
wykonawczych (sieć CPC) po pierwszych dwóch latach funkcjonowania.
Kontekst:
Strona dotycząca szeroko zakrojonej kontroli: 
http://ec.europa.eu/consumers/enforcement/sweep/index_en.htm
Załącznik 1
Tabela z wynikami konsultacji Komisji z liniami lotniczymi w oparciu o
ocenę zgodności z przepisami ich stron
internetowych[1] 
Linie lotnicze spełniające wszystkie standardy oceny i
zobowiązujące się do ich utrzymania na swoich stronach
internetowychAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticLinie lotnicze informujące, że problemy wykryte w trakcie oceny
zostały już rozwiązane, bądź zobowiązujące
się do ich rychłego rozwiązania w celu zapewnienia pełnej
zgodności ze standardamiAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Celem procesu oceny
było ustalenie faktycznego stanu przestrzegania przepisów w
branży lotniczej. Wyniki tego procesu umożliwiły Komisji
działania polityczne zmierzające do poprawy stron internetowych w
aspektach uwzględnionych w liście kontrolnej. Ustalenia te i
związane z nimi działania Komisji nie stanowią zarzutu naruszenia
prawa. Jedynie krajowe władze wykonawcze są uprawnione do formalnego
wszczęcia postępowania w sprawie naruszeń przepisów.
