IP/09/842 Bruksela, dnia 28 maja 2009 r. Żywność i napoje: Komisja proponuje działania służące maksymalnemu wykorzystaniu strategii marketingowych i systemów jakości Potrzebne są działania służące poprawie komunikacji na temat jakości produktów rolnych, które pozwoliłyby na zbliżenie rolników i konsumentów. Systemy oznaczania jakości powinny być łatwiejsze w użyciu i bardziej zrozumiałe, a polityka UE w tej dziedzinie powinna być bardziej spójna. Są to główne zalecenia przyjętego w dniu dzisiejszym komunikatu Komisji Europejskiej na temat polityki jakości dotyczącej produktów rolnych. Rolnicy z UE odpowiadają jednym z najsurowszych wymogów na świecie w zakresie rolnictwa, dotyczących ochrony środowiska, dobrostanu zwierząt oraz stosowania pestycydów i leków weterynaryjnych. Ponadto wykorzystują oni swoją ekspertyzę i umiejętności w celu nadania produktom indywidualnych walorów, które zwiększają ich wartość. Czy rolnicy są jednak sprawiedliwie wynagradzani za te wysiłki? Czy konsumenci otrzymują dokładne informacje na temat charakterystyki produktu i właściwości produkcji rolnej? Mariann Fischer Boel, komisarz ds. rolnictwa i rozwoju obszarów wiejskich stwierdziła: „Sektor rolno-spożywczy UE cieszy się w pełni zasłużoną opinią o wysokiej jakości produktów dzięki całym dziesięcioleciom, a nawet wiekom dbałości o doskonałą jakość." „Nasi rolnicy powinni wykorzystywać tę reputację jako podstawę do utrzymania konkurencyjności. Muszą oni jednak lepiej komunikować się z konsumentami na temat walorów swoich produktów. UE jest gotowa udzielić im pomocy w tym zadaniu. Mamy niepowtarzalna okazję, aby zapewnić większą spójność i uprościć różne systemy oznaczania i certyfikacji produktów.” W swoim komunikacie Komisja proponuje w szczególności:   przy oznakowania produktów dodać informację o miejscu uprawy produktu rolnego;   zbadać możliwość ustalenia specjalnych, fakultatywnych określeń zastrzeżonych dla „produktów uprawianych na terenach górskich" oraz "produktów tradycyjnych”; To drugie określenie zastąpiłoby stosowany obecnie system „gwarantowanej tradycyjnej specjalności”;   utworzyć unikalny rejestr wszystkich oznaczeń geograficznych (dla win, napoi spirytusowych i produktów rolnych oraz produktów spożywczych) przy zachowaniu specyfiki każdego systemu;   ulepszyć funkcjonowanie jednolitego rynku w odniesieniu do produktów objętych systemami oznakowania, w szczególności w odniesieniu do produktów ekologicznych;   wzmocnić międzynarodową ochronę oznaczeń geograficznych i przyczynić się do rozwoju międzynarodowych standardów dotyczących norm handlowych i produktów ekologicznych;   ustalić wytyczne dotyczące dobrych praktyk dla prywatnych systemów certyfikacji w celu zmniejszenia ryzyka dezorientacji wśród konsumentów oraz ograniczenia formalności administracyjnych dla rolników.    Kontekst   Komunikat został sporządzony w oparciu o 560 opinii otrzymanych od października 2008 r. w odpowiedzi na zieloną księgę Komisji, dotyczących jakości produktów rolnych oraz na podstawie wniosków z konferencji wysokiego szczebla zorganizowanej przez prezydencję czeską w marcu 2009 r.  N ormy handlowe dotyczące produktów rolnych oraz dyrektywy są kluczem do sprawiedliwego handlu i do zapobiegania rozczarowania konsumentów jakością produktów. Zapewniają one podstawową charakterystykę produktu (co może być nazwane „masłem”?); klasyfikację produktu (jaka jest minimalna zawartość tłuszczu w „mleku półtłustym”?) oraz definicje „zastrzeżonych” określeń dotyczących wartości dodanej ( jaka oliwa z oliwek kwalifikuje się jako „tłoczona na zimno”?); oraz ustalają wymogi dotyczące oznakowania wskazującego pochodzenie produktu i miejsce jego uprawy.  Systemy oznaczeń geograficznych sprzyjają wysokiej jakości produkcji rolnej, chronią wartościowe nazwy produktów przed niewłaściwym wykorzystaniem i imitacjami oraz są źródłem informacji dla konsumentów na temat dokładnej charakterystyki produktu. Dotychczas zarejestrowano około 3000 nazw win, napoi spirytusowych i produktów rolnych oraz produktów spożywczych.  GTS (gwarantowana tradycyjna specjalność) podkreśla tradycyjny charakter dotyczący składników produktu lub jego sposobu wytwarzania. W ramach obecnego systemu zarejestrowano dotychczas jedynie 20 nazw.  Rolnictwo ekologiczne: Komisja chce usunąć przeszkody w handlu na jednolitym rynku wynikające z rozbieżnych norm krajowych. Na proces ten powinno wpłynąć nowe, obecnie tworzone, ekologiczne logo (zob.   IP/09/640   ), które będzie obowiązkowo stosowane do produktów UE od 1 lipca 2010 r.  Systemy certyfikacji: Prywatne oraz krajowe systemy certyfikacji gwarantują, że niektóre cechy produktu lub jego metody produkcji odpowiadają określonym wymogom. Istnieją pewne problemów (np.: zagrożenia dla jednolitego rynku, potencjalna dezorientacja konsumentów i powielające się systemy), ale strony zainteresowane podejmują kroki, aby je rozwiązać i z tego względu Komisja uważa, że nie ma obecnie potrzeby uchwalania prawodawstwa.   http://ec.europa.eu/agriculture/quality/policy/communication_en.htm
