IP/ 09/1489 Bruksela, 8 października 2009 r. Porozumienie na rzecz zwiększenia udziału kobiet w sektorze TIK – podpisało już 28 pracodawców europejskich  Zdaniem Komisji Europejskiej w europejskim przemyśle teleinformatycznym brakuje kobiet – toteż z zadowoleniem ogłasza dziś rosnące zaangażowanie w tej sferze przedsiębiorców europejskich działających na polu technologii. Już w niespełna pół roku od zainaugurowania przez Komisję kodeksu najlepszych praktyk dla kobiet w branży teleinformatycznej   (IP/09/344)   , liczba sygnatariuszy deklarujących wolę zachęcania młodych kobiet do podejmowania studiów i wyboru kariery w telekomunikacji, technologii oraz łączności internetowej wzrosła ponad pięciokrotnie (z pięciu do dwudziestu ośmiu pracodawców). Dodatkowo Komisja uruchomiła dziś europejską witrynę kobiet w sektorze TIK – jest to nowe rozwiązanie dostępne online, które ma na celu gromadzenie wszelkich informacji dotyczących zawodowej aktywności kobiet na polu teleinformatyki w UE.  „Cenię sobie ten dowód zwiększonego zaangażowania, jakie okazuje sektor technologii informacyjno-komunikacyjnych; w szczególności dwudziestu ośmiu sygnatariuszy na szego kodeksu.  Uznaję to za oznakę rosnącego zrozumienia stojących przed branżą teleinformatyczną szans na udział we wzroście gospodarczym i rozwoju technologicznym, pod warunkiem, że poważnie zmierzy się ona z brakiem wykwalifikowanych kadr. Przewidywany deficyt fachowców wyniesie 300 tysięcy osób do roku 2010” – oświadczyła  Viviane Reding, europejska komisarz ds.  społeczeństwa informacyjnego i mediów. „Kobiety, broniące ogółem 45% prac doktorskich w Europie, na studiach inżynierskich, na kierunkach politechnicznych i budowlanych stanowią zaledwie jedną czwartą absolwentów osiągających tytuł doktora. Nic dziwnego, że w zarządach 116 największych spółek telekomunikacyjnych w Europie zasiada nie więcej niż 7% kobiet. Jeśli ten wskaźnik ma się podwoić do roku 2015, na drodze do zapewnienia pełnego wykorzystania potencjału, jaki dla tej branży stanowią kobiety czeka nas znaczne zdwojenie wysiłków w tym kierunku. Dlatego ponawiam apel do całej branży technologii informacyjno-komunikacyjnych: musicie jak najszybciej podpisać i wdrożyć nasz kodeks.” Kodeks najlepszych praktyk dla kobiet w dziedzinie technologii informacyjno-komunikacyjnych (TIK) zainicjowany w marcu 2009 r. ma na celu zachęcanie młodych kobiet do wyboru studiów teleinformatycznych i podejmowania kariery w tej dziedzinie. Cele edukacyjne i ukierunkowane na rynek pracy realizowane są poprzez organizowane dni dziewcząt, programów opieki pedagogicznej, propagowanie elastycznego czasu pracy oraz innych innowacyjnych działań pomagających w pogłębianiu społecznej świadomości problemu oraz przyciąganie większej liczby kobiet do tej branży. Od czasu inauguracji kodeksu w marcu 2009 r. zgromadził on już dwudziestu ośmiu sygnatariuszy: są wśród nich duże koncerny, małe i średnie przedsiębiorstwa, ciała doradcze i spółki konsultingowe, ośrodki uniwersyteckie, organizacje pozarządowe oraz organy nadzoru branży telekomunikacyjnej.  Mimo rosnącej liczby kobiet w szeregach studentów nauk ścisłych, technicznych oraz teleinformatyki, przewaga liczebna mężczyzn jest wciąż wyraźna. Spośród abiturientów, którzy zdobyli tytuł doktora nauk matematycznych i informatycznych w roku 2006, kobiety stanowiły ogółem 41%. W tym samym roku kobiety były autorkami 25% obronionych prac doktorskich w specjalnościach z zakresu inżynierii, technologii produkcyjnych i budownictwa. W informatyce tymczasem naukowcy płci męskiej stanowili ponad trzy czwarte ogółu absolwentów rocznika 2006.   Podczas gdy rośnie biegłość kobiet w posługiwaniu się komputerem i Internetem, w nauce wciąż obserwujemy te same dysproporcje. Dyplomy nauk ścisłych i technicznych uzyskane przez kobiety stanowią od 20% (jak w Holandii) do 44% (przykład Estonii) ogólnej liczby studentów. I tak Holenderki w wieku od 16 do 24 roku życia w 81% korzystają z komputera na co dzień, a w Bułgarii wskaźnik ten sięga zaledwie 38% (wobec, odpowiednio, 89% i 38% mężczyzn). W skali całej Unii Europejskiej z Internetu korzysta codziennie 38% mężczyzn i 28% kobiet - przy czym w Irlandii, Grecji, Francji, Portugalii i Finlandii, a także w każdym z 12 państw, które przystąpiły do UE od 2004 r. ten rozziew pomiędzy płciami udało się zredukować poniżej siedmiu punktów procentowych.   Przedsiębiorstwa oraz organizacje, które sygnowały unijny kodeks najlepszych wzorów, zobowiązują się do czynnego zwiększania udziału kobiet w studiach wyższych o specjalności nauk ścisłych, technologicznej oraz inzynierskiej, a także do tworzenia i utrzymywania miejsc pracy dla utalentowanych kobiet w branży telekomunikacji i usług związanych z Internetem w Europie.Programy opieki pedagogicznej oraz obozy informatyczne dla młodzieży to tylko przykłady działań, którymi zaangażowani pracodawcy chcieliby przyciągnąć (młode) pracownice do swojej branży.  Dziś w Brukseli miał swoją premierę nowy portal internetowy, który ma służyć tworzeniu witryny kobiet w branży TIK   (www.ictwomendirectory.eu)   . Witryna ta łączy trzy różne zagadnienia: technologie, aspekt społecznościowy oraz pomoc w karierze zawodowej. Do księgi będą wpisywane wszelkie formy działalności, oferty pracy, aktualne prawodawstwo oraz opracowania statystyczne odnoszące się do kobiet w sektorze TIK, pozwalając na ogarnięcie całej tej sfery w Europie oraz ułatwiając tworzenie nieformalnej sieci współpracy oraz nawiązywania kontaktów między zainteresowanymi. Do uczestnictwa w tym projekcie zaproszono około 1000 zainteresowanych. Szerszy kontekst  Kodeks najlepszych praktyk dla kobiet w dziedzinie technologii informacyjno-komunikacyjnych ma na celu zainteresowanie dziewcząt w wieku szkolnym oraz studentek sektorem zaawansowanych technologii oraz zatrzymanie i wspieranie kobiet aktywnych zawodowo w tej branży. Listę 28 sygnatariuszy nagłośniono dzięki warsztatom poświęconym tej sferze, jakie odbyły się 8 października w Brukseli, pod hasłem   więcej lepszej pracy i wzrostu gospodarczego dla kobiet   .  Dotychczas w działania w ramach kodeksu zaangażowały się między innymi następujące podmioty:   Alcatel-Lucent   (Francja),   APSCO   (Zjednoczone Królestwo),   CISCO   ,   European Center for Women and Technology   ,   e-SKILLS   (Zjednoczone Królestwo),   Equalitec   (Zjednoczone Królestwo),   Google   ,   HP   ,   IMEC   (Belgia),   Infineon   ,   IT Synergy   (Zjednoczone Królestwo),   Lebanese Telecommunication Authority   (Liban),   Microsoft   ,   Motorola   ,   Orange France-Telecom   (Francja),   Panasonic   ,   Papirbredden Innovasjon   (Norwegia),   Portia   (Zjednoczone Królestwo),   Promis@Service   (Luksemburg),   P31 Consulting   (Zjednoczone Królestwo),   Research Council of Norway   ,   SAP   ,   Sharpe Thinking (Zjednoczone Królestwo),   Simula   (Norwegia),   Sony Europe   ,   Steinbeis-Europa-Zentrum   (Niemcy),   University of Liverpool (Zjednoczone Królestwo), oraz   Women in Technology   (Zjednoczone Królestwo).  A na tej stronie znajduje się lista sygnatariuszy kodeksu najlepszych praktyk dla kobiet w TIK:    http://ec.europa.eu/information_society/activities/itgirls/signatories/index_en.htm    Komisja Europejska ma również stronę poświęconą kobietom i TIK:    www.ec.europa.eu/itgirls     Adres księgi kobiet w branży TIK:     http://www.ictwomendirectory.eu     Film dla kobiet w TIK pt. „A co to za TIK” (ICT is wicked)     http://www.youtube.com/watch?v=Mmhe36xwS-Y
