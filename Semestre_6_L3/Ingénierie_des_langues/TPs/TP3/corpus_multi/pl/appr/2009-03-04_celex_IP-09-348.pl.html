IP/09/348
Bruksela, dnia 4 marca 2009 r.Publikacja Sprawozdania ogólnego
dotyczącego działalności Unii Europejskiej w 2008
r.Komisja opublikowała Sprawozdanie ogólne
dotyczące działalności Unii Europejskiej poświęcone
życiu Unii w 2008 r. Liczne czynniki kształtujące wydarzenia w
ciągu tych dwunastu miesięcy: międzynarodowy kryzys finansowy,
zmiany klimatyczne oraz liczne konflikty międzynarodowe stanowiły
przedmiot szybkiej i efektywnej reakcji europejskiej, często
stawiającej Unię Europejską w pierwszym szeregu na
światowej scenie politycznej. Proces ratyfikacji traktatu
lizbońskiego, spowolniony poprzez zwycięstwo przeciwników
traktatu w przeprowadzonym na wiosnę referendum irlandzkim, który
został wznowiony w czasie grudniowego posiedzenia Rady Europejskiej,
był najważniejszym wydarzeniem instytucjonalnym ubiegłego
roku.
Z okazji ukazania się Sprawozdania ogólnego za 2008 r.,
przewodniczący Barroso zauważył, że „w ciągu
pięćdziesięciu lat swojego istnienia instytucje europejskie
udowodniły swoją zdolność do szybkiego reagowania na
wyzwania światowe, w jakie obfitował 2008 r. Obchodząca w tym
roku dziesięciolecie swojego istnienia unia gospodarcza i walutowa
również pokazała, jaką ochronę daje euro w obliczu
kryzysu finansowego o zasięgu światowym.”
Sprawozdanie ogólne obejmuje prace wszystkich instytucji i organów
Unii oraz ma na celu umożliwienie globalnego spojrzenia na
najważniejszego wydarzenia i tendencje, które charakteryzowały
życie UE w 2008 r.
Znaczące wyzwania, w które obfitował rok 2008, uzyskały
wspólną odpowiedź ze strony państw członkowskich oraz
instytucji. Unia Europejska objęła kierowniczą rolę w celu
wypracowania rzeczywistej i kompletnej reformy międzynarodowego systemu
finansowego. Aby przeciwdziałać skutkom kryzysu finansowego dla
gospodarek europejskich, podjęto działania nadzwyczajne w celu
skoordynowania europejskich reakcji na ten kryzys globalny. Europejski plan
naprawy gospodarczej obejmujący działania krótkoterminowe
mające na celu stymulowanie popytu, służy także zachowaniu
dotychczasowego poziomu zatrudnienia i ma przyczynić się do odbudowy
zaufania. Przewidziano w nim poza tym szybkie środki budżetowe na
rzecz ożywienia gospodarki, ukierunkowane i tymczasowe, w wysokości
około 200 miliardów EUR, czyli 1,5 % produktu krajowego brutto
Unii.
Ponadto instytucje powzięły w 2008 r. daleko idące
zobowiązania dotyczące innego problemu, a mianowicie zdefiniowania
europejskiej polityki energetycznej uwzględniającej zmiany
klimatyczne. W trakcie grudniowych obrad Rady osiągnięto zgodę co
do ambitnego pakietu działań dotyczących energii i klimatu,
mającego na celu wyposażenie Unii w środki
umożliwiające zmniejszenie o co najmniej 20% emisji gazów
cieplarnianych i osiągnięcie celu 20% energii ze źródeł
odnawialnych w całkowitym zużyciu energii do roku 2020 r.
Innym ważnym wydarzeniem roku 2008 była kontynuacja procesu
ratyfikacji traktatu lizbońskiego. Irlandia, jako jedyne państwo,
które przeprowadziło referendum, odnotowała 53,4 %
głosów przeciwnych traktatowi podczas referendum z dnia 12 czerwca.
Tym niemniej udało się znaleźć rozwiązanie: poprzez
prawnie wiążące deklaracje Unia wyjaśni te aspekty traktatu,
które znalazły się u źródeł niepokojów
wyrażonych w Irlandii, a następnie, w ciągu 2009 r. i przed
końcem mandatu obecnej Komisji, odbędzie się nowe referendum.
Polityka zewnętrzna zajmowała dużo miejsca na scenie
europejskiej w 2008 r., od projektu Unii dla Śródziemnomorza do
partnerstwa wschodniego z krajami Europy wschodniej, poprzez rozwój
„synergii czarnomorskiej”. Ponadto priorytetami dla Unii stało
się rozwiązanie otwartego konfliktu, który wybuchł w Gruzji,
oraz problemu bezpieczeństwa dostaw energii.
Sprawozdanie liczy blisko 250 stron; części sprawozdania
poświęcone poszczególnym obszarom działalności są
opisane zgodnie z czterema celami strategicznymi zdefiniowanymi przez
Komisję na początku jej mandatu: dobrobytem, solidarnością,
bezpieczeństwem i rolą Unii jako partnera światowego. Trzy inne
działy są poświęcone odpowiednio funkcjonowaniu instytucji i
organów, budżetowi i działalności finansowej oraz ramom
ogólnym ramom politycznym i ekonomicznym działalności
wspólnotowej. W tym ostatnim dziale opisano między innymi postępy
osiągnięte w 2008 r. w tak podstawowych dziedzinach jak działania
na rzecz lepszej jakości stanowionego prawa i ograniczenie
obciążeń administracyjnych dla przedsiębiorstw.
Opublikowane w
dwudziestu dwóch językach urzędowych Unii, Sprawozdanie
ogólne jest dostępne w Internecie na europejskim serwerze: http://europa.eu/generalreport/pl/welcome.htm.
Będzie ono wkrótce dostępne w różnych biurach
sprzedaży publikacji Unii Europejskiej.
