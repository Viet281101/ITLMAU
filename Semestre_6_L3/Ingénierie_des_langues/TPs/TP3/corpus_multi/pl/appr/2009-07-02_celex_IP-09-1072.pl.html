IP/09/ 1072     Bruksela, dnia 2 lipca 2009 r.    Pomoc państwa: Komisja zmienia zasady dotyczące finansowania nadawców publicznych przez państwo  Komisja Europejska przyjęła nowy komunikat w sprawie pomocy państwa dla nadawców publicznych. Określa w nim jasne zasady rozwoju usług radiofonii i telewizji publicznej oraz zwiększa pewność prawną inwestycji w media publiczne i prywatne. Nowy komunikat zastępuje komunikat Komisji z 2001 r. w sprawie radiofonii i telewizji (zob.   IP/01/1429   ). Najważniejsze zmiany to większy nacisk na możliwość egzekwowania odpowiedzialności i skuteczną kontrolę przez państwo członkowskie, w tym przejrzystą ocenę ogólnego wpływu nowych usług medialnych finansowanych ze środków publicznych.  Zdaniem Neelie Kroes, komisarz ds. konkurencji, nowy komunikat Komisji odpowiednio godzi interesy mediów publicznych i prywatnych, gwarantując zdrową konkurencję na bardzo szybko rozwijającym się rynku mediów z korzyścią dla obywateli europejskich. Nadawcy publiczni będą mogli wykorzystać rozwój technologii cyfrowych i usług internetowych, żeby oferować wysokiej jakości usługi na wszystkich platformach, nie zakłócając przy tym konkurencji kosztem innych operatorów medialnych.   Komisarz ds. społeczeństwa informacyjnego i mediów Viviane Reding dodaje: „Przyjęcie tego komunikatu oznacza większą pewność prawną w sektorze mediów w Europie oraz uczciwą konkurencję między nadawcami publicznymi i mediami prywatnymi. Jednym z głównych celów Komisji jest utrzymanie aktywnie działającego rynku mediów internetowych, przede wszystkim dbając o to, by oferta internetowa nadawców publicznych nie zakłócała konkurencji ze szkodą dla prasy oraz innych usług oferowanych w Internecie. Przyjęty dziś komunikat bez wątpienia skutecznie przyczyni się do realizacji tego celu”.  Najważniejsze zmiany wprowadzone w nowym komunikacie dotyczą:   wstępnych kontroli nowych, istotnych usług wprowadzanych przez nadawców publicznych, mających na celu ocenę wpływu takich usług na rynek i ich wartości publicznej);   wyjaśnienia kwestii włączenia usług odpłatnych w zakres misji nadawców publicznych;    skuteczniejszej kontroli nadmiernej kompensacji kosztów misji nadawców publicznych oraz nadzorowania tej misji na poziomie krajowym;    większej elastyczności finansowej nadawców publicznych.   Komunikat ma na celu zapewnienie wysokiej jakości usług radiofonii i telewizji publicznej na różnych platformach, od Internetu po ekrany udostępniane w miejscach publicznych. Da on również obywatelom europejskim i innym zainteresowanym podmiotom możliwość wyrażania swojej opinii w drodze konsultacji publicznych, w przypadku gdy nadawcy publiczni będą chcieli wprowadzić na rynek nową usługę. Skorzystają również obywatele jako podatnicy – wykorzystanie funduszy publicznych w tym sektorze będzie bardziej przejrzyste i proporcjonalne, a odpowiedzialność za nie łatwiejsza do wyegzekwowania.  Przyjęcie komunikatu poprzedziły szeroko zakrojone konsultacje publiczne (zob.   IP/08/24   ,   IP/08/1626   oraz   IP/09/564   ). Opiera się on na podstawowych zasadach finansowania radiofonii i telewizji publicznej zawartych w protokole amsterdamskim (zob. niżej). W komunikacie uznano swobodę państw członkowskich w zakresie określania misji nadawców publicznych i położono nacisk na zagadnienie utrzymywania uczciwej konkurencji przez Komisję. Tekst komunikatu jest dostępny na stronie:    http://ec.europa.eu/competition/state_aid/legislation/specific_rules.html#broadcasting     Osta teczna wersja zostanie opublikowana w Dzienniku Urzędowym UE i wejdzie w życie z dniem ogłoszenia. Kontekst Europejscy nadawcy publiczni otrzymują rocznie ponad 22 miliardy euro w formie opłat licencyjnych lub bezpośredniej pomocy państwa, co czyni ich trzecim beneficjentem pomocy publicznej, za sektorem rolnictwa i transportu.  W protokole do traktatu z Amsterdamu   1   wyjaśniono, że system publicznego nadawania w państwach członkowskich jest bezpośrednio związany z demokratycznymi, społecznymi i kulturalnymi potrzebami każdego społeczeństwa. Gwarantuje on państwom członkowskim prawo do finansowania usług radiofonii i telewizji publicznej pod warunkiem, że finansowanie to przeznaczone jest na wypełnianie misji publicznej nałożonej, określonej i organizowanej przez każde państwo członkowskie oraz pod warunkiem, że nie wpływa ono nadmiernie na wymianę handlową i konkurencję w UE.  Aby wyjaśnić swoją interpretację tego protokołu, Komisja przyjęła w 2001 r. komunikat w sprawie udzielania pomocy państwa dla radiofonii i telewizji publicznej (zob.   IP/01/1429   ). Od tamtego czasu przyjęła ona ponad 20 decyzji bardziej szczegółowo wyjaśniających stosowanie tych zasad. Decyzje wydane w konkretnych sprawach znacznie rozbudowały zasady przedstawione w komunikacie z 2001 r. Poszczególne decyzje są dostępne na stronie:    http://ec.europa.eu/competition/sectors/media/decisions_psb.pdf  Najnowsze decyzje z zakresu pomocy państwa na rzecz nadawców publicznych: w   Niemczech   (zob.   IP/07/543   oraz   MEMO/07/150   ),   Irlandii   (zob.   IP/08/317   ) oraz   Belgii   (zob.   IP/08/316   ) odzwierciedlają podejście Komisji szczególnie dotyczące definicji misji publicznej w nowym otoczeniu medialnym, tj. nadawców oferujących usługi za pośrednictwem Internetu i telefonii komórkowej.   1 :     http://europa.eu/eur-lex/en/treaties/selected/livre347.html
