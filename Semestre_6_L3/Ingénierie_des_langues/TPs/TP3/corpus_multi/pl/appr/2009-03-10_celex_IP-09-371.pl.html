IP/09/371
Bruksela, dnia 10 marca 2009 r.Sprawozdanie Komisji: problem spożycia
narkotyków na świecie dziesięć lat
późniejKomisja Europejska opublikowała dziś
sprawozdanie na temat sytuacji na rynkach handlu narkotykami na świecie od
1998 r. Ukazało ono, że w ciągu ostatniego dziesięciolecia
na całym świecie, zwłaszcza na szczeblu krajowym,
nastąpił rozwój polityki antynarkotykowej, którego przejawem
jest, że działania skierowane do osób uzależnionych
zostały zintensyfikowane a środki stosowane wobec
handlarzy narkotykami są bardziej rygorystyczne. Ale jakie
są praktyczne skutki tych działań? 
Badanie, na podstawie którego sporządzono sprawozdanie, nie
wykazało, że spożycie narkotyków na świecie uległo
zmniejszeniu w okresie od 1998 do 2007 r. Ogólnie rzecz biorąc, w
niektórych bogatszych krajach, sytuacja uległa pewnej poprawie,
podczas gdy w innych uległa raczej pogorszeniu, a w niektórych nawet
pogorszeniu gwałtownemu i znacznemu, przy czym w tej ostatniej grupie
krajów znajduje się kilka dużych krajów rozwijających
się lub będących w okresie przejściowym. 
Inaczej rzecz ujmując, sytuacja pod względem spożycia
narkotyków na świecie wydaje się być mniej więcej taka
sama jak w 1998 r., stała się jedynie może bardziej
złożona – ceny narkotyków w większości
krajów zachodnich spadły od 1998 r. o około 10 do 30%, pomimo
surowszych wyroków dla handlarzy np. kokainą lub heroiną w
niektórych z tych krajów. Równocześnie nie ma dowodów
na potwierdzenie faktu, że trudniej jest wejść w posiadanie
narkotyków. Spożycie marihuany stało się
„normalnym” elementem stylu życia młodych ludzi z wielu
krajów zachodnich – około 50% osób urodzonych po 1980 r.
spróbowało tego narkotyku co najmniej raz. Większość z
nich nie kontynuowała spożycia po okresie wczesnej
dorosłości. Badanie wykazało również, że konkretne
środki podejmowane w ramach polityki zapobiegania produkcji narkotyków
mogą skutkować zmianą obszaru, na którym się taka
produkcja odbywa. Na przykład w ciągu ostatnich dziesięciu lat
produkcja kokainy przeniosła się częściowo z Peru i Boliwii
do Kolumbii. 
Publikacja sprawozdania zbiega się z odbywającym się w tym
tygodniu w Wiedniu posiedzeniem wysokiego szczebla w ramach corocznej sesji
Komisji ONZ ds. Środków Odurzających (CND). Na posiedzeniu
ministrowie z całego świata zamkną okres rozważań nad
oceną wdrożenia deklaracji politycznej dotyczącej światowego
problemu spożycia narkotyków, przyjętej w 1998 r. podczas 20.
Specjalnej Sesji Zgromadzenia Ogólnego ONZ (UNGASS) poświęconej
problemowi narkotykowemu. (Celem deklaracji było znaczne ograniczenie
światowego spożycia narkotyków do 2008 r. dzięki
międzynarodowej współpracy i podejmowaniu środków
zmierzających do ograniczenia podaży narkotyków i popytu na nie).
W tym tygodniu, w oparciu o wnioski z przeprowadzonej oceny, planowane jest
przyjęcie nowej deklaracji politycznej odnoszącej się do lat
2009-2019. 
Wiceprzewodniczący Komisji Jacques Barrot, komisarz ds. wolności,
sprawiedliwości i bezpieczeństwa, oświadczył: „Na
odbywającym się w tym tygodniu spotkaniu w Wiedniu nie możemy
ograniczyć się do opracowania celów w ujęciu
ilościowym. Musimy obecnie zmierzyć się z
ogólnoświatowym zjawiskiem handlu narkotykami w oparciu o rzeczywiste
dane”.
Badanie dostarczyć ma realistycznych danych szacunkowych o
wielkości rynku handlu narkotykami pod względem generowanych rocznych
dochodów. Okazało się, że sporządzenie takich
ogólnych szacunków jest bardzo trudne, głównie ze
względu na brak wiarygodnych danych na temat produkcji, spożycia i
handlu narkotykami w wielu częściach globu. W badaniu zawarto jednak
dane szacunkowe dotyczące np. rynków marihuany, kokainy i heroiny w
Europie Zachodniej, Stanach Zjednoczonych i Oceanii. Najdokładniejsze
oszacowanie ogólnych dochodów z obrotu marihuaną w tych trzech
regionach w 2005 r. wskazuje na blisko 70 mld EUR, co stanowi prawie
połowę szacunkowej kwoty 125 mld EUR podanej przez Biuro NZ ds.
Narkotyków i Przestępczości (UNODC).
Ważnym wnioskiem z badania jest fakt, że środki zmniejszania
szkodliwych skutków, które wciąż wzbudzają kontrowersje
w niektórych krajach, zyskują poparcie coraz większej liczby
krajów, które postrzegają je jako skuteczny sposób
ograniczenia związanych ze spożyciem narkotyków chorób,
zaburzeń porządku społecznego i śmiertelności.
Sprawozdanie zawiera również analizę ekonomicznych
fundamentów międzynarodowego rynku handlu narkotykami, wraz z
szacunkowymi kosztami produkcji i wartości dodanej, jaką zyskują
produkty na każdym z etapów procesu handlowego – od produkcji do
sprzedaży detalicznej. Analizowana jest także dystrybucja
dochodów pomiędzy osoby zaangażowane w handel narkotykami, z
której to analizy wyłania się zaskakująco osobliwy obraz,
ukazujący, że duże zarobki miałyby być przywilejem
tylko dość małej grupy spośród wszystkich tych
osób. 
Najważniejszym wynikiem przeprowadzonego badania jest wykazanie
słabości międzynarodowego systemu gromadzenia danych i
informowania o światowym problemie spożycia narkotyków. O ile UE
zainwestowała spore środki w dalszy rozwój swoich
działań monitorujących w ramach Europejskiego Centrum
Monitorowania Narkotyków i Narkomanii, takie mechanizmy informacji nie
są w rzeczywistości dostępne na poziomie międzynarodowym.Sprawozdanie z badania udostępnione zostanie uczestnikom posiedzenia
wysokiego szczebla Komisji ONZ ds. Środków Odurzających (CND) i
przedstawione w trakcie konferencji prasowej w delegaturze UE w Wiedniu dnia 10
marca o godz. 14 przez Larsa-Erika Lundina, szefa delegatury, i Carela Edwardsa,
kierownika działu ds. polityki antynarkotykowej w DG ds.
Sprawiedliwości, Wolności i Bezpieczeństwa. Siedziba delegatury
znajduje się przy Argentinierstrasse 26 / róg Taubstummengasse,
Meeting Room Mezzanine, A-1040 Vienna (Metro U1, wyjście Taubstummengasse).
Osoba odpowiedzialna za kontakty: Anne-Marie Huber, tel. +43.1.516.18329 lub
+43.699.196.6579.
Sprawozdanie można przeczytać na stronie:
http://ec.europa.eu/justice_home/doc_centre/drugs/doc_drugs_intro_en.htm
