IP/09/551
Bruksela, dnia 8 kwietnia 2009 r.Komisja przyjmuje bardziej ambitne cele aby
przyśpieszyć płatności realizowane w ramach unijnych dotacji
i umówW dniu dzisiejszym przyjęta została
inicjatywa, wprowadzająca nowe, bardziej ambitne cele dotyczące
wypłat środków bezpośrednio zarządzanych przez Komisje
Europejską. Celem wniosków jest intensyfikacja prowadzonych
działań i przyśpieszenie przepływu środków do
beneficjentów – którymi często są małe
przedsiębiorstwa i władze lokalne. Dotyczyć będą one
15 mld EUR funduszy o określonych terminach
płatności w takich dziedzinach jak badania naukowe, edukacja i
młodzież, energia i transport Jednym z najważniejszych celów
jest zmniejszenie czasu wstępnego prefinansowania dotacji unijnych i
umów, z 30 do 20 dni. Wnioski uzupełniają podjęte niedawno
decyzje dotyczące przyśpieszenia płatności przy projektach w
ramach funduszy strukturalnych, co ogłoszono w europejskim planie naprawy
gospodarczej (IP/08/1983),
jak również wnioski dotyczące zwalczania opóźnień
w płatnościach przy transakcjach komercyjnych (IP/09/552).
Dalia Grybauskaitė, komisarz UE ds. programowania finansowego i
budżetu, powiedziała: „celem dzisiejszego wniosku jest jak
najlepsze wykorzystanie obecnie obowiązujących zasad finansowych w
celu przyśpieszenia około 415,000 płatności
bezpośrednich dokonywanych przez Komisję każdego roku.
Komisarz podkreśliła, że teraz jest właściwy moment
na taki wniosek, dodając, że „obecna sytuacja gospodarcza
wymaga natychmiastowych działań mających na celu poprawę
sytuacji beneficjentów tych wypłat. Inicjatywa ta będzie
stanowiła wstęp do dalszych zmian w zasadach finansowych UE
planowanych na 2010 r.” 
Głównym celem komunikatu jest skrócenie terminów
prefinansowania lub wstępnych wypłat z 30 do 20 dni.
Płatności te są najprostsze, ponieważ nie wymagają
wypełniania skomplikowanych dokumentów ani spełniania innych
wymogów biurokratycznych i stanowią około 9,5 mld EUR. W
przypadku innych centralnie zarządzanych płatności (mających
w sumie wartość około 5,5 mld EUR) celem jest skrócenie
czasu płatności z 45 do 30 dni, co sprawi, że płatności
unijne będą zgodne z dyrektywą w sprawie zwalczania
opóźnień w płatnościach przy transakcjach komercyjnych.
Komisja zachęci także swoje służby do częstszego
wykorzystywania stawek jednolitych i ryczałtowych w przypadku
zarządzanych centralnie dotacji i umów. 
Uproszczenie ogólnych procedur poprzedzających rozpoczęcie
projektów może przyczynić się do przyśpieszenia
płatności, więc wprowadzone zostaną środki, dające
służbom Komisji możliwość publikowania wezwań do
składania wniosków obejmujących dwa lata zamiast roku i
wykorzystanie standardowych wezwań. Wymiana wiedzy i doświadczeń
jest ważnym elementem przyśpieszenia płatności i Dyrekcja
Generalna ds. Budżetu Komisji będzie odgrywać bardziej
aktywną rolę, pomagając innym służbom w spełnianiu
różnych warunków, dzięki czemu możliwe będzie
szybkie zaangażowanie ich budżetów. Tam, gdzie to możliwe,
zachęcać się będzie do wprowadzania przyśpieszonych
procedur przetargowych i procedur dotyczących dotacji.
Od służb Komisji będzie się wymagać, aby w swoich
dorocznych sprawozdaniach z działalności formalnie informowały o
postępie w osiąganiu tych celów.
