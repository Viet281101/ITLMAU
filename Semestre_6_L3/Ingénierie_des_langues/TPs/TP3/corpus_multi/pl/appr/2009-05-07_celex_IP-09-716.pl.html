IP/09/716
Bruksela, dnia 7 maja 2009 r.Południowy
korytarz: UE i kraje partnerskie chcą uczynić krok
naprzódKomisja Europejska wraz z prezydencją
czeską UE wystąpią jutro jako gospodarze szczytu w Pradze, w
którym uczestniczyć będą również partnerskie kraje
trzecie, poświęconego budowie południowego korytarza
energetyczno-transportowego. Przewodniczący Komisji Europejskiej José
Manuel Barroso oraz premier Republiki Czeskiej Mirek Topolánek
spotkają się z przywódcami krajów partnerskich z Azji
Środkowej, Zakaukazia, Maszreku i Bliskiego Wschodu.
Uczestnicy szczytu będą rozmawiali o praktycznych
możliwościach realizacji budowy południowego korytarza
energetyczno-transportowego, który umożliwiłby w
szczególności dostawy gazu ziemnego do państw UE wzdłuż
trasy korytarza. Szczyt będzie dla potencjalnych partnerów w ramach
południowego korytarza pierwszą okazją do spotkania na
najwyższym szczeblu oraz do omówienia kwestii leżących we
wspólnym interesie. Kraje-odbiorcy, kraje-dostawcy i kraje tranzytowe w
deklaracji przyjętej na szczycie po raz pierwszy oficjalnie
określą warunki, jakie konieczne są do zapewnienia powodzenia
tego przedsięwzięcia. Oprócz przewodniczącego Barroso w
szczycie uczestniczył będzie również komisarz Andris
Piebalgs.
Przewodniczący Komisji Europejskiej José Manuel Barroso
stwierdził: „Po czterech latach intensywnego dialogu z naszymi
partnerami w dziedzinie energii z Azji Środkowej, Zakaukazia, Maszreku i
Bliskiego Wschodu czynimy dziś ważny krok naprzód,
podejmując konkretne zobowiązania, które pozwolą na
urzeczywistnienie budowy południowego korytarza, w tym stworzenie
połączenia transkaspijskiego. Szczyt stanowi wyjątkową
okazję spotkania wszystkich najważniejszych partnerów w regionie,
i tym samym zwiększenia bezpieczeństwa energetycznego UE oraz
nawiązania współpracy, która przyniesie korzyści
wszystkim uczestnikom. 
Szczyt jest imprezą współorganizowaną przez czeską
prezydencję i Komisję Europejską. Uczestniczącymi krajami
partnerskimi są Azerbejdżan, Egipt, Irak, Kazachstan, Turcja,
Turkmenistan oraz Uzbekistan. W szczycie jako obserwatorzy wezmą
również udział przedstawiciele Federacji Rosyjskiej, Stanów
Zjednoczonych oraz Ukrainy. Obecni będą także przedstawiciele
międzynarodowych instytucji finansowych (Europejskiego Banku
Inwestycyjnego, Europejskiego Banku Odbudowy i Rozwoju, Banku
Światowego).
Celem szczytu jest wyrażenie silnego poparcia politycznego dla budowy
południowego korytarza oraz sformułowanie konkretnych
zobowiązań, m.in. w zakresie połączenia transkaspijskiego. W
tych ramach kraje-dostawcy energii, kraje tranzytowe i kraje-odbiorcy,
leżące wzdłuż trasy korytarza, powinny podjąć
zobowiązania, które umożliwią dostarczanie surowców
energetycznych z regionu Morza Kaspijskiego i Bliskiego Wschodu do państw
UE. Szczyt poświęcony jest również aspektom związanym z
transportem w kontekście trasy wzdłuż południowego
korytarza.
UE rozpoczęła ostatnio realizację ambitnego planu, który
ma na celu poprawę jej bezpieczeństwa energetycznego. W ramach tej
strategii południowy korytarz odgrywa niezwykle istotną rolę jako
jedna z głównych inicjatyw w zakresie infrastruktury energetycznej,
która ma przyczynić się do zdywersyfikowania
źródeł energii i tras dostaw energii do UE.
Dalsze informacje na temat współpracy UE w zakresie energii z
krajami Azji Środkowej i Zakaukazia można znaleźć na
stronie:
http://ec.europa.eu/energy/international/international_cooperation/caucasus_central_asia_en.htmDalsze informacje na temat zewnętrznej polityki energetycznej UE
można znaleźć na stronie:
http://ec.europa.eu/external_relations/energy/index_en.htm
Dalsze informacje na temat 2. strategicznego przeglądu ds. energii:
http://ec.europa.eu/energy/strategies/2008/2008_11_ser2_en.htm
