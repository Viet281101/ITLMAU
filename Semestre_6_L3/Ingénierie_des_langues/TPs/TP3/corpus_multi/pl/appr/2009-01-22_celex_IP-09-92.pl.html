IP/09/92
Bruksela, dnia 22 stycznia 2009 r.Mimo atrakcyjniejszej europejskiej
przestrzeni badawczej, mamy zastój w nakładach na badania i
rozwój: nie czas zaprzestać
wysiłków!Opublikowane dzisiaj sprawozdanie pt.
„Science, Technology and Competitiveness (ST&amp;C)”,
prezentujące podstawowe dane dotyczące nauki, technologii i
konkurencyjności w roku 2008, po raz pierwszy przedstawia nie tylko
ogólny obraz postępu, jaki nastąpił w latach 2000–2006
w dziedzinie badań i rozwoju w Unii, ale także w zakresie realizacji
europejskiej przestrzeni badawczej. Sprawozdanie to pokazuje, że w Europie
rośnie liczba pracowników naukowych, a Unia staje się coraz
bardziej atrakcyjna dla zagranicznych naukowców i prywatnych inwestycji
amerykańskich w dziedzinie badań i rozwoju. Niemniej jednak,
przeszkodą dla europejskich ambicji stworzenia globalnego konkurencyjnego
społeczeństwa opartego na wiedzy jest zastój w nakładach na
badania i rozwój, który w UE-27 utrzymuje się na poziomie 1.84%
(udział procentowy w PKB). Pomimo wzrostu nakładów na badania
naukowe w większości państw członkowskich oraz udoskonalonej
wydajności systemów badawczych, UE wciąż jest daleka od
osiągnięcia celu strategii lizbońskiej, którym jest
uzyskanie udziału nakładów na badania i rozwój w PKB na
poziomie 3%. Niedostatecznie wysoki poziom inwestycji prywatnych w dziedzinie
badań i rozwoju w powiązaniu ze strukturą przemysłową
UE, w której sektor nowych technologii jest mniej rozwinięty niż
w Stanach Zjednoczonych, stanowią przeszkodę dla wysiłków
Unii Europejskiej. Opublikowana równolegle ze sprawozdaniem tablica
wyników innowacyjności zawiera szczegóły europejskich
osiągnięć w tej dziedzinie. Oba te dokumenty dowodzą,
że Unia powinna zmienić swoja przemysłową strukturę,
skupiając się w większym stopniu na innowacjach i
zapewniając lepsze wykorzystanie badań i rozwoju.
Komentując ustalenia wyżej wspomnianych sprawozdań, europejski
komisarz ds. nauki i badań naukowych, Janez Potočnik oraz
wiceprzewodniczący Komisji odpowiedzialny za sprawy przedsiębiorstw i
politykę przemysłową, Günter Verheugen, oświadczyli: 
„Moment kryzysu nie jest odpowiednią chwilą, aby
wstrzymać działania inwestycyjne w dziedzinie badań i
innowacji. Są one niezbędne, jeżeli Europa chce
wyjść z kryzysu ekonomicznego silniejsza i stawić czoła
wyzwaniom w postaci zmian klimatycznych i globalizacji. UE posiada wiele
atutów, szczególnie coraz bardziej atrakcyjną europejską
przestrzeń badawczą oraz nieustannie udoskonalane działania w
zakresie innowacji. Ciągle jest jednak dużo do zrobienia, w
szczególności tam, gdzie istnieje stosunkowe niedoinwestowanie ze
strony sektora prywatnego. Dzięki inicjatywie Komisji mającej na celu
poprawę efektywności badań, stymulację innowacyjności i
rozwój rynków zaawansowanych technologii, UE podąża w
odpowiednim kierunku.”
Główne ustalenia sprawozdania ST&amp;C z roku 2008 pokazują,
że:
1. W zglobalizowanym świecie badania naukowe stanowią
strategiczny element konkurencyjności. 
W dziedzinie naukowo – technicznej pojawili się poważni
gracze, szczególnie z Azji. Wiedza jest coraz bardziej równomiernie
rozpowszechniona, a udział UE wynosi mniej niż 25%. Europejska
przestrzeń badawcza (EPB) musi stać się atrakcyjniejsza, bardziej
otwarta i konkurencyjna na forum światowym.
2. Pomimo zastoju w ogólnych nakładach EU na badania i
rozwój, na poziomie państw członkowskich istnieją pewne
różnice. 
W latach 2000-2006 wszystkie państwa członkowskie
zwiększyły swoje wydatki na badania i rozwój, co pokazuje ich
zaangażowanie w realizację celów strategii lizbońskiej.
Jednakże w tym samym okresie wskaźnik PKB osiągnął ten
sam poziom wzrostu, co oznacza, że od 2005 r. nakłady na badania i
rozwój  pozostały na poziomie
1,84%[1]. W latach 2000-2006,
17 państw członkowskich, głównie tych, które
nadrabiają zaległości w tej dziedzinie, zwiększyło
nakłady na badania i rozwój, podczas gdy w 10 państwach,
reprezentujących 47 % unijnego PKB, odnotowano ich spadek. Swoje
nakłady zwiększyła także Japonia – z 3,04% to 3,39%,
Korea – z 2,39% do 3.23%, również Chiny nadrabiają
zaległości, zwiększając swoje nakłady z 0,90% do
1,42%.
3. Wciąż niewystarczające inwestycje sektora prywatnego.Głównym powodem przepaści w nakładach na badania i
rozwój istniejącej między UE i jej konkurencją jest
różnica w poziomie finansowania pochodzącego z sektora
prywatnego, które w Unii w latach 2000-2005 odnotowało spadek, podczas
gdy w USA, Japonii i Chinach znacznie wzrosło. Stało się tak
głównie dlatego, że w Unii mniejszy jest udział
przemysłu nowych technologii o dużej intensywności
działalności badawczej. Tworzenie gospodarki silnie opartej na wiedzy
wymaga zmian strukturalnych mających na celu zintensyfikowanie
nakładów na badania i rozwój oraz większego udziału w
gospodarce unijnej sektora nowych technologii.    Aby stało się to
możliwe, niezbędne są warunki ramowe sprzyjające rozwojowi
szybko rozwijających się MŚP nowych technologii i
sprzyjających innowacjom rynków europejskich, oraz niższych
kosztów patentowych na obszarze całej Unii.
4. Fachowość badań naukowych: wzrasta liczba
pracowników naukowych, niższa niż u konkurencji
zdolność wykorzystania wiedzy. Od roku 2000 liczba
pracowników naukowych w Unii rosła dwa razy szybciej niż w USA i
Japonii, nawet jeśli w grupie ludności aktywnej zawodowo ich
udział wciąż jest niższy niż w tych dwóch
państwach.
Jeżeli chodzi o znaczenie badań, UE wciąż jest
największym światowym „producentem” wiedzy naukowej (jest
to mierzone ilością publikacji naukowych), choć w Unii powstaje
mniej niż USA publikacji o dużym znaczeniu. 
5. Rosnąca atrakcyjność Unii dla inwestycji zagranicznych
oraz specjalistów w dziedzinie wsparcia naukowo-technicznego. 
Mimo pojawienia się Azji jako nowego przyczółku, UE
przyciąga coraz więcej prywatnych inwestycji z USA w dziedzinie
badań i rozwoju. W roku 2005 spółki amerykańskie
dokonały 62,5% swoich inwestycji w UE, a tylko 3,3% w Chinach. Unia
także przyciąga coraz więcej specjalistów w dziedzinie
naukowo-technicznej.
Dodatkowe informacje:
Pełny tekst sprawozdania „Science, Technology and Competitiveness
(ST&amp;C)” podstawowe dane dotyczące roku 2008.
http://ec.europa.eu/research/era/Pełny tekst
tablicy wyników innowacyjności za rok 2008 
http://www.proinno-europe.eu/metricsZobacz również dokument MEMO/09/19
+ IP/09/112
+ MEMO/09/18[1] Wstępne dane
liczbowe za rok 2007 1.83%
