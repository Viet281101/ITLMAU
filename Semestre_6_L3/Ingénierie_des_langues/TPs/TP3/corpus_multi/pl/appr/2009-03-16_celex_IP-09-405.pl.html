IP/09/405
Bruksela, dnia 16 marca 2009 r.W kierunku stworzenia sieci europejskich
studiów magisterskich w dziedzinie tłumaczeń
pisemnychUtworzenie sieci europejskich studiów
magisterskich w dziedzinie tłumaczeń pisemnych (ETM) będzie
głównym tematem międzynarodowej konferencji organizowanej przez
Komisję Europejską w Brukseli w dn. 16-17 marca 2009 r. Spotkają
się na niej przedstawiciele ponad 100 uniwersytetów oraz inne
zainteresowane strony zaangażowane w kształcenie tłumaczy, aby
uzgodnić kryteria, które muszą spełniać
programy kształcenia, którym ma zostać przyznany
„wspólny symbol jakości EMT”. Komisja Europejska
zachęca uniwersytety kształcące zawodowych tłumaczy do
przyłączenia się do wysokiej klasy europejskiej sieci
programów kształcenia.
„Wysokiej jakości i atrakcyjne programy kształcenia
tłumaczy oferowane przez uniwersytety w całej Unii Europejskiej
przyczyniają się do zapewnienia napływu wykwalifikowanych
specjalistów nie tylko na potrzeby Komisji i pozostałych instytucji
UE, lecz również na wszystkie rynki tłumaczeniowe”
powiedział Leonard Orban, europejski komisarz ds.
wielojęzyczności. 
„Wspólny symbol jakości EMT” powinien stać
się wzorcem jakościowym programu kształcenia tłumaczy,
gwarantującego nabycie przez studentów określonego zestawu
umiejętności. Projekt został zainaugurowany w 2005 r., z
inicjatywy Dyrekcji Generalnej ds. Tłumaczeń Pisemnych Komisji
Europejskiej, i opracowany w ścisłej współpracy z uznanymi
specjalistami w dziedzinie tłumaczeń pisemnych ze świata
akademickiego.
Podczas dwóch pierwszych konferencji, zorganizowanych w
październiku 2006 r. i marcu 2008 r., stworzono podstawy
współpracy, proponując standardowy zestaw kluczowych
umiejętności nabywanych w ramach programu studiów
translatorskich. Standardowe umiejętności mogą zostać
włączone do programów nauczania przez każdy uniwersytet,
który kształci tłumaczy i chciałby dołączyć
do sieci EMT. Rola Komisji jest tylko doradcza - odpowiedzialność za
kształcenie tłumaczy spoczywa wyłącznie na uniwersytetach.Ustanowienie sieci będzie punktem kulminacyjnym czteroletnich prac
nad realizacją projektu EMT, zainicjowanych przez Dyrekcję
Generalną ds. Tłumaczeń Pisemnych Komisji Europejskiej. 
Po jej utworzeniu, sieć będzie wspierała wymianę
najlepszych praktyk między należącymi do niej uczelniami oraz, w
ostatecznym rozrachunku, będzie podnosić standardy nauczania,
profesjonalizm przyszłych tłumaczy oraz doprowadzi do stworzenia
prawdziwie europejskiego rynku wykwalifikowanych tłumaczy.
Niedawny komunikat
prasowy[1] Komisji o
potencjalnym braku tłumaczy niektórych języków potwierdza
potrzebę ciągłego napływu profesjonalnych tłumaczy z
kształcących ich uczelni.
Główne tematy konferencji EMT w 2009 r. to:kluczowe umiejętności wymagane od przyszłych
tłumaczy;
kształcenie uniwersyteckie i szanse na rynku pracy; istotna jest tu
współpraca między uniwersytetami w różnych
krajach;
kryteria przyjęcia do sieci EMT;
korzyści wynikające z przynależności do sieci dla jej
członków i kandydatów do niej oraz ich obowiązki;
przyszła praca i organizacja
sieci.Udział
w konferencji możliwy jest wyłącznie za zaproszeniami, ale
wydarzenie będzie transmitowane na żywo przez Internet pod
podanym poniżej adresem. Będzie tam można również
znaleźć odpowiedzi na pytania przesłane przez widzów: 	
http://ec.europa.eu/dgs/translation/external_relations/universities/emt_conference2009_en.htmUniwersytety zainteresowane uczestnictwem w sieci EMT mogą
składać wnioski do 30 kwietnia 2009 r. 
Dalsze informacje dostępne są na następujących
stronach: 
Konferencja
EMT 2009: 
http://ec.europa.eu/dgs/translation/external_relations/universities/emt_conference2009_en.htmOtwarte zaproszenie
do składania wniosków: 
http://ec.europa.eu/dgs/translation/external_relations/universities/emt_network_join_en.htmDG
ds. Tłumaczeń Pisemnych: http://ec.europa.eu/dgs/translation
Języki
w UE: http://europak.eu/languages
[1] MEMO/09/76,
19.2.2009 r.
