IP/09/800
Bruksela, 18 maja 2009 r.Twój głos się liczy,
wyraź swoje zdanieOd 4 do 7 czerwca 375 milionów obywateli z
dwudziestu siedmiu państw, od Helsinek po Lizbonę i od
Dublina po Wilno, będzie mogło pójść do urn, by
wybrać Parlament Europejski. Na swojej stronie internetowej
przewodniczący Komisji Europejskiej José Manuel Barroso w krótkim
przemówieniu wideo zachęca obywateli, aby poszli do urn i oddali
głos w wyborach.
„Wasz głos ma znaczenie. To Wasz wybór pomoże
nadać kształt działaniom Unii Europejskiej w nadchodzących
pięciu latach”, podkreśla przewodniczący Barroso w
materiale wideo dostępnym pod następującym adresem: 
http://ec.europa.eu/commission_barroso/president/multimedia/vlog/index_en.htm
Materiał jest dostępny w 6 językach (angielskim, francuskim,
niemieckim, hiszpańskim, portugalskim i włoskim) na stronie
internetowej przewodniczącego, a także na portalu audiowizualnym
Komisji Europejskiej. Wersja pisemna wypowiedzi jest dostępna w 17 innych
językach UE.
Jeżeli Komisja Europejska – przypomina przewodniczący –
podejmuje inicjatywę polityczną i proponuje niezbędne wnioski
legislacyjne, które mają przynieść obywatelom namacalne
rezultaty, to Parlament Europejski jest instytucją, która ustanawia te
prawa we współpracy z rządami państw członkowskich.
Dodaje ponadto, że to Parlament Europejski jest organem, przed którym
odpowiadają inne instytucje.
Musicie wybrać członków Parlamentu podzielających Wasze
poglądy na to, jak sprostać wyzwaniom, którym obecnie stawiamy
czoła – dodaje na zakończenie przewodniczący –
albowiem to, co robi Europa, wpłynie na Was i na Wasze życie
codzienne.
