IP/09/655
Bruksela, 29 kwietnia 2009 r.Budżet UE na 2010 r. ma
służyć wyjściu z kryzysuKomisja przyjęła dzisiaj wstępny
projekt budżetu na 2010 r. w wysokości 139 mld EUR.
Przyszłoroczne wydatki koncentrują się na wyjściu z kryzysu,
a w projekcie budżetu największą część
środków (45 %) przeznacza się na pobudzanie wzrostu i
zatrudnienia, co stanowi podwyżkę o 3,2 % w stosunku do 2009 r. i ma
na celu wsparcie procesu odzyskiwania przez Unię
konkurencyjności. Środki przeznaczone na
najważniejsze programy w dziedzinie badań naukowych i energii
zwiększą się o ponad 12 %, podobnie jak kwoty przeznaczone na
politykę spójności - grupa UE-12 ma otrzymać 52 %
środków z funduszu spójności i funduszy strukturalnych.
Wszystkie pozycje w budżecie zostaną zwiększone, i jego
łączna wartość wyniesie 138,6 mld EUR w zobowiązaniach
(1,18 % DNB) i 122,3 mld EUR w płatnościach (1,04 % DNB) 
Przedstawiając projekt budżetu Siim Kallas, wiceprzewodniczący
Komisji ds. administracji, audytu i zwalczania nadużyć finansowych,
odpowiedzialny także za programowanie finansowe i budżet,
powiedział: “Ten budżet umożliwia działania
pozwalające na uniknięcie jeszcze głębszej recesji. 6 mld
EUR zostanie przeznaczone na badania naukowe i innowacje, a około 9
milionów obywateli otrzyma wsparcie z Europejskiego Funduszu
Społecznego.” Wiceprzewodniczący dodał, że "na
2010 r. planuje się drugi etap udzielania wsparcia z budżetu UE na
rzecz planu wyjścia z kryzysu, w związku z czym całkowita
wielkość dodatkowych środków przeznaczonych na zwalczanie
kryzysu wyniesie ponad 6 mld EUR w latach 2008-2010 r.”
62 mld EUR na zatrudnienie, infrastrukturę,
konkurencyjność
Głównym priorytetem UE będzie finansowanie projektów
umożliwiających ochronę i tworzenie miejsc pracy, pomaganie
przedsiębiorstwom i odbudowę konkurencyjności. Transeuropejskie
sieci transportowe i energetyczne otrzymają o 12,7 % więcej
środków w porównaniu do 2009 r. (1,08 mld EUR), a finansowanie
programu Konkurencyjność i Innowacje zwiększy się o 3,3 %
(0,5 mld EUR). Rok 2010 będzie Europejskim Rokiem Zwalczania Ubóstwa i
Wykluczenia Społecznego; budżet o wysokości prawie 20 mln EUR
umożliwi realizację inicjatyw planowanych we wszystkich państwach
członkowskich. W drugim roku swojego funkcjonowania flagowy projekt UE,
system nawigacji satelitarnej Galileo, otrzyma dodatkowe 8 % finansowania (0,9
mld EUR). 
Większa część funduszy spójności ma być
skierowana do państw grupy UE-12
W ramach 62 mld EUR przeznaczonych na zatrudnienie i
konkurencyjność, 49 mld EUR wykorzystanych zostanie na ochronę
spójności w ramach UE-27. Nadal utrzymuje się tendencja,
polegająca na zwiększaniu funduszy dostępnych dla państw
członkowskich, które przystąpiły do UE w 2004 r. i w 2007 r.
(UE-12). Po raz pierwszy państwa UE-12 otrzymają największą
część unijnych funduszy strukturalnych i funduszu
spójności (52 %). Wsparcie dla rolnictwa w tych regionach także
będzie się zwiększało, co rzeczywiście będzie
miało wpływ na jego sytuację – UE-12 otrzyma teraz prawie
20 %, czyli 11 mld EUR wsparcia dla rolnictwa. Dzięki WPR, jednolitemu
rynkowi i wyższym cenom rynkowym dochód rolników w UE-12 jest
obecnie o 47 % wyższy niż przed przystąpieniem do UE. Na
ochronę zasobów naturalnych w ramach UE-27 przeznaczono 59 mld EUR, a
w ramach tej kwoty wydatki na ochronę środowiska i rozwój
obszarów wiejskich zwiększą się o prawie 2,5 %, do
około 15 mld EUR.	
Drugi etap finansowania europejskiego planu naprawy gospodarczej 
W kwietniu 2009 r. Parlament Europejski, Rada i Komisja zgodziły
się, że istnieje potrzeba przekazania dodatkowych 5 mld EUR na
sfinansowanie ważnych europejskich projektów w dziedzinie energii i
infrastruktury szerokopasmowej oraz w celu sprostania nowym wyzwaniom na
obszarach wiejskich, związanych z przeglądem WPR. Po pierwszej transzy
w wysokości 2,6 mld EUR w 2009 r., kolejne 2,4 mld EUR zostaną dodane
do budżetu na 2010 r. Decyzja o tym, skąd zaczerpnąć
fundusze, zapadnie później w ramach procedury budżetowej w 2010
r. 
 8 miliardów EUR na pomoc zewnętrzną 
W 2010 r. UE będzie kontynuowała działania mające na celu
pomoc biedniejszym krajom oraz utrzymanie silnej pozycji na arenie
międzynarodowej, tak aby mogła sprostać globalnym wyzwaniom,
takim jak zmiany klimatyczne, bezpieczeństwo żywnościowe i
globalizacja. Pomoc UE na rzecz krajów rozwijających się
przekazywana za pośrednictwem Instrumentu Współpracy w Zakresie
Rozwoju oraz Współpracy Gospodarczej zwiększy się o 1,7 %,
osiągając 2,4 mld EUR. Pomoc przedakcesyjna (IPA) zwiększy
się o prawie 5 % do 1,6 mld EUR. Fundusze przeznaczone na unijną
Wspólną Politykę Zagraniczną i Bezpieczeństwa (WPZB)
zwiększą się o 16 % (do 282 mln EUR). Ostatnia transza pomocy w
wysokości 1 mld EUR, udzielanej w ramach Instrumentu Pomocy
Żywnościowej, także zostanie sfinansowana w budżecie na 2010
r. (170 mln EUR). 
Bezpieczna UE dla wszystkich
Zgodnie z unijną siedmioletnią perspektywą finansową
najbardziej wzrosną wydatki budżetowe na projekty związane ze
zwalczaniem przestępczości, terroryzmu, i zarządzanie
przepływami migracyjnymi – w sumie o 13,5 %, do prawie 1 mld EUR.Wydatki administracyjne na wszystkie unijne instytucje zwiększą
się w umiarkowanym stopniu o 2,1 %, a wydatki własne Komisji
Europejskiej zwiększą się o mniej niż 1 % (0,9 %), do 3,6
mld EUR.
Informacje dodatkowe
Budżet zawiera prognozy dotyczące zarówno
zobowiązań (zobowiązań prawnych do udostępnienia
finansowania pod warunkiem spełnienia określonych warunków) i
płatności (rzeczywistych transferów pieniężnych
i przelewów bankowych na rzecz beneficjentów). Budżet UE zostanie
ostatecznie zatwierdzony w trakcie posiedzenia plenarnego Parlamentu
Europejskiego w grudniu.
