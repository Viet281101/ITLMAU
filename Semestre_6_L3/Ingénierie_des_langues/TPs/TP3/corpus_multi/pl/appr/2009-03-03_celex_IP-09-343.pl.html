IP/09/343
Bruksela, 3 marca 2009 r.Zdaniem Komisji dostęp do
szerokopasmowego Internetu najlepszą drogą do ożywienia
europejskiej wsiDoprowadzenie szerokopasmowego Internetu do tych
30 % ludności wiejskiej w UE, które dotychczas nie ma takiego
dostępu, ma być priorytetem w ramach realizacji idei
„dostępu szerokopasmowego dla wszystkich” przed rokiem 2010
– ogłosiła dziś Komisja Europejska. Poprawa
rozpowszechnienia łączy internetowych jest potężnym
narzędziem pobudzającym szybką odnowę gospodarczą. W
dniu dzisiejszym Komisja zapowiada, jak za pomocą
programów pomocowych zamierza doprowadzić do szybkiego rozrostu sieci
internetowej na obszarach wiejskich, apelując do państw
członkowskich UE o podjęcie takich samych starań. Szeroki
dostęp do Internetu może zmniejszyć izolację gospodarstw
rolnych i przedsiębiorstw na obszarach wiejskich, przy czym dotyczy to
zwłaszcza małych i średnich przedsiębiorstw (MŚP),
czyniąc je bardziej konkurencyjnymi dzięki otwarciu dostępu do
rynków międzynarodowych i umożliwieniu przyspieszenia i
usprawnienia prowadzonej przez nie działalności. Tymczasem Parlament
Europejski i Rada obradują nad wnioskiem Komisji, przewidującym
udostępnienie kolejnego miliarda euro za pośrednictwem
działań ujętych w europejskim planie naprawy gospodarczej, co
miałoby posłużyć szerszemu rozpowszechnieniu
szerokopasmowego dostępu do Internetu we wszystkich zakątkach
Europy.
„Mamy już XXI wiek. Niejeden powiedziałby, że bez
technologii informacyjno-telekomunikacyjnych po prostu nie dalibyśmy sobie
rady – co bez wątpienia jest już faktem w środowisku pracy,
a może nawet w domu. W imię czego obszary wiejskie miałyby
się godzić z nierównym dostępem do tego
narzędzia?” – zastanawia się Mariann Fischer
Boel, europejska komisarz ds. rolnictwa i rozwoju obszarów wiejskich.
„Jeśli poważnie myślimy o wzbogaceniu i uaktywnieniu
obszarów wiejskich, musimy zadbać o to, by wszyscy korzystali w
pełni z owoców najnowszych technologii”. 
„Nie spoczniemy, dopóki technologie internetowe nie
trafią do wszystkich obywateli Europy. Technologie internetowe stoją
za połową wzrostu wydajności produkcji w UE, a żadne z
państw Unii nie może dopuścić do tego, by jego obszary
wiejskie zaniedbywały swój potencjał, tym bardziej w obliczu
obecnego kryzysu” – dodaje Viviane Reding, komisarz ds.
społeczeństwa informacyjnego i mediów.
„Szerokopasmowy Internet jest nieodzownym narzędziem dla
przedsiębiorstw (zwłaszcza małych i średnich)
działających na obszarach wiejskich, których sukces jest
często uzależniony od szerokopasmowej łączności z
całą gospodarką. Apeluję do Rady o wspomożenie naszych
wysiłków, by nie zawieść oczekiwań tych
przedsiębiorstw, dając jednocześnie czytelny znak naszego
poparcia dla idei szerokopasmowego Internetu dla każdego
Europejczyka”.
O ile dostępem do szerokopasmowego Internetu może się
pochwalić średnio 93% Europejczyków, ogólny wskaźnik
dostępności na obszarach wiejskich nie przekracza 70%, a w
niektórych państwach (takich jak Grecja, Polska, Słowacja,
Bułgaria i Rumunia) szerokopasmowe sieci internetowe obejmują nie
więcej niż 50% ludności obszarów wiejskich. 
W przyjętym dziś komunikacie Komisja wymienia korzyści, jakie
przyniesie poprawa dostępu do takich nowoczesnych technologii
informacyjnych i komunikacyjnych jak Internet na obszarach wiejskich z punktu
widzenia przedsiębiorstw i zwykłych mieszkańców
obszarów wiejskich – na przykład gospodarstw wiejskich i
wytwórców żywności. 
Przykładowo w Szwecji już 80% gospodarstw rolnych ma dostęp do
Internetu, a co trzecie korzysta z niego codziennie (jedna trzecia gospodarstw
korzysta z Internetu składając wnioski o dofinansowanie ze
środków UE). W innych regionach – takich jak włoska
Toskania czy Węgry – z Internetu korzysta natomiast zaledwie co
czwarty rolnik, co z pewnością nie ułatwia im planowania
produkcji, oferowania swoich produktów na rynku, dostępu do informacji
o cenach na rynkach międzynarodowych, sprawdzania prognoz pogody czy
zawierania umów o współpracy z innymi podmiotami na rynku. Nie
tylko rolnicy zostają w tyle: w skali całej Europy jedynie 22,5%
mieszkańców obszarów wiejskich (wobec 32,9% mieszkańców
miast) korzysta z usług e-administracji umożliwiających np
składanie deklaracji podatkowych drogą elektroniczną.
Dlatego też Komisja apeluje do państw członkowskich i
regionów (w tym władz lokalnych) o rozważenie przystosowania
swoich planów rozwoju obszarów wiejskich, z odpowiednim uwypukleniem
znaczenia technologii informacyjno-komunikacyjnych i łączności
internetowej, w szczególności przed dokonaniem przeglądu
śródokresowego, jaki czeka te programy w 2010 r.
Kontekst
Unia zamierza uporać się z różnicami w dostępie do
łączy szerokopasmowych pomiędzy obszarami wiejskimi i miejskimi
za pomocą polityki rozwoju obszarów wiejskich, będącej
elementem wspólnej polityki rolnej. Państwa członkowskie i
regiony mogą korzystać z inwestycji ze środków UE,
przeznaczając je na unowocześnianie gospodarstw rolnych z pomocą
najnowszych technologii, szkoleń i programów ochrony środowiska,
ułatwiając zakładanie nowych przedsiębiorstw i
doprowadzając podstawowe usługi do mieszkańców terenów
wiejskich.
Poza tym dalsze nakłady rzędu 15 mln EUR są przeznaczane na
priorytety związane z technologiami informacyjno-komunikacyjnymi w ramach
polityki spójności UE na lata 2007-2013, np. na świadczone
drogą elektroniczną usługi publiczne oraz infrastrukturę
internetową. Część z tych środków zawędruje
na obszary wiejskie.
Zgodnie
z konkluzjami grudniowego szczytu Rady z ubiegłego roku, 28 stycznia 2009
r. Komisja wystąpiła z wnioskiem o przeznaczenie dodatkowej puli
wartości 1 mld EUR na inwestycje w infrastrukturę szerokopasmową
w ramach działań zmierzających do ogarnięcia zasięgiem
internetu szerokopasmowego 100% Europejczyków w ramach ogłoszonego
przez nią europejskiego planu naprawy gospodarczej  (zob. MEMO/09/35).
Tytułem uzupełnienia ogłoszonego dziś komunikatu o lepszym
dostępie do najnowszych technologii informacyjno-komunikacyjnych na
obszarach wiejskich, Komisja organizuje unijną
konferencję poświęconą łączności
szerokopasmowej w Turynie (Włochy) w dniach 2-3 kwietnia 2009 r. W
wydarzeniu tym, obok Komisji, wezmą udział przedstawiciele władz
krajowych i regionalnych oraz innych zainteresowanych stron, a treścią
obrad będą zwiększone nakłady wspólnotowe na
infrastrukturę szerokopasmową w ramach europejskiego planu naprawy
gospodarczej, a także założenia polityki pozwalające na
osiągnięcie 100% zasięgu szerokopasmowego Internetu na obszarach
wiejskich.
Tekst wydanego dziś komunikatu Komisji o lepszym dostępie do
najnowszych technologii informacyjno-komunikacyjnych na obszarach wiejskich jest
dostępny w Internecie: 
http://ec.europa.eu/agriculture/rurdev/employment/ict/index_en.htmMEMO/09/92Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[  ]
Note: No data for rural areas in Malta and Cyprus
Source: Rural development statistical report 2008, European
Commission
