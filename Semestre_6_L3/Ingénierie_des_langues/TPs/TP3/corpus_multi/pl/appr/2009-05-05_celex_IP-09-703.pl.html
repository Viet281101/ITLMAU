IP/09/703
Bruksela, dnia 5 maja 2009 r.Droga do ożywienia gospodarczego:
według komisarzy Hübner i Špidli polityka spójności
pomoże Europie wyjść z kryzysuKomisarze Danuta Hübner (ds. polityki
regionalnej) i Vladimír Špidla (ds. zatrudnienia, spraw
społecznych i równości szans) wyrazili dziś
zadowolenie z powodu zaakceptowania przez Radę i Parlament Europejski
pakietu dotyczącego walki z kryzysem gospodarczym w ramach polityki
spójności.  Ten kompleksowy pakiet obejmuje szereg środków,
od potężnego zastrzyku gotówki w formie dodatkowych
płatności zaliczkowych z funduszy strukturalnych, do przyspieszonych
procedur realizacji projektów oraz możliwości
współfinansowania przez UE inwestycji poprawiających
efektywność energetyczną budownictwa mieszkaniowego. Państwa
członkowskie otrzymały już dodatkowe płatności
zaliczkowe w kwocie 6,25 mld euro – w połowie kwietnia wypłacono
4,5 mld euro z Europejskiego Funduszu Rozwoju Regionalnego, a niewiele
później kolejnych 1,5 mld euro z Europejskiego Funduszu
Społecznego (EFS). 
Komentując te decyzje, komisarz Hübner stwierdziła:
„Polityka spójności pomaga Europie wyjść z kryzysu.
Doskonała współpraca Komisji Europejskiej, państw
członkowskich, Parlamentu Europejskiego, Komitetu Regionów UE i
Europejskiego Komitetu Ekonomiczno-Społecznego pozwoliła nam na
szybkie i zdecydowane działania. Wzywamy teraz państwa
członkowskie i regiony do pełnego wykorzystania wszystkich
możliwości oferowanych w ramach europejskiej polityki
spójności oraz do przeznaczania wsparcia UE na projekty dobrej
jakości. Oczekujemy znaczącego wpływu tych środków na
gospodarkę, szczególnie w sektorze budowlanym.”
 Komisarz Špidla dodał: „Na poziomie
europejskim naszym priorytetem w czasie obecnego kryzysu są ludzie –
zachowanie przez nich pracy, a w przypadku tych, którzy ją stracili,
jak najszybszy powrót do zatrudnienia. Europejski Fundusz Społeczny
pomaga tysiącom Europejczyków w nabywaniu kwalifikacji i
przekwalifikowaniu, podnosząc ich szanse na rynku pracy. Dzięki
osiągniętemu właśnie porozumieniu będziemy mogli w
jeszcze większym zakresie pomóc osobom, które straciły
pracę lub którym grozi bezrobocie w związku z kryzysem. Ponadto
mniejsze organizacje będą mogły lepiej i w łatwiejszy
sposób wspierać osoby najbardziej narażone na skutki
kryzysu.”
Mocne wsparcie dla państw członkowskich i regionów
Pod koniec 2008 r. Komisja zaproponowała szereg zmian w
rozporządzeniach dotyczących Europejskiego Funduszu Rozwoju
Regionalnego (EFRR), Europejskiego Funduszu Społecznego (EFS) i Funduszu
Spójności. Parlament Europejski zgodził się na zmiany
legislacyjne w dniu 2 kwietnia. Dzisiaj nowe przepisy zostały zaakceptowane
także przez ministrów państw członkowskich na posiedzeniu
Rady ds. Gospodarczych i Finansowych (ECOFIN) i wejdą w życie do
końca maja.
Celem zastrzyku gotówki w kwocie 6,25 mld euro dla 27 państw
członkowskich jest stymulacja wdrażania projektów oraz pomoc w
ochronie i tworzeniu miejsc pracy. Za sprawą dodatkowych
płatności zaliczkowych suma przedpłat od 2007 r. zbliża
się do 30 mld euro (zob. w załączniku kwoty przeznaczone dla
poszczególnych państw członkowskich), co stanowi niemal 9 %
całego budżetu polityki spójności na lata 2007-2013
(wynoszącego 347 mld euro). Pakiet obejmuje także
następujące zmiany:Możliwość natychmiastowego finansowania
„większych projektów” (tzn. takich, których
łączny koszt przekracza 50 mln euro, bądź 25 mln euro w
przypadku projektów w dziedzinie środowiska) bez potrzeby uzyskania
uprzedniej zgody Komisji Europejskiej. W latach 2007 – 2013 w Europie
powinno zostać zrealizowanych około 900 większych projektów
o łącznej wartości 120 mld euro (z EFRR i Funduszu
Spójności).
Uproszczenie systemu płatności zaliczkowych dla
beneficjentów w ramach programów pomocy państwa. W praktyce
oznacza to, że płatności zaliczkowe wypłacane beneficjentom
w ramach pomocy państwa mogą sięgać 100 % danej kwoty.
Uproszczenie systemu zwrotów w celu zmniejszenia
administracyjnych obciążeń beneficjentów i przyspieszenia
płatności. Komisja będzie mogła teraz zwracać
podstawowe koszty ogólne według zryczałtowanej stawki lub
dokonywać wypłat ryczałtowych na rzecz małych
projektów, na przykład w zakresie wsparcia grup szczególnie
narażonych na skutki kryzysu. 
Usprawnienie
zarządzania systemami inżynierii
finansowej (EFRR/EFS), łączącymi dotacje i
pożyczki. JEREMIE (Wspólne europejskie zasoby dla mikro-, małych
i średnich przedsiębiorstw ) ułatwia dostęp do finansowania
małym i średnim przedsiębiorstwom (MŚP), dotkliwie
odczuwającym skutki pogorszenia koniunktury gospodarczej. Europejski Bank
Inwestycyjny i Europejski Bank Odbudowy i Rozwoju mogą pomóc w
przygotowaniu większych projektów poprzez JASPERS (Joint Assistance in
Supporting Projects in European Regions - Wspólna inicjatywa wsparcia
projektów w regionach europejskich). W ramach inicjatywy JASMINE (Joint
Action to support microfinance institutions in Europe - Wspólne
działanie na rzecz wsparcia instytucji mikrofinansowych w Europie)
szczególne wsparcie otrzymają także niebędące bankami
instytucje udzielające mikrokredytów.
Oferowane wszystkim państwom członkowskim możliwości
wykorzystania funduszy z EFRR (do 4 % kwoty przeznaczonej dla danego
państwa) na inwestycje poprawiające efektywność
energetyczną i środki w dziedzinie energii odnawialnej w
budownictwie mieszkaniowym. Dzięki temu UE może
współfinansować krajowe i regionalne programy, w ramach
których wspiera się montaż podwójnych szyb, ocieplanie
ścian lub instalowanie paneli słonecznych. Na mocy poprzednio
obowiązujących przepisów tylko nowe państwa
członkowskie miały pewne ograniczone możliwości
wykorzystania wsparcia z EFRR na cele budownictwa mieszkaniowego.W
grudniu uzgodniono także kolejną zmianę, według której
przepisy dotyczące „projektów przynoszących dochody”,
takich jak płatne autostrady, będą stosowane tylko do tych
projektów finansowanych z EFRR i Funduszu Spójności, których
łączne koszty przekraczają 1 mln euro.
Informacje dla redaktorów
Więcej informacji można znaleźć na stronie:
http://ec.europa.eu/regional_policy/funds/recovery/
Unia Europejska walczy ze skutkami społecznymi kryzysu
gospodarczego:
http://ec.europa.eu/social/main.jsp?langId=pl&amp;catId=736
EUROPEJSKI PLAN NAPRAWY GOSPODARCZEJ
PŁATNOŚCI ZALICZKOWE Z EFRR/EFS
KWIECIEŃ 2009 R.[  ]
