IP/09/86
Bruksela, dnia 21 stycznia 2009 r.Europejska Grupa ds. Etyki (EGE) zwraca
się do Komisji Europejskiej z wnioskiem o wprowadzenie zasad etycznych do
polityki rolnejEuropejska Grupa ds. Etyki (EGE) spotkała
się dzisiaj z Mariann Fischer Boel, komisarzem ds. rolnictwa i rozwoju
obszarów wiejskich, w celu przedstawienia najważniejszych zaleceń
zebranych w opinii wydanej przez grupę na temat etycznych skutków
najnowszych osiągnięć w technologii rolnej.
W odpowiedzi na prośbę przewodniczącego Barroso Europejska
Grupa ds. Etyki (EGE) przyjęła w grudniu opinię w sprawie
etycznych skutków najnowszych osiągnięć w technologii
rolnej, w celu podjęcia nowych wyzwań i wykorzystania
możliwości otwierających się przed sektorem rolnym UE. Grupa
postanowiła skoncentrować się przede wszystkim na technologii
rolnej i metodach podstawowej produkcji żywności pochodzenia
roślinnego.
W swojej opinii EGE zwraca uwagę na potrzebę wspierania innowacji w
rolnictwie, niezbędnej do wyżywienia wzrastającej liczby
ludności na świecie. EGE dodaje jednak, że same technologie nie
zapewnią ostatecznych rozwiązań dla wyzwań stojących
przed nowoczesnym rolnictwem w Unii Europejskiej i na świecie.
Grupa podkreśla konieczność wypracowania zintegrowanego
poglądu i podejścia do technologii rolnej tak, by procesy produkcji,
przechowywania i dystrybucji były rozpatrywane jako całość
podczas dokonywania oceny skutków nowej technologii z punktu widzenia
etyki. Za priorytety i zasady przewodnie, jakie muszą przyświecać
wszelkim technologiom rolnym, grupa uznała następujące cele: (1)
bezpieczeństwo zaopatrzenia w żywność, (2)
bezpieczeństwo żywności oraz (3) zrównoważony
rozwój.
Wykorzystując powyższe ramy etyczne jako punkt wyjścia, grupa
EGE formułuje również w swojej opinii zalecenia dotyczące
wielu kwestii, takich jak: przegląd wspólnej polityki rolnej UE, ocena
skutków technologii rolnych, prawo do pożywienia,
zrównoważony charakter technologii rolnych, bezpieczeństwo
żywności, bioróżnorodność w rolnictwie, ochrona
gleby i wody, biopaliwa, uprawy zmodyfikowane genetycznie; badania w zakresie
nauk rolniczych, tworzenie polityki w zakresie upraw, światowy handel
produktami rolnymi, system ochrony praw własności intelektualnej,
uczciwa konkurencja oraz „monopole pionowe”, ceny
żywności, aspekty społeczne, udział społeczeństwa,
odpowiedzialność obywateli UE, odpady żywnościowe itp.
Kontekst
Europejska Grupa ds. Etyki (EGE) jest niezależną,
pluralistyczną, wielodyscyplinarną instytucją,
składającą się z piętnastu ekspertów mianowanych
przez Komisję, których zadaniem jest przedstawianie opinii w kwestiach
etycznych.
Przyjęta opinia, pełna wersja komunikatu prasowego oraz wykaz
członków grupy są dostępne na stronie internetowej EGE:
http://ec.europa.eu/european_group_ethics/index_en.htm
