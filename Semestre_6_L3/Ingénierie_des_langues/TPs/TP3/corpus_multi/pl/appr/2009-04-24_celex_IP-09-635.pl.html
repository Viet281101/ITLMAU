IP/09/635
Bruksela, dnia 24 kwietnia 2009 r.Inauguracja platformy europejskiej
służącej lepszej koordynacji działań na rzecz walki z
wykluczeniem społecznym RomówW dniu dzisiejszym w Pradze odbędzie się
pierwsze spotkanie nowej platformy europejskiej na rzecz integracji Romów,
której celem jest poprawa koordynacji działań krajowych
służących walce z wykluczeniem społecznym tej
największej mniejszości etnicznej w Europie. W spotkaniu wezmą
udział przedstawiciele rządów poszczególnych krajów,
UE, innych organizacji międzynarodowych oraz organizacji
społecznych. Ma ono na celu stymulowanie współpracy i wymiany
doświadczeń związanych z udanymi działaniami politycznymi
dotyczącymi integracji Romów.
Komisarz UE ds. zatrudnienia, spraw społecznych i równości
szans Vladimír Špidla ostrzega: „obecny kryzys gospodarczy
zwiększa ryzyko zupełnego wykluczenia Romów – grupy
znajdującej się często na marginesie
społeczeństwa.” „Potrzebujemy konstruktywnej polityki,
która będzie szansą dla Romów, a nie polityki represyjnej
prowadzącej do jeszcze większej biedy i wykluczenia społecznego.
Polityka powinna być wyraźnie skierowana na problem Romów, a jej
celem powinno być umożliwienie im dostępu do powszechnej edukacji
i szerokiego rynku pracy oraz zapewnienie odpowiednich warunków lokalowych.
Co więcej, skuteczne działania polityczne powinny wykraczać poza
granice poszczególnych państw.” 
Na dzisiejszym spotkaniu, które jest współorganizowane przez
komisarza Špidlę oraz czeskiego ministra praw człowieka i
mniejszości narodowych Michaela Kocába, uczestnicy omówią
postęp w walce z wykluczeniem społecznym Romów od momentu
pierwszego Europejskiego Szczytu Romów, który odbył się w
Brukseli we wrześniu 2008 r. (zob. IP/08/1326).
Jest ono odpowiedzią na wezwanie Rady ds. Ogólnych z grudnia 2008 r.,
aby zorganizować wymianę dobrych praktyk i doświadczeń
pomiędzy krajami UE oraz stymulować współpracę
wszystkich stron poprzez zintegrowaną platformę europejską.
Spotkanie to ma na celu ustalenie zestawu podstawowych zasad, potrzebnych do
tego, aby efektywnie zająć się kwestią integracji
Romów. Ponadto Komisja Europejska przedstawi plany wykorzystania
instrumentów dostępnych na poziomie UE i działań
związanych z polityką na lata 2009 i 2010 w celu uwzględnienia
potrzeb Romów. Przedstawi ona również sprawozdanie na temat
wdrożenia nowego projektu pilotażowego, na który przeznaczono
kwotę 5 mln euro i który został włączony przez
Parlament Europejski do budżetu na rok 2009. Komisja przedstawi bardziej
szczegółowe sprawozdanie na temat uzyskanych postępów na
początku 2010 r., przed datą rozpoczęcia następnego szczytu
Romów, który odbędzie się w Hiszpanii w kwietniu 2010 r.
Sytuacja kilku milionów Romów w UE oraz w krajach sąsiedzkich
jest naznaczona dyskryminacją i daleko sięgającym wykluczeniem z
reszty społeczeństwa, dysproporcjonalnymi stopami biedy i bezrobocia,
złym stanem zdrowia oraz niższą średnią
długością życia. Ponadto Romowie są często
ofiarami dyskryminacji i przemocy na tle rasistowskim.
Informacje ogólne
Unia Europejska dysponuje szeroką gamą instrumentów do walki z
dyskryminacją i wykluczeniem społecznym Romów. Dyrektywa
2000/43/WE zakazuje dyskryminacji ze względu na pochodzenie rasowe lub
etniczne w odniesieniu do zatrudnienia, edukacji, ochrony społecznej (w tym
opieki zdrowotnej) oraz dostępu do towarów i usług. Fundusze
strukturalne UE oraz programy wspólnotowe zapewniają wsparcie
finansowe dla projektów i polityki, a mechanizmy współpracy
politycznej na poziomie UE i poziomie krajowym dotyczące integracji
społecznej, zatrudnienia, edukacji i zdrowia mogą być
wykorzystane do walki z wykluczeniem Romów poprzez kombinację analiz
grupy docelowej, konkretnych działań oraz włączenia tego
zagadnienia do głównego nurtu polityki.
Zobacz również dokument MEMO/09/193
Dalsze informacje:
Strona internetowa Komisji Europejskiej poświęcona Romom
http://ec.europa.eu/roma
Komunikat prasowy Rady ds. Ogólnych z dnia 8 grudnia 2008 r.
poświęcony zagadnieniu integracji Romów
http://ec.europa.eu/social/BlobServlet?docId=1586&amp;langId=enWniosek wspólnych zasad podstawowych
http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes
