IP/09/1201
      Bruksela, dnia 29 lipca 2009 r.
      Przeważająca większość Europejczyków zwraca uwagę na wpływ kupowanych przez siebie produktów na środowisko
      Z opublikowanego dziś sondażu Eurobarometru wynika, iż czterech Europejczyków na pięciu zwraca uwagę na wpływ kupowanych przez
            siebie produktów na środowisko.  Największą troskę o środowisko odnotowano w Grecji, gdzie ponad 90 % ankietowanych stwierdziło, że oddziaływanie danego produktu
            na środowisko ma istotny wpływ na ich decyzje dotyczące zakupów.  Ten sam sondaż informuje, że Europejczycy są równomiernie podzieleni w kwestii wiarygodności zapewnień producentów co do ekologiczności
            ich produktów, podczas gdy prawie połowa respondentów sądzi, że najlepszym sposobem na promowanie produktów ekologicznych
            są podatki: wyższe od produktów niszczących środowisko, a niższe od produktów środowisku przyjaznych.  Wyrażono również silne poparcie dla idei przyznania sprzedawcom detalicznym roli w promowaniu produktów przyjaznych środowisku
            i obowiązkowego umieszczania na etykietach produktów informacji o produkcji dodanej CO2. 
      Komisarz UE ds. środowiska Stavros Dimas oświadczył: „Walkę ze zmianami klimatu należy prowadzić na wszystkich frontach, przy
         udziale wszystkich. Nie leży ona wyłącznie w gestii przedsiębiorstw i rządów,  uczestniczyć w niej muszą również konsumenci.  Kupując przyjazne środowisku i neutralne z punktu widzenia zmian klimatu produkty klienci indywidualni wysyłają właściwy sygnał
         producentom, którzy z kolei, w odpowiedzi, wytwarzają produkty bardziej przyjazne środowisku.”Wpływ produktów na środowisko uznany za istotny
      W opublikowanym dziś sondażu Eurobarometru na temat nastawienia Europejczyków wobec zrównoważonej konsumpcji i produkcji przeważająca
         większość respondentów (83 %) zadeklarowała, że oddziaływanie danego produktu na środowisko ma istotny wpływ na ich decyzje
         dotyczące zakupów. Najbardziej skłonni do tego by brać pod uwagę wpływ na środowisko kupowanych produktów byli Grecy (92 %
         pozytywnych odpowiedzi), a najmniej Czesi (62 %).Podzielone zdania w kwestii wiarygodności zapewnień przedsiębiorstw co do ekologiczności ich produktów
      Ankietowani Europejczycy byli równomiernie podzieleni w kwestii wiarygodności zapewnień producentów co do ekologiczności ich
         produktów: 49 % respondentów wierzyło zapewnieniom producentów, podczas gdy 48 % nie dawało im wiary. Zapewnieniom producentów
         w największym stopniu ufali Holendrzy (78 %), a w najmniejszym Bułgarzy (26 %).Wyższe podatki od produktów niszczących środowisko, a niższe od produktów środowisku przyjaznych 
      Około 46 % obywateli UE sądzi, że najlepszym sposobem na promowanie produktów przyjaznych środowisku byłoby zwiększenie podatków
            pobieranych od produktów niszczących środowisko i zmniejszenie podatków pobieranych od produktów środowisku przyjaznych. Największymi
            zwolennikami tego rodzaju dwupoziomowego systemu opodatkowania byli Brytyjczycy. Znacznie mniejszy entuzjazm w tej kwestii
            wykazali Maltańczycy (28 % pozytywnych odpowiedzi), preferujący w zamian, by obniżone zostały wyłącznie podatki od produktów
            przyjaznych środowisku. 
      Istotna rola sprzedawców detalicznych w promowaniu produktów przyjaznych środowisku  
      Osoby ankietowane opowiedziały się zdecydowanie za tym, by sprzedawcy detaliczni promowali produkty przyjazne środowisku.
         Około połowa obywateli UE (49 %) była zadania, że sprzedawcy powinni zwiększyć widoczność tego typu produktów na swoich półkach
         lub poświęcić im w swoich sklepach „zielony kącik”. Jedna trzecia (31 %) Europejczyków stwierdziła, że najlepszym sposobem
         promowania produktów ekologicznych przez sprzedawców detalicznych jest udostępnianie konsumentom większej ilości informacji
         na ten temat.Silne poparcie dla oznakowania informującego o śladzie węglowym pozostawianym przez produkt 
      Chociaż to, że ekoetykiety odgrywają istotną rolę w ich decyzjach dotyczących zakupów przyznała nieco mniej niż połowa Europejczyków,
         a jedynie jeden na dziesięciu ankietowanych stwierdził, że na etykietach ekologicznych powinna widnieć informacja o całkowitej
         ilości emisji gazów cieplarnianych powodowanych przez dany produkt, około 72 % obywateli UE było zdania, że oznakowanie informujące
         o śladzie węglowym pozostawianym przez dany produkt powinno być w przyszłości obowiązkowe. Nastawienie do tego tematu było
         różne w poszczególnych państwach członkowskich. Najmniej zwolenników tego typu oznakowania odnotowano w Czechach (47 %), podczas
         gdy Grecy wyrazili dla tej idei gorące, 90 % poparcie.Oznakowanie dotyczące śladu węglowego pozostawianego przez produkt informowałoby o całkowitej ilości gazów cieplarnianych,
         w tym dwutlenku węgla, emitowanych w trakcie cyklu życia produktu, od momentu wyprodukowania do jego usunięcia. Na dzień dzisiejszy
         nie istnieje tego typu program obejmujący całą Europę, lecz w grudniu 2008 r. ministrowie Rady ds. Środowiska naturalnego
         wezwali Komisję do zbadania możliwości wprowadzenia oznakowania informującego o śladzie węglowym.Kontekst: Unijny Plan działania na rzecz zrównoważonej konsumpcji i produkcji
      W lipcu 2008 r. Komisja przedstawiła plan działania obejmujący serię wniosków w sprawie zrównoważonej konsumpcji i produkcji,
         który przyczyni się do poprawy efektywności środowiskowej produktów i zwiększenia popytu na bardziej zrównoważone dobra i
         technologie produkcyjne. Zachęca ona również przemysł UE do korzystania z możliwości innowacji.Dodatkowe informacje
      Dodatkowe informacje uzyskać można na stronach internetowych poświęconych zrównoważonej konsumpcji i produkcji: 
      http://ec.europa.eu/environment/eussd/escp_en.htm
