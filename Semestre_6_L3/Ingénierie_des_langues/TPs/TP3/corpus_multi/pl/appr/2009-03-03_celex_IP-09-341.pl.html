IP/09/341
Bruksela, dnia 3 marca 2009 r.UE rozpoczyna kampanię przeciwko
niższym wynagrodzeniom kobietKomisja Europejska rozpoczęła dzisiaj
ogólnounijną kampanię służącą
rozwiązaniu problemu nierówności płac w zależności
od płci. W skali całej gospodarki UE kobiety
zarabiają średnio o 17,4% mniej niż mężczyźni.
Rozpoczynana właśnie w kontekście Międzynarodowego Dnia
Kobiet (8 marca) kampania służąca zwiększeniu
świadomości problemu nierówności wynagrodzeń, jego
przyczyn i możliwych rozwiązań, opiera się na prostej idei
„równej płacy za równą pracę”.
„Problem nierówności płac ze względu na
płeć wynika z wielorakich przyczyn i wymaga wielorakich
rozwiązań.” Aby go wyeliminować, potrzebne jest
działanie na wszystkich poziomach i zaangażowanie wszystkich
podmiotów, od pracodawców i związków zawodowych,
poprzez władze krajowe, po każdego obywatela. Nasza kampania ma
uświadomić ludziom zarówno przyczyny, dla których kobiety w
Europie nadal zarabiają tak znacząco mniej niż
mężczyźni, jak i możliwe rozwiązania” –
powiedział komisarz UE ds. równości szans,
Vladimír &#352;pidla. „W dzisiejszych warunkach gospodarczych
równość kobiet i mężczyzn jest ważniejsza niż
kiedykolwiek. Tylko wykorzystując cały potencjał naszych
zdolności możemy stawić czoła kryzysowi” –
dodał.
Równa płaca za równą pracę to jedna z
fundamentalnych zasad Unii Europejskiej. Zasadzie tej, zapisanej w traktacie
rzymskim w 1957 r., poświęcono już w 1975 r. osobną
dyrektywę, zakazującą wszelkiej dyskryminacji i
różnicowania wynagrodzenia – we wszystkich jego aspektach
– pomiędzy mężczyznami a kobietami wykonującymi
tę samą pracę bądź pracę o takiej samej
wartości. W rezultacie, dzięki skuteczności prawodawstwa
europejskiego i ustawodawstw krajowych dotyczących równych płac,
znacznie spadła liczba przypadków wyraźnej, bezpośredniej
dyskryminacji, polegającej na niższym opłacaniu kobiet niż
mężczyzn dysponujących tymi samymi umiejętnościami i
doświadczeniem,wykonujących dokładnie tę samą
pracę z równą wydajnością. Dlaczego w takim razie
różnica wynagrodzeń w skali Unii nadal wynosi 17,4%?
Nierówność wynagrodzeń kobiet i mężczyzn to
różnica średniej stawki brutto (przed opodatkowaniem) za
godzinę pracy w skali całej gospodarki. Odzwierciedla ona
trwającą ciągle dyskryminację i nierówność na
rynku pracy, która w praktyce dotyka głównie kobiet. Na
przykład praca kobiet często postrzegana jest jako mniej
wartościowa, niż praca wykonywana przez mężczyzn, a kobiety
często pracują w sektorach, w których średnie płace
są niższe niż w sektorach zdominowanych przez mężczyzn;
np. kasjerki w supermarketach przeważnie zarabiają mniej niż
magazynierzy.
Nierówność płac powoduje również zmniejszenie
zarobków kobiet na przestrzeni całego życia oraz ich emerytur, co
przyczynia się do ubóstwa w starszym wieku. W grupie wiekowej
powyżej 65 lat zagrożonych ubóstwem jest 21% kobiet, podczas gdy
wśród mężczyzn – 16%.
Celem kampanii jest zwiększenie świadomości istnienia problemu
nierówności płac i jego możliwych rozwiązań.
W ramach kampanii, skierowanej do obywateli, pracodawców i
pracowników, promowane będą sprawdzone rozwiązania problemu
nierówności płac, pochodzące z całej Europy;
rozpowszechniane będą również narzędzia przeznaczone
dla pracodawców i związków zawodowych na poziomie europejskim i
krajowym. Prowadzona będzie również strona internetowa oraz
kampania reklamowa w prasie europejskiej i za pomocą plakatów.
Kampania jest następstwem komunikatu politycznego Komisji z 2007 r.
dotyczącego nierówności płac, w którym analizowano
przyczyny tego zjawiska i określono kierunki działań na poziomie
UE. W komunikacie podkreślono konieczność zwiększania
świadomości w zakresie problemu nierówności płac oraz
jego możliwych rozwiązań poprzez działania na wszystkich
poziomach, angażujące wszystkie podmioty i skupiające się na
wszystkich czynnikach.
Sprawozdanie roczne na temat równości
Sprawozdanie za 2009 rok na temat równości kobiet i
mężczyzn, również przedstawione dziś przez
Komisję, potwierdza, że pomimo pewnego postępu w zakresie
równości płci, w niektórych obszarach nadal utrzymują
się znaczne dysproporcje. Jakkolwiek stopa zatrudnienia kobiet w ciągu
ostatnich lat stale wzrasta (obecnie wynosi 58,3%, podczas gdy wśród
mężczyzn 72,5%), to kobiety nadal częściej niż
mężczyźni pracują w niepełnym wymiarze czasu (odsetek
ten wynosi 31,2% dla kobiet i 7,7% dla mężczyzn) oraz
przeważają w sektorach o niższych wynagrodzeniach (ponad 40%
kobiet, czyli dwa razy więcej niż mężczyzn, pracuje w
ochronie zdrowia, edukacji i administracji publicznej). Jednocześnie jednak
kobiety stanowią 59% nowych absolwentów uczelni.
Udział kobiet i mężczyzn w podejmowaniu decyzji
Nowe sprawozdanie opracowywane przez ekspertów na zlecenie Komisji
potwierdza jednocześnie, że kobiety są również
nieproporcjonalnie słabo reprezentowane w podejmowaniu decyzji
gospodarczych oraz w polityce europejskiej. Banki centralne wszystkich 27
państw członkowskich UE są kierowane przez mężczyzn. Na
nieproporcjonalnie małą liczbę kobiet na najwyższych
stanowiskach istotnie wpływa sytuacja w dużych
przedsiębiorstwach, gdzie mężczyźni stanowią prawie 90%
członków zarządów w najważniejszych spółkach
(zaliczających się do indeksu wiodących przedsiębiorstw w
każdym kraju). Poziom ten prawie nie uległ zmianie w ostatnim
czasie.
Odsetek kobiet wśród członków parlamentów krajowych
(przy uwzględnieniu tylko izby niższej lub jedynej izby)
wzrósł w ciągu ostatniej dekady o ok. połowę – z
16% w 1997 r. do 24% w 2008 r., zaś w Parlamencie Europejskim nieznacznie
przekracza ten poziom (31% kobiet). Przeciętnie mężczyźni
zajmują około trzy razy więcej stanowisk ministerialnych w
rządach krajowych niż kobiety (25% kobiet i 75%
mężczyzn).
MEMO/09/91Dalsze informacje:
Strona internetowa kampanii przeciwko nierówności płac:
http://ec.europa.eu/equalpay 
Roczne sprawozdanie z 2009 r. na temat równości kobiet i
mężczyzn:
http://ec.europa.eu/social/main.jsp?catId=418&amp;langId=pl 
Kobiety w polityce europejskiej – czas na działanie
http://ec.europa.eu/employment_social/publications/booklets/equality/pdf/ke8109543_en.pdfWideoserwisy informacyjne na temat nierówności płac oraz
uczestnictwa kobiet i mężczyzn w podejmowaniu decyzji
http://www.tvlink.org
