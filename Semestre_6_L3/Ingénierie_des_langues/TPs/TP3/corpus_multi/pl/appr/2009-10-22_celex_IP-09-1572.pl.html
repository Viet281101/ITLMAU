IP/09/ 1572  Bruksela, dnia 22 października 2009 r. Konkurs młodzieżowy świadectwem zaangażowania młodych Europejczyków w walkę z ubóstwem  Dzisiaj w Sztokholmie podczas Europejskich Dni Rozwoju 2009 wręczono nagrody w Młodzieżowym Konkursie o Rozwoju Międzyn arodowym 2008/2009.  Wysoka jakość zgłoszeń w konkursie na plakat i film wideo dowodzi, jak bardzo młodzi Europejczycy zaangażowani są w walkę z ubóstwem.  Karel De Gucht, europejski komisarz ds. rozwoju i pomocy humanitarnej, powiedział:  „Młodzi ludzie podeszli do tegorocznego tematu – rozwoju społecznego w Afryce – z wielką wyobraźnią i wrażliwością.  To pokazuje, że doskonale rozumieją, co ma na celu pomoc rozwojowa oraz dlaczego wsparcie Europy jest potrzebne.  Ci młodzi Europejczycy są prawdziwymi ambasadorami rozwoju oraz współpracy między Europą i Afryką.”  Podczas uroczystej gali w Kulturhuset w Sztokholmie 54 finalistów odebrało nagrody za udział w konkursie na plakat i film wideo skierowanym do młodzieży w wieku 16-18 lat.  Komisarz Karel De Gucht ogłosił nazwiska laureatów pierwszych i drugich miejsc oraz wręczył nagrody:  27 laureatów pierwszej nagrody – po jednym z każdego państwa członkowskiego – pojedzie na pięciodniową wycieczkę do Afryki, aby na własne oczy przekonać się, jak wygląda współpraca w zakresie pomocy rozwojowej.  Będą mieli okazję nie tylko zobaczyć projekty realizowane w obszarze pomocy rozwojowej, ale też spotkać się ze swoimi rówieśnikami.  Oczekuje się, że tymi przeżyciami podzielą się z przyjaciółmi i bliskimi, stając się tym samym ambasadorami rozwoju.  27 laureatów drugich miejsc odebrało podczas ceremonii rozdania nagród dyplomy oraz wzięło udział w skierowanym do młodzieży programie realizowanym w ramach Europejskich Dni Rozwoju w Sztokholmie, między innymi w quizie dotyczącym polit yki rozwojowej oraz przedstawieniu muzycznym.  Ceremonię rozdania nagród poprowadził Shire Raghe, prezenter telewizji szwedzkiej oraz MTV.  Plakaty zwycięzców zostały przedstawione na wystawie prezentowanej podczas wydarzenia.   W tegorocznej edycji konkurs u o rozwoju międzynarodowym wzięło udział ponad 1 200 młodych Europejczyków.  Sukces inicjatywy dowodzi, że są oni prawdziwie zainteresowani kwestiami rozwoju oraz zaangażowani w walkę z ubóstwem.  Więcej informacji:  Młodzieżowy Konkurs o Rozwoju Międzynarodowym organizowany jest przez Komisję Europejską, aby zwiększyć świadomość młodych ludzi w zakresie działań na rzecz rozwoju.  W konkursie mogą wziąć udział uczniowie z państw Unii Europejskiej w wieku od 16 do 18 lat.  Pierwsza edycja konkursu miała miejsce w 2006, a w centrum jej zainteresowania znalazły się Afryka oraz kwestie dotyczące polityki rozwojowej.  Tematem tegorocznej edycji były: „równość płci”, „dzieci i młodzież” oraz „różnorodność kulturowa”, a motywem przewodnim, rozwój społeczny w Afryce.  W jury zasiedli specjaliści z różnych dziedzin, w tym rozwoju, edukacji, sztuki oraz mediów.   Europejskie Dni Rozwoju (European Development Days – EDD) są forum poświęconym polityce rozwojowej, organizowanym przez Komisję Europejską oraz państwo sprawujące prezydencję UE (Sztokholm, 22-24 października 2009 r.)  Gromadzi około 4 000 osób i 1 500 organizacji ze środowisk zajmujących się strategiami na rzecz rozwoju.  W wydarzeniu uczestniczą delegaci ze 125 krajów, w tym przywódcy państw i cieszące się międzynarodowym uznaniem postacie, wśród nich laureaci nagrody Nobla. Młodzieżowy Konkurs o Rozwoju Międzynarodowym    http://www.dyp2008.org/    Pełną listę zwycięzców, plakaty oraz filmy wideo (dostępne dla mediów bez przeniesienia praw autorskich) można znaleźć na:    http://www.dyp2008.org/ww/pl/pub/dyp2008/index.htm    Europejskie Dni Rozwoju:    http://www.eudevdays.eu/about_the_event/introduction_en.htm
