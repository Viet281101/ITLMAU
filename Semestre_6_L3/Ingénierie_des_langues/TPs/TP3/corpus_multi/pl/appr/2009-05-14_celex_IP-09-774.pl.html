IP/09/774
Bruksela, dnia 14 maja 2009 r.Telekomunikacja: apel do Włoch o
dostosowanie się do wyroku Trybunału w sprawie lokalizacji
rozmówców dzwoniących na europejski numer alarmowy 112Służby ratownicze we Włoszech nadal
nie mają wymaganego na mocy przepisów UE dostępu do informacji o
lokalizacji rozmówców dzwoniących na numer alarmowy 112, mimo
iż Europejski Trybunał Sprawiedliwości wydał w tej sprawie
wyrok nakazujący Włochom udostępnianie tych informacji. 
 W dniu dzisiejszym Komisja postanowiła skierować do
Włoch wezwanie do usunięcia uchybienia, w którym zwraca się
do nich o dostosowanie się do wyroku i zagwarantowanie, że
służby ratunkowe będą mieć dostęp do informacji o
lokalizacji wszystkich rozmówców dzwoniących na numer alarmowy
112.  Jeśli sprawa ponownie trafi do Europejskiego Trybunału
Sprawiedliwości, Włochy mogą zostać ukarane grzywną.„Udostępnienie służbom ratunkowym informacji o
lokalizacji rozmówców jest niezbędne, aby zapewnić skuteczne
funkcjonowanie jednego europejskiego numeru alarmowego 112” &#8211;
powiedziała komisarz ds. telekomunikacji Viviane Reding.
„Większość państw członkowskich już
wprowadziła tę bardzo istotną dla obywateli usługę i
nie istnieją żadne powody, dla których Włochy miałyby
nie zrobić tego samego.  Komisja musi wszcząć wobec
Włoch postępowanie w sprawie naruszenia przepisów, aby
dostosowały się one do wyroku Europejskiego Trybunału
Sprawiedliwości, jak również ze względu na fakt, że
dostępność informacji o lokalizacji rozmówcy jest
narzędziem, które może umożliwić służbom
ratunkowym uratowanie życia wielu ludzi.”
W dniu 15 stycznia 2009 r. Europejski Trybunał Sprawiedliwości
orzekł, że Włochy  nie spełniły wymogu
udostępnienia  służbom ratunkowym informacji o lokalizacji
rozmówców  w przypadku wszystkich wywołań numeru alarmowego
112. Służby ratunkowe w całych Włoszech, z wyjątkiem
prowincji Salerno, nie mają jeszcze dostępu do informacji o
lokalizacji rozmówców dzwoniących na numer alarmowy 112 z
telefonów komórkowych. 
Komisja odnotowała działania podjęte przez władze
włoskie w celu udostępnienia informacji o lokalizacji
rozmówców dzwoniących na numer alarmowy 112, ale mimo to apeluje
do rządu włoskiego o przyspieszenie prac mających na celu
udostępnienie tych informacji na terenie całych Włoch. 
Jeżeli w ciągu dwóch miesięcy Włochy nie
odpowiedzą na wezwanie do usunięcia uchybienia, mogą zostać
ukarane grzywną za niedostosowanie się do wyroku Trybunału.  
Dzięki udostępnieniu informacji o lokalizacji rozmówców
dzwoniących na numer alarmowy 112 wzrasta bezpieczeństwo obywateli w
Europie. Obywatele Włoch i innych państw europejskich, będąc
w swoim kraju lub podróżując w celach turystycznych lub
zawodowych do innych krajów UE, muszą mieć pewność,
że włoskie służby ratunkowe będą w stanie ich
zlokalizować, jeśli zadzwonią z wezwaniem o pomoc i sami nie
będą w stanie określić swojej lokalizacji.  
Przebieg procedury
Na mocy unijnej dyrektywy o usłudze powszechnej (art. 26) państwa
członkowskie są zobowiązane do zapewnienia sprawnej obsługi
jednego europejskiego numeru alarmowego 112.   Obejmuje to również
gwarancję, że służby ratunkowe mają dostęp do
informacji o lokalizacji wszystkich rozmówców dzwoniących na
numer alarmowy 112. 
Komisja
wszczęła postępowanie w sprawie naruszenia przepisów
dotyczących informacji o lokalizacji rozmówców dzwoniących
na numer 112  wobec 14 państw członkowskich. 11 spraw zamknięto,
ponieważ państwa członkowskie podjęły działania
naprawcze i w pełni udostępniły informacje o lokalizacji
rozmówców dzwoniących na numer 112.  Oprócz wydania wyroku w
sprawie Włoch, Europejski Trybunał Sprawiedliwości orzekł
również, że Litwa i Niderlandy nie spełniły
wymogów prawnych UE dotyczących udostępniania informacji o
lokalizacji rozmówców dzwoniących na numer alarmowy 112. Sprawy
te są nadal w toku.
Ponadto w przypadku dwóch innych państw członkowskich Komisja
prowadziła postępowanie w sprawie naruszenia przepisów w
związku z brakiem dostępu do numeru 112 jako numeru alarmowego, pod
którym można wzywać służby ratunkowe. Ostatnią
sprawę dotyczącą Bułgarii zamknięto w dniu 29 stycznia
bieżącego roku i numer 112 jest obecnie dostępny w całej UE
(IP/08/1968).
We wrześniu 2008 r. wszczęto również sprawę przeciwko
Włochom w związku ze sposobem obsługi zgłoszeń pod
numer 112 (IP/08/1342).
Na mocy art. 228 Traktatu WE Komisja postanowiła skierować do
Włoch wezwanie do usunięcia uchybienia, w którym Włochy
proszone są o szczegółowe przedstawienie tego, w jaki sposób
dostosowały się do wyroku Europejskiego Trybunału
Sprawiedliwości.  Jeżeli władze włoskie ponownie nie
dostosują się do wyroku, Komisja skieruje do rządu włoskiego
uzasadnioną opinię i w ostateczności może zwrócić
się do Trybunału o nałożenie kary pieniężnej. 
Szczegółowy wykaz postępowań w sprawie naruszenia
przepisów telekomunikacyjnych znajduje się na stronie internetowej:http://ec.europa.eu/information_society/policy/ecomm/implementation_enforcement/infringement/
