IP/09/ 840  Bruksela, dnia 28 maja 2009 r.  Trzy czwarte czasu antenowego o największej oglądalności zajmują programy i filmy europejskie   Filmy i programy telewizyjne „made in Europe” nadal cieszą się zainteresowaniem europejskich telewidzów. Z opublikowanego dziś niezależnego badania, zamówionego przez Komisję Europejską, wynika, że europejskie produkcje zajmują blisko trzy czwarte czasu antenowego o największej oglądalności. Obecność produkcji europejskich w nowych mediach, takich jak wideo na żądanie, jest dość obiecująca, niemniej jej zgodność z nowymi europejskimi zasadami audiowizualnych usług medialnych wymaga stałej kontroli. Celem tych zasad, uzupełnionych w 2007 r. o przepisy dotyczące nowych mediów, które mają zostać wdrożone we wszystkich państwach członkowskich do grudnia 2009 r. (   IP/08/2032   ) , jest zapewnienie odpowiedniego udziału produkcji europejskich.   „Cieszy mnie zainteresowanie telewidzów europejskimi produkcjami. Świadczy ono o tym, że przeważająca większość Europejczyków docenia wartość europejskiej różnorodności kulturowej promowanej poprzez politykę audiowizualną Unii ” – oświadczył Jacques Barrot, wiceprzewodniczący Komisji, a obecnie również komisarz odpowiedzialny za społeczeństwo informacyjne i media. „Jestem jednak przekonany, że wyniki mogą być jeszcze lepsze i że można zwiększyć udział naszych produkcji. Powinniśmy przede wszystkim wykorzystać potencjał usług na żądanie do promowania lokalnych i europejskich treści w całej Europie wspierając w ten sposób różnorodność kulturową i niezależne produkcje”.  Opublikowane dziś badanie jest pierwszym, które mierzy czas poświęcany przez telewidzów na europejskie programy telewizyjne. Poprzednie badania oceniały wyłącznie ich udział w czasie nadawania. Z aktualnego badania wynika, że europejskie i niezależne programy telewizyjne i filmy cieszą się dużym zainteresowaniem. W 2007 r., europejskie programy telewizyjne i filmy zajmowały 74% czasu antenowego , a nawet 75,5% między 18 00 a 23 00 , natomiast produkcje niezależnych producentów europejskich zajmowały 33,4% czasu antenowego w Europie.  Większość usług wideo na żądanie oferowanych przez kanały telewizyjne składa się prawie wyłącznie z treści europejskich: ponad 90% ankietowanych stacji telewizyjnych odpowiada, że ponad 75% oferty ich katalogów na żądanie to produkty europejskie. Natomiast niezależni usługodawcy udostępniający wideo na żądanie promują produkcje europejskie w dużo mniejszym stopniu: 25% z nich odpowiedziało, że w swych katalogach oferują mniej niż 25% godzin produkcji europejskich. Ważne jest zatem, aby monitorować rozwój oferty wideo na żądanie w UE w celu promowania treści zróżnicowanych pod względem kulturowym.   Badanie przeprowadzone w oparciu o reprezentatywną próbę kanałów telewizyjnych i powiązanych usług w całej Europie zostało wykonane na zlecenie Komisji Europejskiej w 30 państwach w celu przeprowadzenia analizy promocji produkcji europejskich przez kanały telewizyjne i usług na żądanie, jak wymagają tego europejskie zasady dotyczące audiowizualnych usług medialnych (   MEMO/08/803   ). Badanie zawiera również propozycję metod oceny udziału europejskich treści w usługach wideo na żądanie. Zachęca też państwa członkowskie oraz firmy świadczące usługi na żądanie do określenia sposobów oceny odsetka treści „made in Europe” w kontekście usług na żądanie. Informacje ogólne  Na mocy dyrektywy „Telewizja bez granic” europejskie stacje telewizyjne mają obowiązek przeznaczania większości czasu antenowego dla utworów europejskich i co najmniej 10% tego czasu lub budżetu programowego na europejskie utwory wyprodukowane przez niezależnych producentów. W 2007 r. zakres tej dyrektywy poszerzono o usługi na żądanie na mocy dyrektywy o audiowizualnych usługach medialnych. Zgodnie z nową dyrektywą państwa członkowskie dbają, by dostawcy usług medialnych na żądanie wspierali, gdy jest to możliwe i za pomocą odpowiednich środków, produkcję utworów europejskich i dostęp do nich. Mogą temu posłużyć różne środki, zwłaszcza inwestycje w produkcję i nabywanie praw do europejskich utworów czy ustanowienie odpowiedniej lub przeważającej proporcji tego typu utworów w katalogach wideo na żądanie (   MEMO/08/803   ).   Opublikowane dziś niezależne badanie nadaje zewnętrzny wymiar sprawozdaniu z wypełniania tych obowiązków przez państwa członkowskie, sporządzanemu co dwa lata przez Komisję na podstawie dostarczonych przez nie informacji. Zostało ono przeprowadzone przez Attentional Limited, Oliver &amp; Ohlbaum Associés, Ramboll Management oraz Headway International na zlecenie Komisji. Poprzednie sprawozdanie Komisji obejmujące lata 2005-2006 zostało opublikowane w lipcu 2008 r. (   IP/08/1207   ). Kolejne, obejmujące lata 2007-2008, zostanie opublikowane w 2010 r.  Badanie można znaleźć na stronie:    http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
