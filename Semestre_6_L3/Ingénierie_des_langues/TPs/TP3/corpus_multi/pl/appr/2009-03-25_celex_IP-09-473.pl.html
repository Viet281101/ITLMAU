IP/09/473
Bruksela, dnia 25 marca 2009 r.Więcej komórek i niższe
ceny: zgodnie ze sprawozdaniem Komisji Europejskiej sektor
telekomunikacji w UE nie odczuwa skutków kryzysuEuropa zajmuje czołową pozycję na
świecie pod względem usług telefonii komórkowej –
liczba abonamentów w 2008 r. odpowiadała 119 proc. ludności UE
(to więcej o 7 punktów procentowych niż w 2007 r.), co znacznie
przewyższa odsetek odnotowany w USA (87 proc.) i Japonii (84
proc.). Tak wynika z dzisiejszego sprawozdania okresowego Komisji
w sprawie jednolitego rynku usług telekomunikacyjnych. Pomimo kryzysu
gospodarczego sektor telekomunikacyjny w UE (wart około 3 proc. unijnego
PKB) w 2008 r. nadal wykazywał tendencję wzrostową. Jego dochody
oszacowano na ponad 300 mld euro, a wzrost wyniósł 1,3 proc. w
porównaniu z 2007 r., co stanowi więcej niż wzrost w
pozostałych sektorach gospodarki, gdzie wyniósł on tylko 1 proc.
Na konkurencji panującej w sektorze najwięcej zyskują konsumenci,
którzy płacą mniej za usługi o wyższej jakości.
Dzięki działaniom podjętym przez UE średnie rachunki za
telefony komórkowe w 2008 r. obniżyły się z 21,48 euro do
19,49 euro, a 75 proc. europejskich konsumentów posiada obecnie
połączenie z internetem o przepustowości 2 megabajtów na
sekundę lub większym (jest to prędkość
umożliwiająca na przykład oglądanie telewizji przez
internet). Jednak Komisja w swoim sprawozdaniu ostrzega, że bez lepszej
koordynacji na szczeblu europejskim korzyści z jednolitego rynku usług
telekomunikacyjnych mogą zostać zagrożone z powodu
niespójnych regulacji krajowych.
„Dzięki coraz większej liczbie użytkowników
telefonów komórkowych i usług ruchomej łączności
szerokopasmowej Europa stanowi prawdziwy kontynent łączności
ruchomej. Pomimo światowego kryzysu gospodarczego europejscy konsumenci
komunikują się jeszcze częściej za pomocą
telefonów i Internetu. To świetna wiadomość dla sektora,
który może pomóc Europie w walce z kryzysem" -
powiedziała unijna komisarz ds. telekomunikacji Viviane Reding.
„Nie wolno nam jednak spocząć na laurach. Musimy
zwiększyć niezależność krajowych organów
regulacyjnych. Z uwagi na coraz większą zbieżność
między telefonią stacjonarną i komórkową potrzebna jest
również uczciwsza konkurencja między operatorami stacjonarnymi a
komórkowymi. Ponadto należy zapobiegać obchodzeniu przepisów
unijnych, ponieważ mogłoby ono wywrzeć szkodliwy wpływ na
jednolity rynek. Szczególnie niepokoi mnie fakt, że wiele krajowych
organów regulacyjnych podejmuje własne inicjatywy w odniesieniu do
szybkich sieci internetowych. Droga do uczciwej konkurencji i inwestycji na tym
polu nie prowadzi przez 27 różnych rozwiązań,
faworyzujących głównie najważniejsze krajowe podmioty, ale
poprzez otwarte rynki, pewność prawną i równe szanse dla
wszystkich inwestorów i operatorów”.
Dzisiejsze sprawozdanie Komisji przedstawia w skrócie sytuację na
europejskim rynku usług telekomunikacyjnych oraz stan konkurencji w 27
państwach członkowskich UE. 
Sektor rozwija się lepiej niż pozostałe dziedziny
gospodarki
Szacuje się, że w 2008 r. unijny sektor usług
telekomunikacyjnych wzrósł o 1,3 proc., przy czym ogólny
faktyczny wzrost gospodarczy wyniósł 1 proc. PKB Sektor nadal
łagodzi skutki inflacji, ponieważ ceny większości
standardowych usług, np. rozmów telefonicznych i dostępu do
internetu, stale spadają. 
Telefonia komórkowa: konsumenci płacą o 34,5 proc. mniej
niż pięć lat temu.
W 2008 r. rynek telefonii komórkowej w dalszym ciągu stanowił
najbardziej dynamiczny segment rynku usług telekomunikacyjnych w UE. Liczba
użytkowników telefonów komórkowych wzrosła z 112 proc.
ludności w 2007 r. do 199 proc. w 2008 r. We Włoszech, na Litwie i w
Luksemburgu liczba ta wynosi ponad 140 proc. Średni udział w rynku
czołowych operatorów zmniejszył się w zeszłym roku o
około 3 proc., co świadczy o większej konkurencji. W rezultacie
konsumenci więcej rozmawiają i wysyłają więcej
SMS-ów za ceny przynajmniej o 34,5 proc. niższe niż w 2004 r.Państwa członkowskie UE są w światowej
czołówce pod względem dostępu do szybkiego internetu
Liczba stacjonarnych połączeń do szerokopasmowego internetu w
UE cały czas rośnie – w 2008 r. zwiększyła się o
14 mln, co dało w sumie 114 mln. Światowymi liderami w dostępie
do szerokopasmowego internetu są Dania i Holandia, gdzie korzysta z niego
ponad 35 proc. mieszkańców. Państwa te zajmują
czołową pozycję pod  tym względem i razem ze Szwecją,
Finlandią, Wielką Brytanią, Luksemburgiem, Belgią, Niemcami,
Francją wyprzedzają USA, gdzie w lipcu 2008 r. odsetek
użytkowników wyniósł 25 proc. 
Ruchoma łączność szerokopasmowa również nabiera
impetu – liczba tego rodzaju połączeń odpowiada obecnie 13
proc. ludności UE. Ruchoma łączność szerokopasmowa
oparta na kartach dostępu i kluczach sprzętowych staje się
opłacalną alternatywą dla stacjonarnej łączności
szerokopasmowej w takich krajach jak Austria (liczba połączeń
równa 11,4 proc. ludności) , Finlandia (9,1 proc.) i Portugalia (8,3
proc.).
Więcej konsumentów zmienia operatorów 
W 2008 r. 20,5 mln konsumentów zmieniło operatorów
telefonicznych, zachowując dotychczasowe numery stacjonarne lub
komórkowe. Odkąd w 2003 r. wprowadzono taką
możliwość, do października 2008 r. operatora zmieniło
około 84 mln abonentów (17 proc. obywateli UE).  
Tworzenie jednolitego europejskiego rynku usług telekomunikacyjnych
nadal napotyka na trudności
Dzisiejsze sprawozdanie wskazuje również, że rozbieżne
regulacje w poszczególnych państwach UE nadal stanowią
przeszkodę w utworzeniu rzeczywistego jednolitego rynku operatorów i
konsumentów usług telekomunikacyjnych.Niezależne krajowe telekomunikacyjne organy regulacyjne są
niezbędne z punktu widzenia sprawiedliwych i skutecznych regulacji, ale nie
zostały jeszcze wprowadzone we wszystkich 27 państwach
członkowskich UE. Przeciwko Litwie, Łotwie i Rumunii toczą
się postępowania Komisji w sprawie uchybienia zobowiązaniom
państwa członkowskiego, natomiast w stosunku do Polski wniesiono
sprawę do Europejskiego Trybunału Sprawiedliwości. 
Niespójne regulowanie podobnych problemów dotyczących
konkurencji może stanowić dodatkowe obciążenie dla
operatorów, zwłaszcza dla rosnącej liczny przedsiębiorstw
działających w kilku państwach lub oferujących usługi
transgraniczne.
-		Rozbieżne
podejścia w kwestii regulowania nowych sieci światłowodowych
mogłyby zaburzyć konkurencję między operatorami na
jednolitym rynku oraz doprowadzić do niepewności regulacyjnej w
przypadku nowych inwestycji. Niektóre decyzje organów regulacyjnych
sprawiają wręcz wrażenie próby obejścia przepisów
unijnych (IP/08/2060).
-		Nadal utrzymują się poważne różnice między
opłatami, jakie pobierają operatorzy między sobą za
łączenie rozmów z innej sieci (od 0,02 euro za minutę na
Cyprze do 0,16 euro za minutę w Bułgarii).O ile w przypadku Irlandii czy Malty zmiana operatora komórkowego przy
zachowaniu dotychczasowego numeru telefonu zabiera konsumentom tylko jeden
dzień, w Polsce trwa to 38 dni, we Włoszech – 15, a na
Słowacji – 14.Materiały prasowe wraz z nowym
sprawozdaniem oceniającym Komisji dotyczącym jednolitego rynku
usług telekomunikacyjnych, najczęściej zadawane pytania oraz
zestawienia dotyczące poszczególnych państw członkowskich UE
znajdują się na stronie internetowej: 
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129
MEMO/09/132
Annex: 
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management Consultants
Status of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]
Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)[  ]
Mobile number portability – days required to port
number
[  ]
Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
