IP/09/552
Bruksela, dnia 8 kwietnia 2009 r.Komisja zwalcza opóźnienia w
płatnościachPomimo pewnych postępów poczynionych w
ostatnich latach, nadal zdarzają się opóźnienia w
płatnościach w transakcjach handlowych pomiędzy
przedsiębiorstwami oraz pomiędzy przedsiębiorstwami a
władzami publicznymi. Stanowi to przeszkodę dla rozwoju
przedsiębiorstw i prowadzi do bankructwa dotąd rentownych firm,
szczególnie w przypadku małych i średnich przedsiębiorstw. 
Niestety dotychczasowy sposób regulowania płatności
przez władze publiczne nie jest zawsze godny pochwały.
Ze względu na obecny kryzys niektóre państwa członkowskie
zajęły się tym problemem na poziomie krajowym. 
Mając na względzie program Small Business Act Komisja proponuje
obecnie nową strategię polityczną, aby zapobiec
opóźnieniom w płatnościach oraz chce wprowadzić
zasadnicze zmiany w dyrektywie dotyczącej opóźnień w
płatnościach z 2000 r.  Komisja sugeruje, że władze
publiczne powinny stanowić przykład dla innych i z zasady
uiszczać płatności w czasie 30 dni. Jednocześnie Komisja
zobowiązuje się do przyspieszenia płatności za towary i
usługi, aby w pełni przestrzegać wyznaczonych terminów, a w
wielu przypadkach nawet je skracać, by były one krótsze od
terminu obowiązującego prawnie. 
Wiceprzewodniczący Komisji Günter Verheugen, odpowiedzialny za
politykę w zakresie przedsiębiorstw i przemysłu, powiedział:
„Opóźnienia w płatnościach w przypadku władz
publicznych nie mogą być dłużej tolerowane. Obecny wniosek
stanowi ważny impuls do przezwyciężenia kryzysu gospodarczego
poprzez pomoc w uniknięciu kolejnych bankructw oraz wspomaganie
przepływu środków pieniężnych w przedsiębiorstwach
w celu zwiększenia konkurencyjności europejskich przedsiębiorstw
w długim okresie.”
Proponowane zmiany odzwierciedlają znaczenie terminowego dokonywania
płatności dla przedsiębiorstw, a w szczególności
małych i średnich przedsiębiorstw:Władze publiczne powinny z reguły dokonywać
płatności w okresie 30 dni, w innym przypadku będą
musiały uiścić odsetki, rekompensatę kosztów
odzyskiwania należności lub zryczałtowaną rekompensatę
wynoszącą 5 % należnej kwoty, co będzie
obowiązywać od pierwszego dnia zwłoki.  W odpowiednio
uzasadnionych przypadkach terminy płatności mogą być
dłuższe.
W stosunkach pomiędzy przedsiębiorstwami będzie przestrzegana
zasada swobody zawierania umów, jednak w razie zwłoki
przedsiębiorstwa będą miały prawo do roszczenia odsetek za
opóźnienie w płatności oraz rekompensaty za koszty
odzyskiwania należności. 
Zaostrza się zasady dotyczące rażąco nieuczciwych
umów.Niniejszy wniosek ma na celu poprawę
przepływów pieniężnych w europejskich
przedsiębiorstwach, co ma szczególne znaczenie w sytuacji spowolnienia
gospodarczego. Wniosek ten ma również przyczynić się do
usprawnienia funkcjonowania rynku wewnętrznego poprzez zniesienie barier
dla transgranicznych transakcji handlowych.
W tym celu wprowadzone zostaną mechanizmy umożliwiające
wierzycielom pełne i skuteczne egzekwowanie ich praw w przypadku
opóźnień w płatnościach oraz środki skutecznie
zniechęcające administracje publiczne do przekraczania terminów
płatności.
Dalsze informacje:
http://ec.europa.eu/enterprise/regulation/late_payments/index.htm
Small
Business Act
