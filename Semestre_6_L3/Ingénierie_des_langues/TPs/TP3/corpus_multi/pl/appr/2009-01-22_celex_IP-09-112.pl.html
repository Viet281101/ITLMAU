IP/09/112
Bruksela, dnia 22 stycznia 2009 r.Znaczny postęp w zakresie
innowacyjności w EuropieOpublikowana dzisiaj europejska tablica
wyników innowacyjności za rok 2008 wskazuje, że UE poczyniła
znaczne postępy w zakresie innowacyjności przed kryzysem finansowym.
Względne różnice w dziedzinie innowacyjności w stosunku do
Stanów Zjednoczonych i Japonii zostały zmniejszone, w
szczególności dzięki dużym postępom poczynionym przez
wiele nowych państw członkowskich, takich jak Cypr, Rumunia i
Bułgaria. W całej UE osiągnięto
szczególny postęp w dziedzinie zasobów ludzkich i
dostępności środków finansowych na innowacje. Innowacyjne
inwestycje dokonywane przez przedsiębiorstwa są jednak wciąż
względnie słabe, zwłaszcza w porównaniu do Stanów
Zjednoczonych i Japonii. Niniejszemu sprawozdaniu towarzyszy sprawozdanie za rok
2008 w sprawie nauki, technologii i konkurencyjności, które zawiera
bardziej pogłębioną analizę tendencji panujących w
sferze badań i rozwoju prowadzonych przez podmioty publiczne i
przedsiębiorstwa, osiągnięć w dziedzinie technologii oraz
postępów w realizacji Europejskiej Przestrzeni Badawczej.
Czas kryzysu nie jest dobrym momentem na przerywanie inwestycji badawczych
i działań na rzecz innowacji. Mają one decydujące
znaczenie, jeśli Europa chce wyjść silniejsza z kryzysu
finansowego i stawić czoła wyzwaniom związanym ze zmianami
klimatu i globalizacją. UE ma wiele atutów, zwłaszcza coraz
atrakcyjniejszą Europejską Przestrzeń Badawczą i
ulegające ciągłej poprawie wyniki w dziedzinie
innowacyjności. Jest jednak wciąż sporo do zrobienia,
szczególnie w sprawie względnego niedoinwestowania ze strony
przedsiębiorstw. Inicjatywy Komisji na rzecz poprawy unijnej
efektywności w dziedzinie badań, pobudzenia innowacyjności i
rozwoju rynków nowoczesnych technologii kierują UE na
właściwe tory, podkreślili wiceprzewodniczący
Günter Verheugen, odpowiedzialny za politykę w dziedzinie
przedsiębiorstw i przemysłu, oraz Janez Potočnik, komisarz ds.
badań naukowych.
Ze sprawozdania wynika, że kraje europejskie tworzą cztery
grupy o różnych poziomach wyników, oraz że praktycznie
wszystkie kraje poprawiły swoje wyniki, chociaż tempo
postępów jest różne:Szwajcaria, Szwecja, Finlandia, Niemcy, Dania i Wielka Brytania są
liderami innowacyjności, o wynikach w dziedzinie innowacyjności
znacznie powyżej średniej UE. Spośród tych krajów
najszybciej poprawiają swe wyniki Szwajcaria i Niemcy.  
Austria, Irlandia, Luksemburg, Belgia, Francja i Holandia to kraje
„goniące czołówkę”, o wynikach powyżej
średniej UE. W tej grupie najszybciej poprawiają się wyniki
Irlandii, a następnie Austrii.
Cypr, Islandia, Estonia, Słowenia, Republika Czeska, Norwegia,
Hiszpania, Portugalia, Grecja i Włochy to umiarkowani innowatorzy, o
wynikach w dziedzinie innowacyjności poniżej średniej UE. Wyniki
Cypru w dziedzinie innowacyjności są znacznie powyżej
średniej w tej grupie, kolejnym krajem jest Portugalia.
Malta, Węgry, Słowacja, Polska, Litwa, Chorwacja, Rumunia,
Łotwa, Bułgaria i Turcja to kraje nadrabiające
zapóźnienia, o wynikach w dziedzinie innowacyjności znacznie
poniżej średniej UE. Większość tych krajów czyni
postępy.  Bułgaria i Rumunia najszybciej poprawiają swe
wyniki.Aby porównać podsumowania wyników w
dziedzinie innowacyjności wszystkich 27 państw członkowskich
odnoszące się do poszczególnych krajów, zob. MEMO/09/18.WYNIKI W DZIEDZINIE INNOWACYJNOśCI (SYNTETYCZNY
WSKAźNIK INNOWACYJNOśCI ZA ROK 2008)
[  ]
Uwaga: Syntetyczny wskaźnik innowacyjności jest
połączeniem 29 wskaźników, od najniższego
możliwego wyniku wynoszącego 0 do najwyższego możliwego
wyniku wynoszącego 1. Wskaźnik sumaryczny za rok 2008 odzwierciedla
wyniki w latach 2006/2007 z powodu opóźnienia w dostępności
danych.
Doganianie Stanów Zjednoczonych i Japonii pod względem
innowacji
Analiza danych na poziomie UE wykazuje, że nastąpiła znaczna
poprawa zarówno w wartościach bezwzględnych (w porównaniu do
sytuacji sprzed pięciu lat), jak i w odniesieniu do Stanów
Zjednoczonych i Japonii. Porównanie z większą grupą
krajów wykazuje również, że UE radziła sobie
dość dobrze w porównaniu z krajami o szybko rozwijającej
się gospodarce. Osiągnięto szczególny postęp w
dziedzinie zasobów ludzkich służących innowacyjności
(absolwenci, szkolnictwo wyższe), szerokopasmowego dostępu do
Internetu i dostępności kapitału venture. Utrzymują
się jednak słabe punkty w dziedzinie inwestycji ze strony
przedsiębiorstw, w którym to obszarze UE pozostaje w tyle za Stanami
Zjednoczonymi i Japonią, jeśli chodzi o wydatki na badania i
rozwój oraz technologie informatyczne. Pomimo zawartych w sprawozdaniu
ustaleń dotyczących znaczenia innowacji nietechnologicznych
zmalały również wydatki przedsiębiorstw unijnych na tego
typu innowacyjne działania (np. szkolenia, projektowanie, marketing, nowe
wyposażenie).
Innowacyjność receptą na ożywienie gospodarcze
Analizy w ramach europejskiej tablicy wyników innowacyjności
opierają się na danych sprzed kryzysu finansowego. Wskazują one
jednak na istniejące tendencje oraz mocne i słabe strony, które
należy uwzględnić w odpowiedzi na obecne warunki. Postępy
poczynione przez UE przed kryzysem finansowym umożliwiają
przedsiębiorcom europejskim łatwiejsze odzyskanie utraconych pozycji
dzięki innowacyjności. Jednak utrzymujący się niedobór
inwestycji w innowacje ze strony przedsiębiorstw w porównaniu do
głównych konkurentów stanowi ewidentną
słabość, której należy koniecznie zaradzić,
również poprzez ponowne wsparcie ze środków publicznych na
rzecz innowacyjnych przedsiębiorstw, o których mowa np. w inicjatywie
rynków pionierskich (zob. IP/08/12),
w ramach której promuje się popyt rynkowy na nowe produkty i
usługi. 
Sprawozdanie nt. postępów w zakresie innowacyjności,
opublikowane jednocześnie z europejską tablicą wyników
innowacyjności, zawiera kolejne wskazówki i przedstawia analizy
niezależnych ekspertów dotyczące rozwoju krajowych polityk i
zarządzania w dziedzinie innowacyjności, sporządzone na podstawie
sprawozdań krajowych przygotowanych przez niezależnych ekspertów
i dostępnych na stronie internetowej inicjatywy PRO INNO. W sprawozdaniu
tym dostrzeżono tendencję na rzecz wsparcia innowacyjnych
nowopowstających przedsiębiorstw i strategii skierowanych na nowe
wyzwania, takie jak zmiany klimatu i produktywność zasobów.
Ustalenia zawarte w obu sprawozdaniach zostaną wykorzystane przez
Komisję Europejską do lepszej oceny powodzenia obecnej polityki w
zakresie innowacyjności i określenia przyszłych
priorytetów.
Kontekst:
Na zlecenie Dyrekcji Generalnej ds. Przedsiębiorstw i Przemysłu w
Komisji Europejskiej europejska tablica wyników innowacyjności
opracowywana jest przez centrum ds. badań i szkoleń
ekonomiczno-społecznych w zakresie innowacyjności i technologii w
Maastricht (UNU-MERIT), natomiast sprawozdanie nt. postępów w zakresie
innowacyjności jest przygotowywane przez konsorcjum ekspertów pod
przewodnictwem Uniwersytetu Ateńskiego i Grupy Technopolis.
Pełny tekst sprawozdań jest dostępny na stronie
internetowej:
http://www.proinno-europe.eu/metricsWięcej informacji na ten temat znajduje się w dokumencie MEMO/09/18,
IP/09/92,
MEMO/09/19
