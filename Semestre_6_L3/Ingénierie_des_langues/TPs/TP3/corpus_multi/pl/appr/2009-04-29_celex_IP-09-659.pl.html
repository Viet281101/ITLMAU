IP/09/659
Bruksela, dnia 29 kwietnia 2009 r.Pomoc
państwa: Komisja przyjmuje pakiet uproszczeń
przyspieszających proces podejmowania decyzjiKomisja Europejska przyjęła pakiet
uproszczeń w dziedzinie pomocy państwa obejmujący kodeks
najlepszych praktyk i zawiadomienie w sprawie uproszczonej
procedury. Celem tych dokumentów jest poprawa skuteczności,
przejrzystości i przewidywalności procedur pomocy państwa na
każdym etapie prowadzonego postępowania, a tym samym
pogłębienie dobrowolnej współpracy między Komisją
a państwami członkowskimi. Zarówno
kodeks, jak i zawiadomienie zachęcają państwa członkowskie
do wzmożonych kontaktów jeszcze przed zgłoszeniem
środków pomocy w celu wyeliminowania potencjalnych trudności na
wczesnym etapie procesu, oraz przedstawiają szereg zmodernizowanych
instrumentów planowania, które stosować można do
złożonych przypadków jak i do prostych spraw. Przyjęcie
pakietu jest ważnym elementem programu reform, którego realizację
Komisja zapowiedziała w 2005 r. w swoim planie działania w zakresie
pomocy państwa (zob. IP/05/680).
Komisarz ds. konkurencji Neelie Kroes stwierdziła: „Pakiet
uproszczeń w dziedzinie pomocy państwa, umożliwiając
przyspieszenie procesu podejmowania decyzji, zwłaszcza dzięki
wcześniejszej i lepszej współpracy państw członkowskich
z Komisją, przyniesie korzyści przedsiębiorcom. Przyjmując
kodeks najlepszych praktyk i zawiadomienie w sprawie uproszczonej procedury,
Komisja wywiązuje się ze swojego zobowiązania do zmodernizowania
i uproszczenia procedur w zakresie pomocy państwa zgodnie z
założeniami planu działania w zakresie pomocy
państwa”.  
Celem pakietu uproszczeń jest ułatwienie oraz przyspieszenie
procesu rozpatrywania środków zgłaszanych w ramach
różnego rodzaju procedur w dziedzinie pomocy państwa, tj.
prostych spraw zgłaszanych Komisji, złożonych przypadków
będących źródłem nowych problemów, skarg. Jest to
zgodne z celem określonym w planie działania w zakresie pomocy
państwa z 2005 r. (IP/05/680),
w którym wezwano do wprowadzenia skuteczniejszych, prostszych i bardziej
przewidywalnych procedur w tej dziedzinie. Pakiet uproszczeń był
przedmiotem szerokich konsultacji z państwami członkowskimi i
podmiotami zewnętrznymi (zob. IP/08/1950),
które w zasadzie przyjęły go pozytywnie.
Kodeks najlepszych praktyk szczegółowo określa, w jaki
sposób w praktyce powinny przebiegać procedury w dziedzinie pomocy
państwa, a w szczególności okres ich trwania,
przejrzystość i przewidywalność. Kodeks zawiera pewną
liczbę dobrowolnych uzgodnień między Komisją a
państwami członkowskimi, które zapewnić mają lepsze
ukierunkowanie procedur i większą ich przewidywalność na
każdym etapie postępowania. 
Kodeks stosowany będzie do wszystkich spraw nieobjętych ani
przepisami ogólnego rozporządzenia w sprawie wyłączeń
grupowych (IP/08/1110)
ani zawiadomieniem w sprawie uproszczonej procedury.
Kodeks najlepszych praktyk opiera się na wspólnym zobowiązaniu
Komisji i państw członkowskich. Ze swojej strony Komisja,
dążąc do zapewnienia lepszej jakości nadsyłanych
zgłoszeń i kompletności umieszczanych w nich informacji,
umożliwi bardziej regularne kontakty na etapie przed zgłoszeniem
pomocy. Wspólnie uzgodniony harmonogram regulował będzie
prowadzenie wyjątkowych spraw – nowych, złożonych lub
pilnych. Komisja będzie się również starała
grupować swoje wnioski o udzielenie informacji. Państwa
członkowskie z kolei zachęcane są do szybszego odpowiadania na
dotyczące sprawy wnioski Komisji i do dostarczania wszelkich
niezbędnych informacji. W kodeksie proponuje się również
rygorystyczne wdrażanie istniejących środków proceduralnych
w celu zachęcenia państw członkowskich do szybkiej reakcji i
zachowania ciągłości procedur. Kodeks najlepszych praktyk ma na
celu również usprawnienie procedur rozpatrywania skarg, w tym pod
względem orientacyjnych terminów i jakości informacji
przekazywanych skarżącym. 
Celem uproszczonej procedury jest usprawnienie procesu rozpatrywania przez
Komisję prostych spraw, takich jak środki mające wyraźny
związek z istniejącymi instrumentami horyzontalnymi lub ustaloną
praktyką decyzyjną Komisji. Komisja pragnie zagwarantować
zatwierdzenie pomocy państwa w ciągu jednego miesiąca w
przypadkach, gdy pomoc jest w sposób oczywisty zgodna z prawem, a
państwa członkowskie przekazały w zgłoszeniu wszystkie
wymagane informacje. W tym celu w zawiadomieniu zamieszczono również
przykładową listę środków pomocy, które zasadniczo
kwalifikują się do objęcia procedurą uproszczoną, w tym
niektórych rodzajów pomocy dla MŚP, pomocy na ochronę
środowiska, pomocy na działalność innowacyjną oraz
pomocy na ratowanie i restrukturyzację przedsiębiorstw. 
Nowa procedura powinna być nie tylko szybsza, ale też bardziej
przejrzysta – krótki opis środków pomocy zgłaszanych
przez państwa członkowskie w ramach procedury uproszczonej będzie
zawczasu publikowany na stronach Komisji, dzięki czemu zainteresowane
podmioty zyskają możliwość przekazywania swoich uwag na
temat planowanej pomocy państwa.
Żaden z wymienionych instrumentów nie będzie stosowany do
środków, jakie państwa członkowskie zgłaszają
Komisji jako środki radzenia sobie z obecnym kryzysem finansowym i
gospodarczym – w stosunku do takich środków wprowadzone
zostały wewnętrzne procedury o charakterze doraźnym,
pozwalające na rozpatrywanie ich w trybie pilnym. 
Kodeks i zawiadomienie dostępne są w językach angielskim,
francuskim i niemieckim na stronach internetowych Komisji:
http://ec.europa.eu/competition/state_aid/reform/reform.htmlPozostałe wersje językowe będą dostępne
wkrótce.
Więcej informacji na ten temat znajduje się w dokumencie MEMO/09/208.
