IP/09/342
Bruksela, 3 marca 2009 r.Komisja Europejska sfinansuje
europejską koalicję finansową (EFC) w celu zwalczania dystrybucji
pornografii dziecięcej w InternecieJacques Barrot, wiceprzewodniczący Komisji
Europejskiej odpowiedzialny za dziedzinę wolności,
sprawiedliwości i bezpieczeństwa poinformował dzisiaj, że
Komisja udostępni fundusze w wysokości do 427 000 EUR w celu
sfinansowania działalności europejskiej koalicji finansowej przeciwko
zamieszczaniu w Internecie treści pornograficznych z udziałem
dzieci.
Koalicja – kierowana przez Child Exploitation and Online Protection
Centre (CEOP) (brytyjską organizację policyjną
zajmującą się ochroną dzieci przez wykorzystaniem
seksualnym) i finansowana przez Komisję Europejską – stanowi
publiczno-prywatną nieformalną grupę, do której
należą organy policyjne, operatorzy finansowi, dostawcy usług
internetowych, organizacje pozarządowe oraz inni partnerzy, i której
celem jest wspólna walka z pornografią dziecięcą. 
MasterCard, Microsoft, PayPayl, VISA Europe oraz organizacja pozarządowa
Missing Children Europe należą do
członków-założycieli nowej koalicji, do której
dołączyli także Allen and Overy oraz ICMEC – the
International Centre for Missing and Exploited Children – jako
członkowie doradczy. Jeżeli chodzi o organizacje policyjne, do
członków-założycieli należą także Europol
oraz Włoska Narodowa Policja Pocztowa i Komunikacyjna.
Koalicja rozpoczęła działalność dzisiaj, podczas
konferencji prasowej zorganizowanej w siedzibie brytyjskiej agencji ochrony
porządku publicznego CEOP (ośrodek odpowiedzialny za
przeciwdziałanie wykorzystaniu dzieci i ich ochronę w Internecie), w
obecności wiceprzewodniczącego Jascques`a Barrota. 
Komisja przeznaczy nawet do 427 000 EUR na finansowanie
działalności koalicji, która umożliwić ma
połączenie wysiłków wszystkich partnerów
zaangażowanych w walkę z komercyjnym rozpowszechnianiem obrazów
elektronicznych zawierających pornografię dziecięcą w
Internecie. Koalicja pomoże identyfikować i chronić ofiary,
lokalizować i aresztować przestępców – pedofilów,
jak również tych, którzy uzyskują dochody ze sprzedaży
wymienionych obrazów oraz – przede wszystkim – konfiskować
zyski podchodzące z tej przestępczej działalności. Pozwoli
to zapobiec nabywaniu pornografii dziecięcej z wykorzystaniem karty
kredytowej lub innych elektronicznych systemów płatności. Komisja
przedstawi również wkrótce projekty mające na celu
aktualizację i poprawę decyzji ramowej Rady dotyczącej zwalczania
seksualnego wykorzystywania dzieci i pornografii dziecięcej.
Wiceprzewodniczący Jascques Barrot, komisarz ds. sprawiedliwości,
wolności i bezpieczeństwa podkreślił znaczenie tej
inicjatywy stwierdzając „Jestem w pełni oddany celowi, jakim
jest zapewnieniem dzieciom najlepszej możliwej formy ochrony przed
wszelkimi formami przestępczości i nadużyć. Stoimy w obliczu
faktu, jakim jest szybki rozwój Internetu, który doprowadził do
otwarcia dużego rynku elektronicznych obrazów zawierających
pornografię dziecięcą. Europejska koalicja finansowa pomoże
zidentyfikować i chronić ofiary oraz, przede wszystkim,
konfiskować zyski pochodzące z tej przestępczej
działalności. Równocześnie jednak należy
zaznaczyć, że aby koalicja była w pełni efektywna musi do
niej przystąpić więcej partnerów, w tym państwa
członkowskie. Wyrażam gotowość udzielenia koalicji
wszelkiego potrzebnego wsparcia w jej wysiłkach.”
