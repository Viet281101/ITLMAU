IP/09/1903   Bruksela, 10 grudnia 2009 r.       Domena internetowa „.eu” dostępna teraz we wszystkich językach UE       Od dzisiaj obywatele, przedsiębiorstwa i organizacje europejskie mogą zarejestrować nazwy stron internetowych w domenie .eu z przy użyciu liter ze wszystkich 23 języków urzędowych Unii Europejskiej.     Oznacza to, że rejestrujący mogą stosować nazwy pisane alfabetem greckim lub cyrylicą, jak na przykład      www. διαδίκτυο.eu      lub  www.роуминг.eu .     Jest to możliwe dzięki nowym zasadom unijnym przyjętym przez Komisję w czerwcu 2009 r. (  IP/09/1044 ).    „Międzynarodowe nazwy domen w domenie .eu, czyli naszej europejskiej domenie najwyższego poziomu, stanowią znaczny postęp w kierunku Internetu o prawdziwie światowym, a jednocześnie lokalnym zasięgu.    Wielu internautów będzie pochodzić z krajów, w których większość języków nie opiera się na alfabecie łacińskim i jego literach od „a” do „z”, i w oczywisty sposób będą oni chcieli stosować swoje alfabety” powiedziała Viviane Reding, unijna komisarz ds. społeczeństwa informacyjnego.  „Wprowadzenie międzynarodowych nazw domen w domenie .eu będzie jeszcze lepiej zaspakajało potrzeby wielojęzycznej i wielokulturowej Europy.”      Międzynarodowe nazwy domen (ang. Internationalised Domain Names, IDN) to nazwy domen internetowych zawierające znaki inne niż litery występujące w 26-literowym alfabecie łacińskim od „a” do „z” oraz inne niż cyfry od „0” do „9” i znak „-”. Do dzisiaj rejestrujący nazwy domen w domenie .eu mogli wykorzystywać tylko tę ograniczoną liczbę znaków, ale teraz możliwa jest rejestracja nazw domen zawierających pełen zestaw różnych znaków stosowanych w poszczególnych językach urzędowych UE.   Komisja zadecydowała, że europejska domena najwyższego poziomu .eu powinna dopuszczać litery ze wszystkich języków urzędowych UE (  IP/09/1044 ). Dzięki międzynarodowym nazwom domen jest to możliwe. Teraz w domenie .eu można będzie rejestrować nazwy zawierające litery takie jak „à”, „ą”, „ä”, „ψ” lub „д”. Obywatele, przedsiębiorstwa i organizacje unijne będą mogły rejestrować nazwy domen w alfabetach innych niż łaciński, co jest niezwykle ważne dla języków takich jak grecki i bułgarski. Ponadto użytkownicy hiszpańskiego i baskijskiego będą mogli zarejestrować nazwy z literą „ñ”, zaś użytkownicy posługujący się francuskim, portugalskim i katalońskim będą mogli użyć litery „ç”.   Od momentu rozpoczęcia rejestracji w 2006 r. wielojęzyczność jest bardzo istotnym aspektem domeny .eu. W ramach prawnych przewidziano przykładowo, że rejestracja nazw domen .eu i powiadamianie o decyzjach dotyczących rejestracji powinno być możliwe we wszystkich językach urzędowych Wspólnoty. Zapewniono również rejestrację nazw domen z wykorzystaniem wszystkich liter z alfabetów języków urzędowych.       Dalsze działania      Od dzisiaj nazwy w domenie najwyższego poziomu .eu będą korzystały z międzynarodowych nazw domen. Przykładowo w adresie internetowym europa.eu „.eu” jest domeną najwyższego poziomu, natomiast „europa” jest nazwą zarejestrowaną w ramach tej domeny najwyższego poziomu.    Komisja prowadzi również prace nad jak najszybszym wprowadzeniem wariantów międzynarodowej nazwy domeny najwyższego poziomu .eu (tzn. „.eu” w alfabecie greckim i cyrylicy). O planach Komisji komisarz Reding poinformowała dyrektora generalnego  ICANN  (Internetowa Korporacja ds. Przydzielonych Nazw i Numerów), pana Roda Beckstroma, podczas Forum Zarządzania Internetem w listopadzie (  IP/09/1717 ). Kiedy ICANN zatwierdzi międzynarodową nazwę domeny najwyższego poziomu .eu, rejestrujący w Unii Europejskiej będą mogli zarejestrować całe adresy stron internetowych w swoim alfabecie (tzn. zarówno „europa”, jak i „.eu”).    Informacje ogólne        Domena .eu jest europejską domeną najwyższego poziomu stworzoną przez UE, ale obsługiwaną przez prywatną nienastawioną na zysk organizację,   EURid  . Konsorcjum złożone z rejestrów: belgijskiego, czeskiego, włoskiego, szwedzkiego i słoweńskiego uruchomiło domenę .eu w 2005 r.  Do chwili obecnej zarejestrowano ponad 3 miliony nazw domen .eu ( IP/09/536).      Informacji udzielają      MEMO/08/218     Annex   Ten largest top level domains by number of registered domain names (as of 30 September 2009)       TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid        Growth of .eu domains 2007-2009 by country of residence of registrants       Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
