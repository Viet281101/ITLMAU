IP/09/344
Bruksela, dnia 3 marca 2009 r.Pięć dużych firm z
branży zaawansowanych technologii zobowiązuje się do wspierania
„cyberelek” czyli specjalistek z branży
teleinformatycznejW dobie światowego kryzysu finansowego zawody
w branży technologii informacyjno-komunikacyjnych (TIK), obejmującej
telekomunikację i Internet, są niezawodnym źródłem
wzrostu oraz mają kluczowe znaczenie dla ożywienia gospodarki.
Konkurencyjność UE zależy jednak od umiejętności
przyciągnięcia i utrzymania wykwalifikowanych
pracowników, w tym kobiet, zwłaszcza w sektorze
zaawansowanych technologii. Tymczasem przy przewidywanym na 2010 rok niedoborze
około 300 000 wykwalifikowanych inżynierów w UE, mniej
niż 1 na 5 informatyków to kobieta. Komisja Europejska
zareagowała w 2007 roku zachęcając przedsiębiorstwa
telekomunikacyjne i internetowe do rekrutacji większej liczby
„cyberelek” (oryg. cyberellas), czyli specjalistek z branży
teleinformatycznej. W rezultacie pięć dużych firm z sekora TIK
podpisuje w dniu dzisiejszym kodeks najlepszych praktyk dla kobiet w tej
branży. Zobowiązują się one do zintensyfikowania
wysiłków mających na celu zainteresowanie kobiet zawodami w
branży zaawansowanych technologii oraz lepszego wykorzystania i promowania
potencjału kobiet w tym sektorze. 
„Podpisanie
wspomnianego kodeksu najlepszych praktyk jest pierwszym krokiem w kierunku
podniesienia atrakcyjności dla dziewcząt zawodów w branży
zaawansowanych technologii oraz zatrudnienia większej liczby kobiet w
sektorze TIK. Gratuluję firmom, które w dniu dzisiejszym mają
odwagę i wolę przyjęcia tego kodeksu, ponieważ wzbogaci on
sektor czyniąc go bardziej przyjaznym dla kobiet”,
powiedziała Viviane Reding, unijna komisarz odpowiedzialna za
telekomunikację. „Niestety sektor TIK dopiero zaczyna sobie
zdawać sprawę ze skali tego zagadnienia oraz konieczności
zatrudniania kobiet i reagowania na niedobór kwalifikacji, który nam
grozi w Europie. Sektor informacyjno-komunikacyjny w Belgii w chwili obecnej
musi się zmierzyć z brakiem 10 100 wykwalifikowanych
informatyków, w Polsce brakuje ich 18 300, we Włoszech 2800, we
Francji 4300, w Hiszpanii 41 800, a w Niemczach nawet 87 800! Wzywam
pozostałe firmy z branży technologii informacyjnych i komunikacyjnych
do pójścia za przykładem i podpisania kodeksu najlepszych praktyk
dla kobiet w branży teleinformatycznej przed końcem tego
roku.”
W
dniu dzisiejszym komisarz Reding nadzorowała podpisanie kodeksu najlepszych
praktyk dla kobiet w branży teleinformatycznej przez pięć
europejskich i wielonarodowych firm: ALCATEL-LUCENT, IMEC, ORANGE-FRANCE TELECOM
GROUP, MICROSOFT i MOTOROLĘ. Jest ono wynikiem rozmów z
przedstawicielami sektora, zainicjowanych przez komisarz Reding w
Międzynarodowy Dzień Kobiet w 2008 r. (IP/08/392).
Kodeks ma na celu zainteresowanie dziewcząt w wieku szkolnym oraz studentek
sektorem zaawansowanych technologii oraz zatrzymanie i wspieranie kobiet
już pracujących w tej branży poprzez:stworzenie dla dziewcząt pracowni informatycznych lub klubów
komputerowych, gdzie mogłyby one zyskiwać większą
pewność siebie przy korzystaniu z technologii
informacyjno-komunikacyjnych, tworząc strony internetowe, miksując
muzykę lub projektując publikacje internetowe. Sygnatariusze kodeksu
IMEC, Motorola, Orange i Microsoft, już posiadają działające
pracownie technologiczne dla dziewcząt lub organizują dla nich letnie
obozy technologiczne. Podobne kluby istnieją również w Wielkiej Brytanii i Niemczech. 
programy mentorskie w trakcie urlopu macierzyńskiego,
pomagające kobietom na urlopie rodzicielskim w utrzymaniu wiedzy na
poziomie uwzględniającym najnowsze osiągnięcia
technologiczne, proponowane na przykład przez Motorolę;
praktyczną pomoc w osiąganiu równowagi między
życiem rodzinnym i zawodowym. Firmy takie jak IMEC już
oferują elastyczne godziny pracy i możliwość wykonywania
pracy w domu;
kobiece fora TIK i sieci oferujące pomoc w szukaniu pracy, porady i
opiekę pedagogiczną. Alcatel Lucent promuje wspieranie karier
kobiet o wysokim potencjale umożliwiając im szybki awans zawodowy.
Microsoft i Motorola mają również w pełni wdrożone
programy menedżerskie dla kobiet;
określanie celów w zakresie rekrutacji i awansu kobiet w
zawodach branży TIK na wszystkich poziomach oraz kontrolę
realizacji tych celów. Jeden z sygnatariuszy kodeksu, firma Orange, wspiera
rekrutację kobiet poprzez kontynuowanie procesu rekrutacji do czasu
zgłoszenia się przynajmniej jednej kobiety.  Komisja
Europejska będzie ściśle monitorować wdrażanie kodeksu
i oceni je po upływie roku. „Dobre praktyki należy
uzupełnić poprzez określenie wyraźnych celów. Jednym z
praktycznych sposobów może być wzmocnienie obecności kobiet
w radach nadzorczych firm z branży TIK, powiedziała
komisarz Reding. „W chwili obecnej kobiety stanowią jedynie
7 proc. członków rad nadzorczych 116 głównych
firm z branży. Ustalmy zatem, że naszym celem będzie
podwojenie tej liczby do 2015 r.”
Zarys
sytuacji: 
Aby
zwiększyć poziom wiedzy na temat europejskiego potencjału kobiet
w branży TIK, komisarz Reding uruchomiła w 2007 r. tzw.
„inicjatywę obserwacji” (IP/07/305)
obecnie organizowaną co roku. W dniu prowadzenia obserwacji młode
dziewczęta towarzyszą krok za krokiem w trakcie typowego dnia pracy
kobiecie, która odniosła sukces w branży TIK (jako inżynier,
kierownik lub polityk), spotykają się z kobietami i
mężczyznami, którzy są ekspertami w dziedzinie TIK i
dowiadują się, na czym polega praca w branży. W 2008 r. w
inicjatywie obserwacji wzięło udział ponad 100 dziewcząt(IP/08/392).
W październiku 2008 r. na
międzynarodowym spotkaniu kobiecego forum ds. gospodarczych i
społecznych w Deauville komisarz Reding spotkała się z innymi
kobietami liderkami w dziedzinach polityki i przemysłu, gdzie wezwała
do zwiększenia liczby kobiet – specjalistek w zakresie TIK
(„Cyberellas”, MEMO/08/631).Dzisiejszemu podpisaniu kodeksu najlepszych
praktyk dla kobiet w branży teleinformatycznej towarzyszyła
konferencja zatytułowana „Cyberelki są IT!” (Cyberellas
are IT!) w Brukseli, na której komisarz Reding zaprezentowała
fragment filmu z realizacji inicjatywy obserwacji w Lyonie w listopadzie
2008 r. Teledysk „ICT is wicked” („Teleinformatyka jest
super”) będzie rozpowszechniany w szkołach w całej Europie
i jest dostępny na stronie internetowej: 
http://212.68.215.195/europa/shadowingday09.wmvWięcej informacji można znaleźć na stronie internetowej:
www.ec.europa.eu/itgirls
