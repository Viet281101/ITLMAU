IP/09/218
Bruksela, dnia 5 lutego 2009 r.„Za
różnorodnością. Przeciw dyskryminacji.”: artykuły
wyróżnione tegoroczną nagrodą UENagroda UE dla dziennikarzy w ramach kampanii
„Za różnorodnością. Przeciw dyskryminacji.”
została dziś przyznana francuskiemu artykułowi o homoseksualnych
piłkarzach, ex aequo z duńskim artykułem o kobietach, które
przeszły na islam. Trzecią nagrodę otrzymał artykuł
portugalski, a specjalną nagrodę w kategorii artykułów
dotyczących społeczności romskiej zdobył dziennikarz
grecki. Ceremonia przyznania nagród odbędzie się
dziś wieczorem w Pradze w Pałacu Kaiserstejnskim.
„Media odgrywają kluczową rolę w walce przeciwko
dyskryminacji, uprzedzeniom i stereotypom”, powiedział Vladimír
&#352;pidla, unijny komisarz ds. równości szans. „Wartości,
jakimi są różnorodność i spójność
społeczna, są szczególnie ważne w obecnej sytuacji
społecznej, gospodarczej i finansowej.”
Podczas dzisiejszej ceremonii Komisja Europejska uhonoruje tych dziennikarzy,
którzy poprzez swe publikacje pomagają zaszczepić lepsze
zrozumienie korzyści płynących z różnorodności i
którzy zachęcają czytelników do wnikliwszego zastanowienia
się nad kwestiami dyskryminacji i nierówności. W tym roku Komisja
przyznała specjalną nagrodę za artykuł koncentrujący
się na kwestiach dotyczących społeczności romskiej.
Pascale Krémer, dziennikarka Le Monde, zdobyła
wspólną pierwszą nagrodę za artykuł „Homophobie
et football: la leçon de Chooz” (Homofobia a piłka nożna:
lekcja z Chooz) o homoseksualnych zawodnikach miejscowej drużyny
piłkarskiej. Przygląda się w nim sposobowi, w jaki lukratywna
sfera piłkarskiego marketingu przyczynia się do utrwalania
dyskryminacji gejów i lesbijek, lecz również bada pozytywne
środki wprowadzone w celu zwalczania tejże dyskryminacji przez ligi
piłkarskie w całej Europie.
Równorzędną pierwszą nagrodę otrzymał Ole Hall,
dziennikarz duńskiej gazety Morgenavisen Jyllands-Posten. Jego
artykuł „Danske muslimer udsat for chikane” (Duńscy
muzułmanie są narażeni na szykany) ukazuje, w jaki sposób
należące w swym rodzinnym kraju do większości Dunki po
przyjęciu islamu nagle stają się członkiniami bardzo
widocznej mniejszości. Stanowiąc jej część,
spotykają się z takimi samymi uprzedzeniami i wrogością ze
strony społeczeństwa, jak muzułmanie obcego pochodzenia. 
Christiana Martins i Marisa Antunes otrzymały trzecią nagrodę
za swój artykuł „Elite à prova de racismo” (Elita
odporna na rasizm) o wywodzących się z mniejszości obywatelach
portugalskich, którym udało się przebić „szklany
sufit” i odnieść sukces. Artykuł ten ukazał się w
portugalskim tygodniku Expresso.
Nagrodę specjalną dla publikacji dotyczących
społeczności romskiej zdobył Mika Kontourousi, dziennikarz gazety
Eleftheros Tipos, dzięki artykułowi  „Η
&#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;”
(Yuzyan przekracza granice wyznaczone przez jej grupę etniczną).
Opisuje w nim problemy, którym muszą stawić czoła romskie
kobiety próbujące wyjść poza swe tradycyjne role
społeczne.
Ceremonia wręczenia nagród odbędzie się jako
część seminarium zatytułowanego „Media na rzecz
różnorodności”, zorganizowanego przez Komisję
Europejską. W ramach seminarium przedstawione zostaną wyniki
ogólnoeuropejskiego badania nt. dobrych praktyk na rzecz zwalczania
dyskryminacji i promowania różnorodności, stosowanych przez media
i dotyczących mediów. Seminarium zgromadzi ponad 80 przedstawicieli
mediów, organów ds. równości i organizacji
pozarządowych.  
Konkurs, w wyniku którego przyznawane są nagrody dziennikarskie,
jest jednym z wielu działań mających na celu podnoszenie poziomu
świadomości, stanowiących część unijnej kampanii
informacyjnej „Za różnorodnością. Przeciw
dyskryminacji.”. Partnerami tegorocznej edycji nagrody są
stowarzyszenie European Youth Press oraz Stowarzyszenie Dziennikarzy
Europejskich.
Publikacje, które zdobyły nagrody w konkursie, zostały
wyłonione spośród 545 artykułów z wszystkich 27
państw członkowskich, zgłoszonych między 1 stycznia a 31
października 2008 r. Członkowie jury podkreślili wysoką
jakość zgłoszonych artykułów. Każdy z czterech
zdobywców europejskich nagród otrzyma stypendium na podróż
badawczą do wybranego kraju UE.
Zob. również MEMO/09/51
Dodatkowe informacje
Nagroda dziennikarska 2008 
http://journalistaward.stop-discrimination.infoKampania informacyjna „Za różnorodnością. Przeciw
dyskryminacji.”
http://www.stop-discrimination.info/2187.0.html
Badanie „Media na rzecz różnorodności” 
http://www.media4diversity.eu/
