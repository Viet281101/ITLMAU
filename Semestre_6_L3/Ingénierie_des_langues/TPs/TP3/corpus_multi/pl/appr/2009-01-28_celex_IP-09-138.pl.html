IP/09/138
Bruksela, dnia 28 stycznia 2009 r.Pomoc państwa: Komisja
przedłuża obowiązywanie zasad wspierania kinematografii do
końca 2012 r.Komisja Europejska przyjęła dzisiaj
komunikat w sprawie przedłużenia obowiązywania kryteriów
oceny pomocy państwa na rzecz kinematografii i utworów audiowizualnych
do 31 grudnia 2012 r. Komisja stosuje te kryteria, określone w komunikacie
z 2001 r., w ramach unijnych zasad pomocy państwa przy zatwierdzaniu
krajowych, regionalnych i lokalnych programów pomocy na rzecz
kinematografii. Nowy komunikat identyfikuje również szereg
trendów, które prawdopodobnie należy uwzględnić w
przyszłym komunikacie w sprawie kinematografii. W UE na wsparcie krajowego
przemysłu filmowego przeznacza się co roku 1,6 mld EUR.
Neelie Kroes, członek Komisji ds.
konkurencji, stwierdziła: „Kinematografia europejska jest jednym z
filarów europejskiej ekspresji kulturalnej. Europejskie zasady konkurencji,
a w szczególności zasady pomocy państwa, uwzględniają
jej znaczenie. Przedłużając obowiązywanie komunikatu w
sprawie kinematografii Unia z przyjemnością będzie
kontynuowała zatwierdzanie wsparcia udzielanego przez państwa
członkowskie na rzecz kinematografii europejskiej. Nasze zasady są
dowodem na to, że konkurencja i kultura mogą
współistnieć i wzajemnie się wzmacniać.”
„Olbrzymi sukces włoskiego filmu „Gomorra”,
najlepszego filmu europejskiego w 2008 r., świadczy o dynamice kina
europejskiego, które jest w stanie podróżować i odnosić
sukcesy poza granicami”, powiedziała Viviane Reding, członek
Komisji Europejskiej odpowiedzialna za Społeczeństwo Informacyjne i
Media. „Twórcy europejscy potrzebują stabilnych uregulowań
prawnych dla sektora filmowego, aby mogli twórczo wyrażać siebie.
Dlatego ponownie potwierdzamy dzisiaj, że zachowamy obecne podejście
Komisji do pomocy udzielanej kinematografii na poziomie państw
członkowskich na następne trzy lata. Europejski przemysł
audiowizualny musi zmierzyć się z nowymi wyzwaniami na szybko
zmieniających się rynkach. Dlatego musimy rozpocząć dialog
na temat znalezienia dróg przemiany tych wyzwań w nowe
możliwości, w szczególności w możliwość
lepszego wykorzystania rynku wewnętrznego oraz wyjścia poza granice
Europy. W tym kierunku zmierza nowa inicjatywa Komisji MEDIA Mundus, która
jest programem współpracy między europejskimi specjalistami
filmowymi i specjalistami z krajów wschodzących” (zob. IP/09/26).
Na mocy podjętej
dzisiaj decyzji Komisja będzie kontynuować do dnia 31 grudnia 2012 r.
stosowanie zawartych w komunikacie w sprawie kinematografii z 2001 r. (zob. IP/01/1326))
kryteriów oceny zgodności programów pomocy państw
członkowskich z Traktatem WE. Czas obowiązywania tych kryteriów
został już przedłużony w 2004 r. i 2007 r. (zob. IP/04/343
oraz IP/07/820
Nowe trendy zidentyfikowane w dzisiejszym komunikacie obejmują wsparcie
dla dziedzin aktywności innych niż produkcja filmowa lub telewizyjna
(takich jak dystrybucja filmów i wyświetlanie cyfrowe), więcej
regionalnych programów wsparcia dla branży filmowej jak
również współzawodnictwo pomiędzy niektórymi
państwami członkowskimi w celu zużytkowania pomocy państwa
na przyciągnięcie inwestycji ze strony dużych, w
większości amerykańskich, firm zajmujących się
produkcją filmową. Trendy te mogą doprowadzić we
właściwym czasie do udoskonalenia kryteriów przyznawania pomocy
państwa. Są to jednak złożone kwestie i Komisja chce
zastanowić się nad nimi razem z państwami członkowskimi,
organizacjami wspierającymi branżę filmową oraz
przedstawicielami europejskiego przemysłu filmowego.
Kontekst
Przyjęty przez Komisję w 2001 r. komunikat w sprawie kinematografii
ustanawia cztery szczególne kryteria zgodności, na podstawie
których pomoc przyznawana na produkcję filmową na potrzeby kina i
telewizji uznawana jest za pomoc na wspieranie kultury w rozumieniu art. 87 ust.
3 lit. d) Traktatu WE; kryteria te zapewniają również
zgodność pomocy z ogólnymi zasadami prawnymi. Kryteria te są
następujące:pomoc przeznaczana jest na rzecz produktów kultury;
producent musi mieć swobodę przeznaczenia przynajmniej 20%
środków z budżetu produkcji na wydatki w innym państwie
członkowskim, bez sankcji ograniczenia pomocy otrzymanej w ramach
danego programu, wynikającej z obowiązku terytorialnego wykorzystania
środków;
intensywność pomocy nie może w zasadzie przekraczać
50% budżetu produkcji, z wyjątkiem produkcji trudnych i
niskobudżetowych; oraz
nie dopuszczalna jest dodatkowa pomoc na szczególne
działania związane z twórczością
filmową.Czas obowiązywania tych kryteriów
kończył się w dniu 31 grudnia 2009 r. W następstwie
konsultacji społecznych w tej sprawie rozpoczętych w październiku
2008 r. (zob. IP/08/1580),
Komisja podjęła dziś decyzję o przedłużeniu okresu
obowiązywania kryteriów do dnia 31 grudnia 2012 r.
UE wspiera europejski sektor kinematografii poprzez program MEDIA 2007, w
ramach którego w latach 2007 – 2013 na szkolenia, rozwój i
dystrybucję filmów europejskich poza granicami przeznaczono 755 mln
EUR (zob. IP/07/169).
Dzięki wsparciu udzielanemu w ramach programu MEDIA dziewięć z
dziesięciu filmów jest pokazywanych poza krajem, w którym
zostały wyprodukowane.
Więcej informacji na ten temat znajduje się w MEMO/09/33.
