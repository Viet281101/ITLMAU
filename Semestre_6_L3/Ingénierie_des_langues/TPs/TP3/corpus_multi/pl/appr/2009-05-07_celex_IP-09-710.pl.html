IP/09/710
Bruksela, 7 maja 2009 r.Telekomunikacja: Komisja podejmuje
działania w sprawie stawek za zakańczanie połączeń w
celu zwiększenia konkurencjiKomisja Europejska wydała dzisiaj jasne
wytyczne dla unijnych organów regulacyjnych ds. telekomunikacji w sprawie
stosowania opartej na kosztach metody ustalania stawek za zakańczanie
połączeń, czyli opłat hurtowych pobieranych przez
operatorów za zestawienie połączenia przychodzącego z sieci
innego operatora, które to opłaty włączane są do
wszystkich rachunków za telefon. Wytyczne zostały wydane
w formie zalecenia, które krajowe organy regulacyjne są
zobowiązane uwzględnić „w jak największym
stopniu”. W zaleceniu wskazano szczególnie, że stawki za
zakańczanie połączeń na poziomie krajowym powinny być
ustalane w oparciu o rzeczywiste koszty zestawienia połączenia,
ponoszone przez efektywnego operatora. Usunięcie nieprawidłowości
cenowych między operatorami telefonicznymi w całej UE obniży ceny
konsumpcyjne połączeń głosowych w poszczególnych
państwach członkowskich oraz między nimi, umożliwiając
przedsiębiorstwom i gospodarstwom domowym zaoszczędzenie co najmniej 2
mld euro w latach 2009-2012, oraz będzie stanowiło wsparcie dla
inwestycji i innowacji w całym sektorze telekomunikacyjnym. W 2008 r.
stawki za zakańczanie połączeń w sieciach komórkowych
były w UE bardzo zróżnicowane i wynosiły od 2,00 centów
za minutę (na Cyprze) do 15 centów za minutę (w Bułgarii).
Stawki za zakańczanie połączeń w sieciach komórkowych
(średnio 8,55 centów za minutę) są zwykle dziesięć
razy wyższe od stawek za zakańczanie połączeń w
sieciach stacjonarnych (średnio 0,57-1,13 centów za minutę).
Wyższe stawki za zakańczanie połączeń w sieciach
komórkowych utrudniają operatorom sieci stacjonarnych i małym
operatorom sieci komórkowych konkurowanie z dużymi operatorami sieci
komórkowych. Przedstawione rozbieżności i zróżnicowane
podejścia regulacyjne negatywnie wpływają na jednolity rynek oraz
konkurencyjność Europy. 
„Pomimo wysiłków podejmowanych przez niektóre krajowe
organy regulacyjne w celu zbliżenia poziomu stawek za zakańczanie
połączeń do ich rzeczywistych kosztów, wciąż
istnieją duże rozbieżności w całej UE, zwłaszcza
między stawkami za zakańczanie połączeń w sieciach
stacjonarnych i komórkowych. Jest to niezgodne z
postepującą konwergencją między telefonią
stacjonarną i komórkową i może doprowadzić do
poważnych zakłóceń konkurencji między państwami
członkowskimi i operatorami” – powiedziała unijna komisarz
ds. telekomunikacji Viviane Reding. „Komisja postanowiła
zainterweniować dzisiaj przeciwko tym zakłóceniom konkurencji na
jednolitym rynku, które utrudniają inwestycje w modernizację
sieci stacjonarnych do technologii światłowodowej i których
koszty ponoszą użytkownicy końcowi.” 
„Obniżenie stawek za zakańczanie połączeń do
poziomu efektywnego operatora zwiększy konkurencję z
korzyścią dla europejskich konsumentów” –
stwierdziła komisarz UE ds. konkurencji Neelie Kroes. „Jedynie
rygorystyczne i zharmonizowane podejście do uregulowania tej kwestii
zapewni usunięcie istniejących zakłóceń konkurencji w
całej UE oraz umożliwi powstanie nowatorskich produktów
łączących telefonię stacjonarną i
komórkową. Dlatego też dzisiejsza decyzja Komisji ma
kluczowe znaczenie dla sprzyjającego konkurencji rozwoju unijnych
uregulowań w dziedzinie telekomunikacji.”
Aby wykorzystać cały potencjał jednolitego rynku
telekomunikacji, w zaleceniu Komisji wprowadzono czynniki cenowe, które
powinny zostać uwzględnione przez wszystkie krajowe organy regulacyjne
ds. telekomunikacji w UE przy ustalaniu stawek za zakańczanie
połączeń, które nie są cenami rynkowymi lecz cenami
regulowanymi przez krajowe organy regulacyjne. Doprowadzi to do konwergencji
stawek za zakańczanie połączeń znacznie poniżej
obecnego poziomu (do około 1,5-3 centów za minutę do końca
2012 r. zgodnie z dokumentem roboczym służb Komisji towarzyszącym
temu zaleceniu). Stawki za zakańczanie połączeń powinny
być ustalane w oparciu o koszty ponoszone przez efektywnego operatora i
powinny obowiązywać wszystkich operatorów na tym samym poziomie.
Przez ograniczony okres czasu i pod pewnymi warunkami możliwe są
wyjątki w odniesieniu do różnic cen, które pozostają
poza kontrolą operatora.
Po dokonaniu oceny około 120 wniosków regulacyjnych
przedłożonych przez krajowe organy regulacyjne ds. telekomunikacji,
dotyczących stawek za zakańczanie połączeń w ciągu
ostatnich 6 lat, Komisja stwierdziła istnienie rozbieżności w
całej Europie. Stawki za zakańczanie połączeń w
sieciach komórkowych (średnio 8,55 centów za minutę) są
blisko dziesięć razy wyższe od stawek za zakańczanie
połączeń w sieciach stacjonarnych (średnio 0,57-1,13
centów za minutę). Francuski organ regulacyjny ARCEP
twierdzi, że wydajne stawki za zakańczanie połączeń w
sieciach komórkowych mogłyby wynosić 1,00-2,00 centów za
minutę. 
Pośrednie dotacje dla operatorów sieci komórkowych
Zdaniem Komisji przedstawione rozbieżności nie mogą być
uzasadnione różnicami w kosztach świadczenia usług,
specyfiką sieci lub rynku krajowego. Stanowią one pośrednie
dotacje na rzecz operatorów sieci komórkowych posiadających
duży udział w rynku, działając na niekorzyść
mniejszych operatorów i operatorów sieci stacjonarnych.
Utrudniają one również przeznaczanie finansowania na inwestycje o
podstawowym znaczeniu, takie jak przechodzenie na szybkie sieci internetowe,
oraz stanowią przeszkodę dla innowacyjnych usług, takich jak
produkty łączące telefonię stacjonarną i
komórkową oraz konkurencyjne cenowo pakiety połączeń.Dla operatorów stawki za zakańczanie połączeń
stanowią zarówno źródło dochodów, jak i
wydatków: kiedy jeden operator ma mniejsze dochody z ich tytułu, inny
ponosi w związku z tym mniejsze koszty. W ciągu czterech lat, w
okresie 2009-2012, w następstwie przyjęcia przez organy regulacyjne
bardziej spójnego podejścia określonego w zaleceniu mniejsi
operatorzy sieci komórkowych (którzy kierują netto więcej
połączeń do innych sieci) mogą spodziewać się,
że będą musieli mniej płacić swoim większym
konkurentom, operatorzy sieci stacjonarnych mogą zyskać co najmniej 2
mld euro dodatkowych dochodów dzięki niższym opłatom i
ustalanym na podstawie kosztów stawkom za zakańczanie
połączeń z sieci stacjonarnej do komórkowej, a konsumenci
mogą zaoszczędzić co najmniej 2 mld euro. Długoterminowy
wpływ będzie jeszcze bardziej istotny, ponieważ operatorzy
będą generowali większe dochody, nowi operatorzy będą
mieli motywację do wejścia na rynek i rozwoju, a konsumenci
skorzystają z niższych cen i większej innowacyjności
usług.
Wszystkie krajowe organy regulacyjne w UE powinny wprowadzić zalecane
podejście do stawek za zakańczanie połączeń przed
końcem 2012 r. Jednakże krajowe organy dysponujące ograniczonymi
środkami mogą stosować inne podejścia dłużej,
przez ograniczony okres czasu, pod warunkiem że będą
osiągać te same sprzyjające konkurencji rezultaty.
Przebieg procedury
Dzisiejsze zalecenie w sprawie uregulowania stawek za zakańczanie
połączeń w UE zostało wydane po przeprowadzeniu publicznych
konsultacji (w okresie od lipca do września 2008 r. (IP/08/1016),
konsultacji z państwami członkowskimi (od października 2008 r. do
lutego 2009 r.) oraz trzydziestodniowej kontroli przeprowadzonej przez Parlament
Europejski. 
Na mocy art. 19 dyrektywy ramowej dotyczącej przepisów UE w sprawie
telekomunikacji Komisja dba o harmonizację stosowania unijnych
przepisów dotyczących telekomunikacji na jednolitym rynku w celu
wspierania konkurencji i korzyści dla konsumentów.
Patrz również MEMO/09/222
Zalecenie i dokument roboczy służb Komisji są dostępne
na następującej stronie internetowej:
http://ec.europa.eu/information_society/policy/ecomm/implementation_enforcement/article_7/index_en.htmStanowisko Europejskiej Grupy Regulatorów w sprawie stawek za
zakańczanie połączeń dostępne jest na
następującej stronie internetowej: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
