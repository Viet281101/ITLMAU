IP/09/276
Bruksela, 18 lutego 2009 r.Unijny telefon alarmowy 116000 w sprawie
zaginionych dzieci działa w pięciu państwach
członkowskichDwa lata temu Komisja Europejska zarezerwowała
dla całej UE numer 116000 jako wspólny numer w sprawie zaginionych
dzieci (IP/07/188)
i wezwała państwa członkowskie do uruchomienia go. Choć w
zeszłym roku numer 116000 był dostępny tylko na Węgrzech (IP/08/1129),
po wielokrotnych apelach Komisji wszystkie państwa członkowskie
udostępniły go społeczeństwu i operatorom telefonów
alarmowych.  Numer ten przydzielono również usługodawcom w
dziewięciu państwach członkowskich; dla porównania w
zeszłym roku przydzielono go w siedmiu państwach członkowskich.
Numer 116000 działa już w pięciu krajach (Grecja, Niderlandy,
Portugalia, Rumunia i Węgry). Będzie również wkrótce
działał w dwóch kolejnych krajach (Belgia i Słowacja).
Zapewniwszy, że – zgodnie z prawodawstwem UE – numer 116000
jest zarezerwowany przez kraje UE, Komisja ponownie apeluje do państw
członkowskich o wsparcie i wskazówki dla potencjalnych operatorów
telefonu alarmowego 116000 po to, by rodzice i dzieci mogli w razie potrzeby
dzwonić pod numer 116000 w całej Europie. 
„To że telefon alarmowy 116000 w sprawie zaginionych dzieci
już działa w Grecji, Niderlandach, Portugalii, Rumunii i na
Węgrzech jest dobrą wiadomością.  Od pozostałych
państw członkowskich spodziewałabym się jednak bardziej
ambitnego podejścia. Jeśli chodzi o bezpieczeństwo naszych dzieci
nie należy popadać w samozadowolenie”, powiedziała
Viviane Reding, unijna komisarz ds. społeczeństwa informacyjnego i
mediów. „Apeluję do państw członkowskich, aby
wypełniły swoje zobowiązania i przekazały usługodawcom
informacje na temat numerów 116, tak abyśmy mogli w krótkim
czasie uruchomić telefony alarmowe w całej UE.  Oprócz
zobowiązań prawnych, które będę stanowczo
egzekwować, istnieje też obowiązek moralny wobec europejskich
rodziców i dzieci.”
Obecnie unijny telefon alarmowy 116000 w sprawie zaginionych dzieci
działa w pięciu państwach członkowskich (Grecja,
Niderlandy, Portugalia, Rumunia i Węgry).  W państwach tych
przydzielono numer usługodawcom, którzy są zobowiązani do
odbierania połączeń w odpowiedni sposób, bez pobierania
opłaty, siedem dni w tygodniu, na terenie całego kraju.  Od czasu
uruchomienia numeru 116000 na Węgrzech, każdego miesiąca
wykonywanych jest tam ok. 40 tys. połączeń z tym numerem, z czego
węgierski operator telefonu alarmowego, Kék Vonal, jest w stanie odebrać
ok. 6-7 tys. miesięcznie.  
W zeszłym roku potwierdzono wartość numeru 116000 w przypadku
transgranicznego uprowadzenia dzieci przez jedno z rodziców.  W Belgii
ojciec przetrzymywał przez dziewięć i pół miesiąca
swoje córki w wieku siedmiu, dziesięciu i czternastu lat w bardzo
prymitywnych i niebezpiecznych warunkach. We wrześniu 2008 r., na
prośbę belgijskich i portugalskich operatorów telefonu alarmowego
116000 w sprawie zaginionych dzieci, na początku wieczornych
wiadomości na portugalskim kanale telewizyjnym RTP-TV wyemitowano apel o
informacje na temat zaginionych dzieci, a na końcu pokazano na całym
ekranie numer 116000. Kilka minut po programie sprawa została
rozwiązana. Uruchomienie numeru 116000 w całej Europie
ułatwiłoby akcje poszukiwawcze i współpracę
międzynarodową oraz zapewniłoby ich większą
skuteczność.  Operatorzy telefonów alarmowych mogliby
działać w bardziej skoordynowany sposób w celu rozwiązywania
przypadków transgranicznych zaginięć dzieci. 
Prace nad uruchomieniem dwóch innych numerów, 116111 (numer,
pod którym dzieci mogą wezwać pomoc) oraz 116123 (numer,
pod którym można uzyskać wsparcie emocjonalne), zarezerwowanych w
październiku 2007 r., również posuwają się do przodu.Szesnaście państw członkowskich (Bułgaria,
Republika Czeska, Niemcy, Dania, Estonia, Grecja, Finlandia, Węgry,
Irlandia, Łotwa, Niderlandy, Polska, Portugalia, Rumunia, Szwecja i
Słowacja) przydzieliło numer 116111; dla
porównania, w zeszłym roku był on przydzielony w dziesięciu
krajach.  Przydzielenie numeru jest w toku w dwóch krajach (Cypr i
Hiszpania). W zeszłym roku numer 116111 działał tylko na
Węgrzech, ale teraz można już z niego korzystać w
dziewięciu państwach członkowskich (Republika Czeska, Niemcy,
Dania, Estonia, Węgry, Polska, Portugalia, Rumunia, Słowacja), a
wkrótce zostanie uruchomiony w kolejnych pięciu (Grecja, Finlandia,
Irlandia, Łotwa, Szwecja). 
Numer 116123, pod którym można uzyskać wsparcie
emocjonalne, przydzielono operatorom w siedmiu państwach
członkowskich (Austria, Niemcy, Finlandia, Irlandia, Niderlandy,
Szwecja, Słowenia).  Przydzielenie numeru jest w toku na Cyprze.  Numer
116123 działa w Austrii i wkrótce zostanie uruchomiony w trzech
kolejnych krajach (Niemcy, Szwecja i Słowenia).
W lipcu zeszłego roku w przygotowanym przez Komisję sprawozdaniu z
postępu prac stwierdzono, że do tej pory państwa
członkowskie nie podjęły zbyt wielu starań mających na
celu przekazanie usługodawcom informacji na temat numerów 116 i
wezwano je do zwiększenia wysiłków (IP/08/1129).
Państwa członkowskie mogą zwiększyć wysiłki
poprzez udzielanie potencjalnym usługodawcom, których wiedza na temat
telekomunikacji jest zwykle ograniczona, wskazówek dotyczących procesu
przydzielania numerów oraz zapewnienie im jednego punktu kontaktowego w
ministerstwie lub w krajowym organie regulacyjnym.  
Przebieg procedury
W
lipcu 2006 r. Komisja Europejska zaproponowała zarezerwowanie jednego
numeru telefonu, pod którym zgłaszane byłyby przypadki
zaginionych dzieci (116000)  i innego numeru służącego dzieciom
do wzywania pomocy (116111). Był to wynik przyjęcia strategii UE w
sprawie praw dziecka (IP/06/927).
Komisja zadecydowała o zarezerwowaniu numerów 116000 (IP/07/188)
i 116111 we wszystkich państwach członkowskich odpowiednio w dniach 15
lutego 2007 r. i 30 października 2007 r. Zobowiązuje to państwa
członkowskie do udostępnienia społeczeństwu
„numerów 116”, ale nie zmusza ich do przydzielania tych
numerów usługodawcom i zapewniania świadczenia usług. 
Dalsze informacje na temat numerów 116: 
http://ec.europa.eu/information_society/policy/ecomm/current/pan_european/index_en.htm
