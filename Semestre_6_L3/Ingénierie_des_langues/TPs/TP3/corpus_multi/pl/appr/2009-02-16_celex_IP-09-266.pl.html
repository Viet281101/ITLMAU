IP/09/266
Bruksela, dnia 16 lutego 2009 r.Państwa członkowskie UE na drodze
do wyłączenia naziemnej telewizji analogowejEuropa przoduje w świecie pod względem
zastępowania telewizji analogowej telewizją
cyfrową. Komisja Europejska stosuje skoordynowane
podejście do uwolnienia i przyszłego wykorzystania
częstotliwości radiowych, pragnąc zapewnić obywatelom UE
możliwość korzystania z zalet telewizji cyfrowej, w tym z
rosnącego zakresu interaktywnych usług telewizyjnych
(np. z telewizji wysokiej rozdzielczości lub wideo na
życzenie), dostępnych w ramach licznych platform transmisyjnych,
w tym sieci transmisji naziemnej, kablowej, satelitarnej, telewizji internetowej
i telewizji komórkowej. Z myślą o realizacji tych
planów państwa członkowskie stopniowo wyłączają
zajmującą znaczący zakres częstotliwości
transmisję analogową i przechodzą na nadawanie cyfrowe. Proces
wyłączania naziemnej analogowej transmisji telewizyjnej w Europie
ogólnie przebiega sprawnie. Pełnego wyłączenia dokonało
już pięć państw członkowskich (Niemcy, Finlandia,
Luksemburg, Szwecja i Holandia), a do 2010 r. proces powinien wkroczyć
w daleko zaawansowaną fazę w całej UE. Oczekuje się, że
prawie wszystkie państwa członkowskie dotrzymają przyjętego
przez UE, przewidzianego na rok 2012 docelowego terminu wyłączenia.„Coraz więcej Europejczyków korzysta z zalet
telewizji cyfrowej. Niektóre państwa członkowskie UE są bez
wątpienia światowymi liderami, jeżeli chodzi
o zastępowanie naziemnej analogowej transmisji telewizyjnej
transmisją cyfrową”, powiedziała Viviane Reding, komisarz
UE ds. telekomunikacji i mediów. „W Europie przechodzenie na
telewizję cyfrową przebiega sprawnie i zgodnie z planem,
zwłaszcza w porównaniu z innymi krajami na świecie. Jestem pewna,
że w najbliższych dwóch latach więcej państw UE
dołączy do grupy krajów, które dokonując zmiany formatu
transmisji, jako pierwsze wkroczyły w erę cyfrową. Oznacza to,
że dostępny stanie się znaczny zakres uwolnionych
częstotliwości na potrzeby nowych usług telewizyjnych i
usług łączności bezprzewodowej, jeżeli Europa szybko
podejmie właściwe decyzje. Skoordynowane decyzje dotyczące
wykorzystania tzw. dywidendy cyfrowej są kluczem do szybkiego
ożywienia gospodarczego Europy”. 
Transmisja cyfrowa zapewnia udoskonaloną jakość obrazu i
dźwięku, lepszy odbiór przez urządzenia przenośne,
więcej kanałów telewizyjnych i radiowych, a także poszerzone
usługi informacyjne (np. pogram telewizyjny wyświetlany na ekranie).
Ze względu na to, że nadawanie cyfrowe wiąże się z
bardziej wydajnym wykorzystaniem częstotliwości radiowych, pojawi
się przestrzeń dla nowych zastosowań, takich jak TV wysokiej
rozdzielczości, telefonia komórkowa lub bezprzewodowa
łączność szerokopasmowa na obszarach wiejskich. Powinno to
zwiększyć innowacyjność i możliwości rozwoju w
sektorach telekomunikacji i mediów, przyczyniając się
jednocześnie do powodzenia działań podejmowanych w Europie
na rzecz ożywienia gospodarczego. 
Komisja pracuje nad wspólnym podejściem w zakresie sposobów
zagospodarowania widma radiowego uwolnionego wskutek przejścia na
transmisję cyfrową, które przyniosłyby najwięcej
pożytku rynkowi wewnętr znemu i 500 milionom korzystających z
niego obywateli.
Naziemna cyfrowa transmisja telewizyjna została już wprowadzona w
21 państwach członkowskich (Austria, Belgia, Bułgaria, Czechy,
Dania, Niemcy, Estonia, Grecja, Hiszpania, Francja, Węgry, Włochy,
Litwa, Luksemburg, Łotwa, Malta, Holandia, Finlandia, Szwecja,
Słowenia, Wielka Brytania) i obejmuje swoim zasięgiem części
terytoriów krajowych. Pięć innych państw członkowskich
(Cypr, Irlandia, Polska, Portugalia i Słowacja) zapowiedziało, że
zapewni usługi cyfrowe najpóźniej do 2010 r. Swoich planów
nie przedstawiła jeszcze Rumunia.
Proces wyłączania naziemnej telewizji analogowej zakończono
już w Luksemburgu, Holandii, Finlandii, Szwecji, Niemczech, Belgii
(Flandrii) i w dużej części Austrii. Do końca 2010 r. lub
wcześniej obejmie on całą Austrię, Estonię, Danię,
Hiszpanię, Maltę i Słowenię. W okresie od końca 2010 r.
do końca 2012 r. wyłączenia naziemnej telewizji analogowej
dokonają Belgia (Walonia i region stołeczny Bruksela), Bułgaria,
Cypr, Czechy, Grecja, Francja, Węgry, Włochy, Litwa, Łotwa,
Portugalia, Rumunia, Słowacja i Wielka Brytania. W Polsce ostateczną
datę wyłączenia wyznaczono na najpóźniej 2015 r.GrupaPaństwa członkowskieA (wyłączenie ukończone)BE (Flandria), DE, FI, LU, NL, SEB (data wyłączenia: koniec 2010 r. lub
wcześniej)AT, DK, EE, ES, MT, SIC (data wyłączenia: koniec 2012 r. lub
wcześniej)BE (region stołeczny Bruksela), BG, CY, CZ, EL, FR, HU,
IT, LT, LV, PT, RO, SK, UKUSA przesunęły datę wyłączenia na 12 czerwca 2009 r.
W Japonii wyłączenie planowane jest na lipiec 2011 r., w Korei
Południowej na koniec 2012 r., w Australii na 2013 r., w Indiach i Rosji na
2015 r. 
Technologią wykorzystywaną w naziemnej cyfrowej transmisji
telewizyjnej w Europie jest technologia DVB-T. Komisja Europejska zachęca
do stosowania standardów z rodziny DVB w UE i na całym
świecie (IP/08/451).
Bliższych informacji udzielają: 
Informacje państw członkowskich na temat ich planów
dotyczących przejścia na transmisję cyfrową są
publikowane na stronach internetowych Komisji:
http://ec.europa.eu/information_society/policy/ecomm/current/broadcasting/switchover/national_plans/index_en.htmKomunikat w sprawie przyspieszenia przejścia z nadawania analogowego na
cyfrowe znajduje się pod adresem:
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT
Komunikat w sprawie dywidendy cyfrowej znajduje się pod adresem:
http://eur-lex.europa.eu/LexUriServ/LexUriServ.do?uri=CELEX:52007DC0700:EN:NOT
