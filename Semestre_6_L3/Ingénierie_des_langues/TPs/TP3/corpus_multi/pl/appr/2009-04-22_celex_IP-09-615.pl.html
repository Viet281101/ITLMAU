IP/09/615
Bruksela, dnia 22 kwietnia 2009 r.Proces boloński &#8211; reforma
szkolnictwa wyższego w ciągu najbliższych dziesięciu
latW dniach 28 i 29 kwietnia ministrowie z 46
państw europejskich odpowiedzialni za szkolnictwo wyższe spotkają
się w Leuven i Louvain-la-Neuve w Belgii by podsumować dotychczasowe
osiągnięcia procesu bolońskiego, ustalić nowy program
działań oraz uzgodnić priorytety europejskiego obszaru
szkolnictwa wyższego na najbliższe 10 lat, do roku 2020.
W związku z ogromnym zainteresowaniem reformami w europejskim obszarze
szkolnictwa wyższego ze strony państw spoza Europy po raz pierwszy w
„Forum procesu bolońskiego” we&#378;mie udział
zarówno 46 państw uczestniczących w procesie bolońskim, jak
i 20 państw spoza
kontynentu.[1]
Liczba państw uczestniczących w procesie bolońskim
wzrosła z 29 w 1999 r. do 46 w 2009
r.[2], a więc oznacza to
prawdziwy sukces na skalę europejską. Z najnowszego sprawozdania
podsumowującego proces boloński, które zostanie przedstawione
ministrom w Leuven i Louvain-la-Neuve, wynika, że poczyniono znaczny,
aczkolwiek niezbyt równomierny postęp w realizacji reform
bolońskich. Najnowsze sprawozdanie Komisjiprzedstawiające
korzyści z procesu bolońskiego potwierdza ten pozytywny wniosek oraz
wskazuje na duży postęp, szczególnie w kwestii reform
strukturalnych. Nacisk powinno się obecnie położyć na
modernizację polityki edukacji w państwach członkowskich oraz na
wprowadzenie w życie reform szkół wyższych w Europie.
Najważniejsze reformy bolońskie dotyczą:trójstopniowej struktury uzyskiwania dyplomów (dyplom
licencjacki, magisterski, doktorski), 
zapewniania jakości w szkolnictwie wyższym, 
uznawania kwalifikacji i okresów studiów.
Dzięki tym reformom przed uniwersytetami i studentami
otwierają się nowe możliwości. Europejski rejestr
zapewniania jakości w szkolnictwie wyższym, utworzony w zeszłym
roku, ułatwia promocję europejskiego szkolnictwa wyższego oraz
zwiększa zaufanie do instytucji oraz programów w Europie i na
świecie.
Odnosząc się do zbliżającego się spotkania
ministerialnego, Ján Figel’, europejski komisarz odpowiedzialny za
edukację, szkolenia, kulturę i młodzież, powiedział:
„Proces boloński przyczynił się do większej
zgodności i porównywalności systemów szkolnictwa
wyższego. Ponadto sprawił on, że Europa stała się
regionem bardziej atrakcyjnym dla studentów spoza kontynentu. Mimo, że
aby osiągnąć cele wyznaczone w 1999 r. pozostało nam jeszcze
trochę pracy, musimy tymczasem już iść do przodu, żeby
stawić czoła nowym wyzwaniom, szczególnie tym związanym z
obecnym kryzysem gospodarczym. Szkolnictwo wyższe może tu odegrać
znaczącą rolę, przyczyniając się do trwałego
ożywienia gospodarczego oraz stymulując innowacje. Uniwersytety
muszą się unowocześnić, a dzięki temu, że
rządzący w Europie i na całym świecie zgadzają się
z potrzebą modernizacji, proces boloński otrzymał wsparcie
niezbędne do osiągnięcia sukcesu”.
Jedno z najnowszych badań Eurobarometru przeprowadzone
wśród studentów szkół wyższych wykazało,
że studenci chcieliby łatwiejszego dostępu do szkolnictwa
wyższego oraz że uniwersytety powinny otworzyć się na
współpracę ze światem pracy i oferować
możliwość uczenia się przez całe życie. Oto
aż 97% studentów stwierdziło, że ważne jest, aby
szkoły wyższe przekazywały studentom wiedzę oraz
umiejętności niezbędne do osiągnięcia sukcesu na rynku
pracy. 
Zdecydowana większość respondentów (87%) zgodziła
się również z twierdzeniem, że istotne jest, aby szkoły
wyższe sprzyjały innowacyjności i kształtowały ducha
przedsiębiorczości wśród studentów i kadry
pedagogicznej; ta sama grupa opowiedziała się również za
możliwością odbywania praktyk zawodowych w prywatnych
przedsiębiorstwach w ramach programu studiów. Coraz więcej
studentów jest zainteresowanych studiami za granicą, z czego
większość chciałaby otrzymywać dodatkowe informacje na
temat jakości szkół wyższych w celu dokonania
świadomego wyboru szkoły. 
Komisja Europejska wraz z państwami członkowskimi i sektorem
szkolnictwa wyższego realizuje program modernizacji szkół
wyższych w ramach strategii lizbońskiej na rzecz wzrostu
gospodarczego i zatrudnienia. Wsparcie finansowe jest oferowane w ramach
nowego programu „Uczenie się przez całe życie”
(działania Erasmus), siódmego programu ramowego UE na rzecz badań
oraz programu na rzecz konkurencyjności i innowacji, jak również
funduszy strukturalnych i w postaci pożyczek Europejskiego Banku
Inwestycyjnego. 
Komisja wspiera również w wymierny sposób reformy szkolnictwa
wyższego na całym świecie poprzez swą politykę
zewnętrzną i związane z nią programy; przykładowo,
wsparcie finansowe dla krajów sąsiadujących z UE można
uzyskać w ramach programu Tempus. Współpraca z pozostałymi
krajami partnerskimi jest finansowana dzięki szeregowi dwustronnych i
wielostronnych programów współpracy: UE-USA/Kanada, EDULINK, ALFA
dla Ameryki Łacińskiej oraz nowy program Nyerere dla Afryki. Ponadto
działa program Erasmus Mundus, z którego przyznawane są
stypendia, dzięki którym studenci z całego świata mogą
uczestniczyć w zintegrowanych programach studiów magisterskich w wielu
krajach europejskich. W nowej fazie tego programu przewidziano także studia
doktoranckie. Współpraca z instytucjami spoza Europy jest
również możliwa dzięki wsparciu, którego Komisja
udziela programom badań naukowych prowadzonych przez szkoły
wyższe w ramach siódmego programu ramowego UE na rzecz badań.
Dzięki programowi działań „Marie Curie” indywidualni
naukowcy mogą wziąć udział w pracach zespołu badaczy za
granicą. 
Więcej informacji:
Komisja Europejska: MEMO/09/170
[FAQ dot. procesu bolońskiego], 22 kwietnia 2009
Komisja Europejska: MEMO/09/172
[sprawozdanie Eurydice], 22 kwietnia 2009
Komisja Europejska: MEMO/09/171
[badanie Eurobarometru], 22 kwietnia 2009
Komisja Europejska: Szkolnictwo
wyższe 
Komisja Europejska: Szkolnictwo wyższe: proces
boloński 
Oficjalna strona internetowa procesu
bolońskiego 
Konferencja
z udziałem ministrów edukacji z krajów uczestniczących w
procesie bolońskim , Louvain-la-Neuve i Leuven, 28-29 kwietnia 2009[1]Zaproszono
przedstawicieli następujących państw: Maroko, Tunezja, Egipt,
Etiopia, Senegal, Tanzania, RPA, Izrael, Jordania, Kazachstan, Kirgistan, Indie,
Chiny, Japonia, Wietnam, Australia, Nowej Zelandia, Brazylia, Meksyk, USA oraz
Kanada.[2] Albania,
Andora, Armenia, Austria, Azerbejdżan, Belgia, Bośnia i Hercegowina,
Bułgaria, Była Jugosłowiańska Republika Macedonii,
Chorwacja, Cypr, Czarnogóra, Czechy, Dania, Estonia, Finlandia, Francja,
Grecja, Gruzja, Hiszpania, Holandia, Irlandia, Islandia, Liechtenstein, Litwa,
Luksemburg, Łotwa, Malta, Mołdawia, Niemcy, Norwegia, Polska,
Portugalia, Rosja, Rumunia, Serbia, Słowacja, Słowenia, Stolica
Apostolska, Szwajcaria, Szwecja, Turcja, Ukraina, Węgry, Wielka Brytania,
Włochy
