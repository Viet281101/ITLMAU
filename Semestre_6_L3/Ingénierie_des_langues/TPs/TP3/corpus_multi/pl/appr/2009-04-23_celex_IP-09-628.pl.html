IP/09/628
Bruksela, dnia 23 kwietnia 2009 r.Komisja z zadowoleniem wita przyjęcie
pakietu klimatyczno-energetycznegoKomisja Europejska wyraża zadowolenie z
dokonanego dzisiaj formalnego przyjęcia pakietu klimatyczno-energetycznego
oraz przepisów zapewniających zmniejszenie emisji
CO2 pochodzących z nowych
samochodów i paliw używanych w transporcie. Uzgodnione w grudniu
środki sprawią, że gospodarka europejska stanie się
zdecydowanie niskoemisyjna oraz przyczynią się do zwiększenia
bezpieczeństwa dostaw energii. W perspektywie do 2020 r. pakiet wyznacza
prawnie wiążące cele dotyczące zmniejszenia poziomu emisji
gazów cieplarnianych o 20% w porównaniu z rokiem 1990 oraz
zwiększenia do 20% udziału odnawialnych źródeł energii.
Pakiet będzie również pomocny w osiągnięciu w tym samym
okresie wyznaczonego przez UE celu dotyczącego poprawy o 20%
efektywności energetycznej. Dzięki pakietowi Europa staje się
pierwszym w świecie regionem, w którym zostaną wprowadzone w
życie tak daleko idące, prawnie wiążące cele w zakresie
klimatu i energii. Stanowi to istotny wkład w osiągnięcie
ambitnego międzynarodowego porozumienia w sprawie zmian klimatu podczas
grudniowej konferencji Narodów Zjednoczonych poświęconej
klimatowi.
Przewodniczący Komisji José Manuel Barroso powiedział:
„W dniu dzisiejszym osiągnęliśmy porozumienie w sprawie
jednego z ważniejszych priorytetów obecnej Komisji. Pakiet
klimatyczno-energetyczny stanowi sprawdzian zdolności Europy do
działania dla dobra swoich obywateli. W połączeniu z wczorajszym
porozumieniem w sprawie wzmocnienia wewnętrznego rynku energii w UE stanowi
to dla nas istotny krok ku poprawie efektywności energetycznej i
bezpieczeństwa dostaw energii oraz umacnia pozycję Europy, jeśli
chodzi o osiągnięcie nowego międzynarodowego porozumienia w
zakresie zmian klimatu, jakie ma zostać podpisane w ciągu tego
roku.”
Pakiet klimatyczno-energetyczny zobowiązuje przywódców UE, aby
do roku 2020 emisje gazów cieplarnianych zostały zmniejszone o 20% w
porównaniu z poziomem z 1990 r., a udział energii odnawialnej w
zużyciu energii zwiększył się do 20%. Pakiet przyczynia
się również do realizacji celu dotyczącego poprawy
efektywności energetycznej o 20%. 
Pakiet ten tworzy podstawę do zmniejszenia emisji gazów
cieplarnianych z 20 do 30% w kontekście zadowalającego
międzynarodowego porozumienia w sprawie zmian klimatu, w którym inne,
rozwinięte i rozwijające się kraje mają swój
słuszny udział w ograniczaniu emisji gazów cieplarnianych w skali
światowej. Międzynarodowe porozumienie ma zostać zawarte podczas
konferencji Narodów Zjednoczonych poświęconej klimatowi, jaka ma
odbyć się w grudniu w Kopenhadze.
Pakiet energetyczno-klimatyczny składa się z czterech aktów
prawnych:dyrektywy zmieniającej system handlu uprawnieniami do emisji (EU ETS),
który obejmuje około 40% emisji gazów cieplarnianych w UE;
decyzji w sprawie wspólnych starań na rzecz ograniczenia emisji,
ustanawiającej wiążące krajowe cele dla sektorów
nieobjętych systemem handlu uprawnieniami do emisji (zob.
załącznik);
dyrektywy ustanawiającej wiążące krajowe cele w zakresie
wzrostu udziału odnawialnych źródeł energii w koszyku
energetycznym danego kraju (zob. załącznik);
dyrektywy stwarzającej ramy prawne dla bezpiecznego i ekologicznego
stosowania technologii wychwytywania i składowania dwutlenku
węgla.Pakiet uzupełniono dwoma dodatkowymi aktami
prawnymi przyjętymi w tym samym czasie:rozporządzeniem nakładającym wymóg zmniejszenia emisji
CO2 w nowych samochodach do średniego poziomu 120 g/km w okresie
od 2012 do 2015 r. i dalszego zmniejszenia tego poziomu do 95 g/km w 2020 r.
Już sam ten środek doprowadzi do wymaganego w sektorach
nieobjętych EU ETS zmniejszenia poziomu emisji o ponad jedną
trzecią.
przeglądem dyrektywy w sprawie jakości paliwa wymagającej od
dostawców paliwa ograniczenia emisji gazów cieplarnianych
powstających przy produkcji paliw o 6% do 2020 r. Kolejne
kroki
Sześć aktów legislacyjnych wejdzie w życie
dwadzieścia dni po spodziewanym w maju ich opublikowaniu w Dzienniku
Urzędowym.
Dalsze informacje 
Dalsze informacje i
przepisy uzupełniające można znaleźć w komunikacie IP/08/1998
oraz w notatkach dotyczących:
EU ETS: MEMO/08/796wspólnych starań na rzecz ograniczenia emisji: MEMO/08/797
energii ze źródeł odnawialnych: MEMO/08/33
wychwytywania i składowania dwutlenku węgla: MEMO/08/798
emisji CO2 z samochodów osobowych: MEMO/08/799
jakości paliwa: MEMO/08/800
Strona internetowa Komisji Europejskiej poświęcona działaniom
w obszarze energii i zmian klimatu:
http://ec.europa.eu/climateaction
Załącznik 
Prawnie wiążące cele, które
państwa członkowskie powinny osiągnąć do 2020
r.Zmiany w poziomie emisji w sektorach nieobjętych EU ETS
(w stosunku do roku 2005)Udział energii ze źródeł odnawialnych w
zaspokajaniu końcowego zapotrzebowania na energię w 2020 r.AT-16.0%34%BE-15.0%13%BG20.0%16%CY-5.0%13%CZ9.0%13%DK-20.0%30%EE11.0%25%FI-16.0%38%FR-14.0%23%DE-14.0%18%EL-4.0%18%HU10.0%13%IE-20.0%16%IT-13.0%17%LV17.0%40%LT15.0%23%LU-20.0%11%MT5.0%10%NL-16.0%14%PL14.0%15%PT1.0%31%RO19.0%24%SK13.0%14%SI4.0%25%ES-10.0%20%SE-17.0%49%UK-16.0%15%
