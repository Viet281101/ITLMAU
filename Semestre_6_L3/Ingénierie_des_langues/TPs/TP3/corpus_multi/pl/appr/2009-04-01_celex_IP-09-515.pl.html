IP/09/515
Bruksela, 1 kwietnia 2009 r.Przeciwdziałanie
praktykom ograniczającym konkurencję: Komisarz Kroes przyjmuje
do wiadomości decyzję MasterCard o zmniejszeniu wielostronnych
prowizji interchange (MIF) od transakcji transgranicznych oraz o
uchyleniu niedawnych podwyżek opłat za uczestnictwo w systemieCzłonek
Komisji Europejskiej ds. konkurencji, Neelie Kroes, poinformowała, że
w oparciu o dostępne informacje nie widzi potrzeby, aby podnieść
wobec MasterCard zarzuty o niezastosowanie się do decyzji podjętej
przez Komisję w 2007 r., w której stwierdzono, że stosowane przez
MasterCard wielostronne prowizje interchange (MIF) od transakcji
transgranicznych stanowią naruszenie przepisów Traktatu WE
dotyczących praktyk handlowych naruszających
konkurencję (zob. IP/07/1959
oraz MEMO/07/590).
W związku z decyzją podjętą w 2007 r. przedsiębiorstwo
MasterCard w dniu 12 czerwca 2008 r. tymczasowo zniosło wielostronne
prowizje interchange od transakcji transgranicznych (zob. MEMO/08/397),
jednak w październiku 2008 r. wprowadziło podwyżkę
opłat za uczestnictwo w systemie. Obecnie przedsiębiorstwo MasterCard
podjęło decyzję o wprowadzeniu nowych metod kalkulacji
wielostronnych prowizji interchange od transakcji transgranicznych. Dzięki
temu średnia ważona wysokość wielostronnych prowizji
interchange decydująco spadnie w porównaniu z tym, co zostało
uznane za naruszenie przepisów UE dotyczących konkurencji. Zgodnie z
nową metodą maksymalna średnia ważona wielostronna prowizja
interchange od jednej transakcji ulegnie zmniejszeniu do 0,30% w przypadku
konsumenckich kart kredytowych oraz do 0,20% w przypadku konsumenckich kart
debetowych. Ponadto przedsiębiorstwo MasterCard zgodziło się
cofnąć w lipcu 2009 r. podwyżkę opłat za uczestnictwo w
systemie, która została wprowadzona w październiku 2008 r.
Przedsiębiorstwo MasterCard zgodziło się również na to,
aby w lipcu 2009 r. dokonać zmian w przepisach obowiązujących w
jego systemie, dążąc do zwiększenia przejrzystości i
konkurencji na rynku kart płatniczych. Wdrażanie tych zmian
będzie w najbliższych miesiącach ściśle monitorowane.Neelie
Kroes, komisarz ds. konkurencji, oświadczyła: „Cieszę
się, że podjęte zobowiązania nie tylko zwiększą
efektywność i przejrzystość systemu płatności
realizowanych za pomocą kart płatniczych MasterCard, ale
również zapewnią równy podział korzyści
między konsumentów i sprzedawców detalicznych. Nowe metody
kalkulacji wielostronnych prowizji interchange doprowadzą do
zwiększenia przejrzystości dla banków i sprzedawców
detalicznych oraz spowodują znaczne zmniejszenie opłat w
porównaniu z prowizjami stosowanymi dotychczas przez MasterCard. W
nadchodzących miesiącach będziemy ściśle
nadzorować wdrażanie tego systemu.”
W grudniu 2007 r. Komisja uznała (zob. IP/07/1959
oraz MEMO/07/590),
że wielostronne prowizje interchange od transakcji transgranicznych
przy użyciu kart debetowych i kredytowych marki MasterCard i Maestro na
terytorium Europejskiego Obszaru Gospodarczego (EOG) naruszają przepisy
Traktatu WE dotyczące praktyk handlowych ograniczających
konkurencję (art. 81). Niemniej jednak w wyniku tej decyzji nie wykluczono
możliwości, że wielostronne prowizje interchange mogą
być zgodne z wspólnotowymi przepisami dotyczącymi ochrony
konkurencji, jeżeli miałyby pozytywne oddziaływanie na innowacje
i efektywność, oraz jeżeli umożliwiłyby konsumentom
odniesienie pewnych korzyści. W decyzji wyznaczono przedsiębiorstwu
MasterCard termin sześciu miesięcy (tj. do dnia 21 czerwca 2008 r.) na
dostosowanie swojego postępowania do przepisów dotyczących
konkurencji, a za jakiekolwiek opóźnienia we wdrażaniu decyzji
przewidziano możliwość nałożenia kar
pieniężnych.  
W dniu 12 czerwca
2008 r. (zob. MEMO/08/397)
przedsiębiorstwo MasterCard tymczasowo zniosło stosowane przez nie
wielostronne prowizje interchange od transakcji transgranicznych,
prowadząc w dalszym ciągu rozmowy dotyczące metod kalkulacji
wielostronnych prowizji interchange, które zarówno konsumentom,
jak i sprzedawcom detalicznym umożliwiłyby odniesienie
porównywalnych korzyści. 
Zobowiązania podjęte przez MasterCard
MasterCard podjęło zobowiązania w trzech obszarach:
•	Po pierwsze: w lipcu 2009 r. przedsiębiorstwo MasterCard
rozpocznie naliczanie wielostronnych prowizji interchange od transakcji
transgranicznych zgodnie z metodą, dzięki której zaistnieje
pewność, iż prowizje są odzwierciedleniem korzyści,
jakie handlowcy przyjmujący płatność za pośrednictwem
karty zamiast płatności gotówką, odnoszą z tych
transakcji. Kalkulacja wielostronnej prowizji interchange w oparciu o
tę metodę spowoduje, że średni ważony poziom
wielostronnej opłaty interchange ulegnie znacznemu obniżeniu:
do 0,30 % w przypadku transakcji za pośrednictwem konsumenckiej karty
kredytowej oraz do 0,20 % w przypadku transakcji za pośrednictwem
konsumenckiej karty debetowej. Dla porównania, w 2007 r. wielostronne
prowizje interchange stosowane przez przedsiębiorstwo MasterCard
wahały się – w zależności od karty – od 0,80 %
do 1,90 %. Wielostronne prowizje interchange od transakcji
transgranicznych wynosiły od ponad 0,40 % do ponad 0,75 %. 
•	Po drugie: w lipcu 2009 r. przedsiębiorstwo MasterCard cofnie
podwyżki opłat za uczestnictwo w systemie, które zostały
wprowadzone w październiku 2008 r. (zob. poniżej).
•	Po trzecie: w lipcu 2009 r. przedsiębiorstwo MasterCard
wprowadzi określone środki, które zwiększą
przejrzystość stosowanego obecnie systemu, ułatwiając
konsumentom i handlowcom podejmowanie bardziej świadomego wyboru co do
sposobu płatności, na jaki się decydują i jaki
akceptują. Zasady stosowane przez MasterCard zostaną na przykład
zmienione w taki sposób, że handlowcom zaoferuje się
zróznicowane stawki, którymi będą obciązani w
zależności od rodzaju użytej karty; oznacza to więc, że
wprowadzone zostaną tzw. „stawki nieskonsolidowane”. 
W październiku 2008 r. przedsiębiorstwo MasterCard wprowadziło
zmiany do systemu naliczania należności, co obejmowało
podniesienie obowiązujących na terenie EOG prowizji (pobieranych przez
system kart płatniczych – w tym przypadku MasterCard – od
banków członkowskich w ramach uczestnictwa w danym systemie),
wprowadzenie nowych prowizji dla centrów autoryzacyjnych i uchylenie
istniejących zwolnień z tych prowizji. Opłaty te zostaną
teraz zniesione.  
Biorąc pod uwagę zmiany jakie zostały dokonane przez
przedsiębiorstwo MasterCard w systemie wielostronnych opłat
interchange, zgodę MasterCard na cofnięcie podwyżki
opłat za uczestnictwo w systemie, a także dostępne obecnie
informacje dotyczące przedmiotowych rynków, komisarz Kroes nie
zamierza przedstawić Komisji wniosku o podniesienie zarzutów wobec
przedsiębiorstwa MasterCard o niezastosowanie się do decyzji Komisji z
2007 r. bądź za naruszenie przepisów dotyczących konkurencji
poprzez podniesienie opłat za uczestnictwo w systemie oraz ponowne
wprowadzenie wielostronnych prowizji interchange od transakcji
transgranicznych.  
Jeżeli chodzi o działalność przedsiębiorstwa Visa na
rynku kart płatniczych, Komisja będzie kontynuować
postępowanie wyjaśniające w zakresie praktyk ograniczających
konkurencję (zob. MEMO/08/170)
i nadal monitorować zachowanie innych podmiotów na rynku; dzięki
temu zaistnieje pewność, że konkurencja na przedmiotowym rynku
jest skuteczna i przynosi korzyści zarówno handlowcom, jak i
konsumentom. 
Więcej informacji na ten temat znajduje się w MEMO/09/143.
