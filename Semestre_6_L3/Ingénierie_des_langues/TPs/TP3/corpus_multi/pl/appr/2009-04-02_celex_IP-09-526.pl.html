IP/09/526
Bruksela, dnia 2 kwietnia 2009 r.Dzięki ogólnoeuropejskim
podstawowym uregulowaniom prawnym pierwsze europejskie linie lotnicze
oferują korzystanie z telefonów komórkowych podczas
lotuCoraz większej liczbie pasażerów
linii lotniczych w Europie oferuje się możliwość korzystania
z własnych telefonów komórkowych do wysyłania
wiadomości tekstowych, przeglądania stron internetowych czy nawet
wykonywania połączeń podczas lotu. Rok po wdrożeniu przez
Komisję wspólnych zasad bezpiecznego korzystania z
telefonów komórkowych podczas lotu i nieskomplikowanej procedury
udzielania zezwoleń na świadczenie tej usługi transgranicznej, 27
europejskich samolotów zostało wyposażonych w rozwiązania
techniczne umożliwiające bezpieczne korzystanie z telefonów GSM
podczas lotów w europejskiej przestrzeni powietrznej. Oczekuje się
podwojenia tej liczby do końca 2009 roku. 
„Możliwość korzystania z telefonu komórkowego
podczas lotu jest szczególnie pożądana przez osoby
podróżujące w interesach i przez młodszych
pasażerów. Stanowi to również interesujący model
biznesowy dla europejskich przedsiębiorstw. Właśnie dlatego rok
temu Komisja ustanowiła wspólne podstawowe uregulowania prawne,
umożliwiające przedsiębiorstwom oferowanie takich usług w
europejskiej przestrzeni powietrznej w sposób bezpieczny i
nieskomplikowany, bez konieczności zapoznawania się z 27
różnymi krajowymi procedurami udzielania zezwoleń”,
powiedziała Viviane Reding, komisarz UE ds. telekomunikacji.
„Cieszy mnie fakt, iż pierwsze linie lotnicze w Europie oferują
obecnie możliwość korzystania z telefonów komórkowych
podczas lotu. Korzystanie z telefonów komórkowych podczas lotu
nie powinno jednak przeszkadzać innym pasażerom, dlatego w celu
kontynuacji szybkiego rozpowszechniania się tej usługi należy
wydzielić, podobnie jak w pociągach, strefy ciszy. Operatorzy powinni
również zadbać o to, aby ceny pozostały przystępne.
Jeśli tak się stanie, dostęp do telefonii komórkowej podczas
lotu może zapewniać europejskim przedsiębiorstwom przewagę
na konkurencyjnym rynku przewozów lotniczych na
świecie.”
W
kwietniu 2008 r. Komisja wprowadziła przepisy mające na celu
harmonizację warunków świadczenia usług telefonii
komórkowej na pokładzie samolotów w całej UE (IP/08/537).
W rok później wspomniane przepisy wykonawcze umożliwiły
rozpoczęcie działalności w Europie dwóm dostawcom usług
telefonii komórkowej na pokładzie samolotu tj. OnAir (Genewa) i AeroMobile (Londyn). Dostawcy ci
współpracują z liniami lotniczymi zainteresowanymi
udostępnieniem takich usług swoim pasażerom. 
Obecnie trzy europejskie linie lotnicze – Ryanair (Irlandia), TAP
(Portugalia) i bmi (Zjednoczone Królestwo) – wprowadzają tę
usługę w swoich flotach: w odpowiednie rozwiązania techniczne
wyposażono już 27 samolotów i oczekuje się, że liczba
ta podwoi się do końca 2009 roku. To dobry początek, a badania
techniczne są również prowadzone przez inne linie lotnicze. 
Jednocześnie linie lotnicze doprecyzowują warunki, w jakich
pasażerowie mogą korzystać ze swoich telefonów na
pokładzie samolotu, aby zagwarantować szerszą
popularność nowej usługi wśród konsumentów.
Analizują również skalę zainteresowania korzystaniem z
dostępu do usługi na pokładach samolotów posiadających
odpowiednie rozwiązania techniczne. Według obecnych prognoz poziom
wyjściowy ceny tej usługi to ok. 1,60 euro za minutę
połączenia głosowego i ok. 0,43 euro za wiadomość
tekstową, w zależności od operatora naziemnej telefonii
komórkowej, z którego usług korzysta pasażer. 
W roku 2008 Komisja podjęła działania regulacyjne
służące zapewnieniu bezpiecznej ogólnoeuropejskiej telefonii
komórkowej na pokładzie samolotu i określeniu warunków
oferowania przez przedsiębiorstwa tych usług podczas lotów, w
czasie których przekracza się granice kilku państw.
Działania te obejmowały trzy konieczne kroki:zagwarantowanie, że korzystanie z urządzeń na podkładzie
samolotu – w tym telefonów – nie powoduje
zakłóceń w urządzeniach i systemach nawigacyjnych; 
zagwarantowanie, że telefony komórkowe nie powodują
zakłóceń w naziemnych sieciach telefonii komórkowej, ale
łączą się wyłącznie z pokładową
stacją bazową mającą łączność z
siecią naziemną dzięki satelicie; 
wprowadzenie jednolitych zasad i norm, tak aby pokładowe stacje bazowe
mogły działać podczas lotu nad różnymi państwami
członkowskimi UE. Wzór dla innych
kontynentów
Podejście europejskie posłużyło jako wzór do
naśladowania w innych częściach świata. Kilka
pozaeuropejskich linii lotniczych (w tym: Qantas, Emirates, Malaysian Airlines,
Royal Jordanian, Wataniya, Virgin Australia) przeprowadzało testy
usługi lub ją oferują, a w odpowiednie rozwiązania
techniczne wyposażonych jest ok. 40 samolotów. Inne linie lotnicze
poinformowały o podobnych zamiarach. Przeważający na świecie
standard GSM (obejmujący dziś już blisko 3 mld osób) stanowi
o atrakcyjności modelu, w którym pasażerowie mogą
korzystać z własnych telefonów komórkowych.
Tło
Usługi telefonii komórkowej udostępniane w samolocie są
usługami telekomunikacyjnymi o charakterze ogólnoeuropejskim. W
kwietniu 2008 r. Komisja przyjęła dwa środki (IP/08/537):decyzję ustanawiającą zharmonizowane parametry techniczne
urządzeń pokładowych stosowanych w telefonii komórkowej na
pokładzie samolotów w Unii Europejskiej. Ustanowienie parametrów
gwarantuje, że urządzenia nie powodują zakłóceń i
umożliwia Europejskiej Agencji Bezpieczeństwa Lotniczego (EASA) udzielanie urządzeniom w
różnych typach samolotów świadectw o zdatności do lotu.
Decyzja ma moc prawną, co gwarantuje, że we wszystkich samolotach
stosowane są urządzenia tego samego typu. 
zalecenie w sprawie zharmonizowanego podejścia w zakresie udzielania
koncesji, które ma na celu wzajemne uznawanie krajowych procedur udzielania
zezwoleń.„Roaming lotniczy” czyli
wykonywanie połączeń i wysyłanie wiadomości tekstowych
z pokładu samolotu uznawane jest za międzynarodowy roaming podobny do
usług naziemnych. Przykłady pierwszych usługodawców
wskazują na taryfy znacznie poniżej oferowanych w
przeszłości usług telefonii stacjonarnej na pokładzie
samolotu za pośrednictwem satelity. Telefonia komórkowa podczas lotu
nie wchodzi w zakres działań podejmowanych przez Komisję w
odniesieniu do taryf za transmisję danych i połączenia w
roamingu, ponieważ jest uznawana za innowacyjną usługę na
wschodzącym rynku i stąd podlega ona swobodnej wycenie dostawców
usług. Mimo to Komisja ze swej strony ściśle monitoruje ceny
konsumpcyjne i ich przejrzystość. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
