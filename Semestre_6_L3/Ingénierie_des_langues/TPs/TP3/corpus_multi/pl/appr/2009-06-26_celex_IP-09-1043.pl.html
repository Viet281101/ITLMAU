IP/09/ 1043  Bruksela, dnia 26 czerwca 2009 r. 26 czerwca 2009 r. – w Międzynarodowy Dzień Walki z Nadużywaniem Narkotyków i Nielegalnym Handlem Narkotykami – rozpoczyna się europejska kampania w sprawie narkotyków  Czy wiedziałeś, że około 12 mln obywateli UE zażyło przynajmniej raz w życiu kokainę lub zażywa ją regularnie? Czy wiedziałeś, że średnio co godzinę jedna osoba w UE umiera z powodu przedawkowania? Czy wiedziałeś, że co roku w Europie odnotowuje się 7–8 tys. zgonów spowodowanych zażywaniem narkotyków? Wobec tych poważnych problemów spowodowanych narkotykami Komisja Europejska rozpoczęła dziś nową akcję informacyjną i uświadamiającą – europejską kampanię w sprawie narkotyków – której głównym celem jest aktywizacja społeczeństwa oraz podnoszenie wiedzy na temat narkotyków w Unii Europejskiej.  Europejska kampania w sprawie narkotyków ma się oprzeć na zasadzie „wspólnej odpowiedzialności” i dlatego zachęca wszystkich – organizacje i osoby prywatne, osoby zawodowo zajmujące się tą dziedziną, lecz także każdego członka społeczeństwa – do podpisania deklaracji i podjęcia zobowiązania, które będzie stanowiło jedną z odpowiedzi na problem narkotykowy. Jacques Barrot, wiceprzewodniczący Komisji, ogłosił dziś w obecności Nikosa Aliagasa, dziennikarza i gwiazdy telewizji, oraz Jerzego Owsiaka, dziennikarza i działacza społecznego, oficjalne rozpoczęcie europejskiej kampanii w sprawie narkotyków. Miało to miejsce podczas ważnej uroczystości, w której udział wzięli przedstawiciele 120 europejskich podmiotów działających na tym polu.  Wiceprzewodniczący Komisji Jacques Barrot, komisarz ds. wolności, sprawiedliwości i bezpieczeństwa, oświadczył:  „Zachęcanie europejskich organizacji i obywateli do odgrywania aktywnej roli stanowi jeden z priorytetów określonych w nowym planie działań UE w zakresie narkotyków na lata 2009–2012, którego jednym z najważniejszych elementów jest europejska kampania w sprawie narkotyków. Chcemy, żeby kampania ta dotarła do Europejczyków w ich codziennym życiu, dając im możliwość wyrażenia opinii oraz zobowiązania się do podjęcia konkretnych działań”.   Jak na razie zobowiązanie w ramach europejskiej kampanii w sprawie narkotyków podjęło 21 organizacji i osób :     Association des Parents d'Elèves de l'Ecole Européenne de Bruxelles I (Belgia)     Cypryjska Rada Antynarkotykowa (Cypr)   ETHIAS (Belgia)   FESAT - Europejska Fundacja Narkotykowych Telefonów Zaufania (Unia Europejska)   FNAPT - Fédération Nationale de Prévention Toxicomanies (Francja)   Fondazione Villa Maraini (Włochy)   Fundacja la Caixa (Hiszpania)   Fundacja Wielkiej Orkiestry Świątecznej Pomocy - Jerzy Owsiak (Polska)   FPAT – Portugalska Federacja Instytucji Społecznych związanych z Zapobieganiem Uzależnieniu od Narkotyków (Portugalia)   ICOS – Międzynarodowa Rada ds. Bezpieczeństwa i Rozwoju (Unia Europejska)   Le Phare, familles face à la drogue (Francja)   Londyńskie Forum Polityki w sprawie Narkotyków (Zjednoczone Królestwo)   Miejska Rada ds. Uzależnień od Narkotyków, Błagojewgrad (Bułgaria)   Peitenger Jugendhaus-ASBL (Luksemburg)   PREV CENTRUM (Republika Czeska)   PREVNET (Unia Europejska)   Qrendi Scout Group (Malta)   TIIMI Magazine (Finlandia)   YSPDB – Stowarzyszenie Młodych na rzecz Pokoju i Rozwoju na Bałkanach (Bułgaria)   „WOCAD” – Komitet Organizacji Kobiecych ds. Problemów Alkoholowych i Narkotykowych (Szwecja)   EMCDDA – Europejskie Centrum Monitorowania Narkotyków i Narkomanii    Od dziś europejskie organizacje i obywatele europejscy mają możliwość wykorzystania europejskiej kampanii w sprawie narkotyków, by nadać swojej pracy wymiar europejski i uczynić ją bardziej widoczną. W tym celu powinni zastanowić się, w jaki sposób ich codzienne działania, obowiązki, które pełnią w społeczeństwie oraz środowisko, w którym się znajdują, mogą pomóc w podniesieniu poziomu wiedzy o narkotykach i ryzyku związanym z ich nadużywaniem oraz w podejmowaniu zobowiązań w tym zakresie. Komisja Europejska zachęca do umieszczania na stronie   www.action-drugs.eu   propozycji konkretnych i pomysłowych działań podejmowanych na każdym szczeblu i gdziekolwiek w Europie, które mogą pozytywnie wpłynąć na zachowania związane z narkotykami lub podnieść poziom wiedzy na temat narkotyków i zagrożeń wynikających z ich nadużywania.  Więcej o działalności wiceprzewodniczącego Jacquesa Barrota można dowiedzieć się na jego stronie internetowej:     http://ec.europa.eu/commission_barroso/barrot/welcome/default_en.htm
