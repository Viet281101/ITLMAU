IP/09/1290  Brüssel, 9. september 2009  Vähem hukkunuid Euroopa teedel:  mobiilsideoperaatorid toetavad eCall’i kasutuselevõttu   Täna andis Euroopa mobiilsidetööstus Euroopa sõidukisisesele hädaabikõnede süsteemile eCall oma täieliku toetuse.  Mobiilsideoperaatorite ühenduse GSM Association esindajad kinnitasid oma toetust sellele elusid päästvale tehnoloogiale, kirjutades alla ELi vastastikuse mõistmise memorandumile, millega on ette nähtud eCall-süsteemi rakendamine kogu Euroopas. Kui auto satub raskesse liiklusõnnetusse, valib eCall automaatselt   Euroopa ühtse hädaabinumbri 112   ja teatab auto asukoha lähimasse häirekeskusesse, isegi kui autos olevad inimesed ei tea oma asukohta või ei suuda seda teatada. eCall′i kasutuselevõtuks peavad ametiasutused, autotööstus ja mobiilsideoperaatorid koostööd tegema. See võib päästa ELis täielikult rakendatuna kuni 2500 inimelu aastas ja vähendada vigastuste raskust 10–15% võrra.  „Eelmisel kuul kutsus Euroopa Komisjon Euroopa valitsusi ning telekommunikatsiooni- ja autotööstust üles tegema rohkem jõupingutusi, et eCall′i hakataks Euroopa teedel kasutama.  Tahan avaldada mobiilsidetööstusele tunnustust kiire reageerimise eest.  Toetades Euroopa sõidukisisese hädaabikõnede süsteemi algatust, on nad näidanud üles sotsiaalset vastutustundlikkust ja avatust innovatiivsetele igapäevastele kommunikatsioonirakendustele,” ütles ELi infoühiskonna ja meedia volinik Viviane Reding.  Üleeuroopalise eCall-süsteemi kasutuselevõtuks on siiski vaja teha koostööd.  Täna avaldasid mobiilsideoperaatorid toetust eCall-süsteemile, mida juba toetavad autotööstus ja enamik ELi liikmesriike.  Kuus liikmesriiki (Iirimaa, Läti, Malta, Prantsusmaa, Taani ja Ühendkuningriik) ei ole ikka veel eCall′i vastastikuse mõistmise memorandumile alla kirjutanud.  Nad peaksid nüüd lõpetama pidurdamise ja kiirendama selle elusid päästva süsteemi kasutuselevõttu.  Vastasel juhul tuleb komisjonil teha järgmisel aastal ettepanek uue õigusakti kohta.”   Volinik Redin gu täna korraldatud tseremoonial kirjutas ühenduse GSM Association Europe direktor Martin Whitehead mobiilsidetööstuse nimel alla eCall′i vastastikuse mõistmise memorandumile.   Mobiilsideoperaatorite ühendus GSM Association hõlmab 219 riiki ja ühendab ligi kaudu 800 mobiilsideoperaatorit kogu maailmast ja üle 200 ettevõtja, sealhulgas telefonitootjaid, tarkvaraettevõtjaid, seadmete valmistajaid, internetiteenuse osutajaid ning meedia- ja meelelahutusettevõtjaid.   Selleks et eCall′i saaks täiel määral kasutad a, peavad ELi kõigi liikmesriikide auto- ja telekommunikatsiooniettevõtjad tagama, et hädaabiteenistused ja eriti kõnekeskused on tehniliselt võimelised eCall-süsteemi kaudu edastatavatele väljakutsetele reageerima.   Ehkki tehnoloogia on olemas ning ettevõtjad ja liikmesriikide hädaabiteenistused on kogu ELis kohaldatavates ühistes standardites kokku leppinud, ei ole Iirimaa, Läti, Malta, Prantsusmaa, Taani ja Ühendkuningriik peamiselt majanduslikel põhjustel ikka veel valmis süsteemi toetama.   15 ELi liik mesriiki (Austria, Eesti, Hispaania, Itaalia, Kreeka, Küpros, Leedu, Madalmaad, Portugal, Rootsi, Saksamaa, Slovakkia, Sloveenia, Soome, Tšehhi Vabariik) ja kolm Euroopa Majanduspiirkonna riiki (Island, Norra ja Šveits) on eCall′i rakendamiseks kokku leppinud ühise korra.  Veel kuus riiki (Belgia, Bulgaaria, Luksemburg, Poola, Rumeenia ja Ungari) toetavad eCall-süsteemi ja on valmis memorandumile alla kirjutama.  Ka Euroopa Parlament toetab täielikult eCall-süsteemi paigaldamist autodesse kogu Euroopas. Taust  Augustis kutsus Euroopa Komisjon ELi liikmesriike ning Euroopa auto- ja telekommunikatsioonitööstust üles tegema rohkem jõupingutusi, et eCall võetaks Euroopas kasutusele   (IP/09/1245)   . Komisjon koostas strateegia, et kiirendada eCall-süsteemi paigaldamist kõigisse uutesse sõidukitesse (olenemata margist ja päritoluriigist) kogu Euroopas.  Tehnoloogia oleks kõigile kättesaadav ja see põhineks   Euroopa ühtsel hädaabinumbril 112   , mida kasutatakse praegu kogu ELis   (IP/08/1968)   .  Komisjon on rahastanud eCall′i projekte tehnoloogia piiriülese toimimise tagamiseks (E-MERGE ja   GST-Rescue   ) ning on arendanud eCall′i koostöös ettevõtjatega algatuse   eSafety   raames.  eCall on algatuse   „     Intelligentne auto     ”   ja   intelligentsete transpordisüsteemide tegevuskava   üks prioriteete; nimetatud algatuse ja tegevuskavaga edendatakse info- ja kommunikatsioonitehnoloogiate kasutamist eesmärgiga muuta maanteetransport arukamaks, ohutumaks ja keskkonnasõbralikumaks   (IP/06/191)   . Viimase kahe aastaga on EL rahastanud transpordi IKT-alast teadustööd ligikaudu 160 miljoni euroga.  Liiklusõnnetused lähevad ELi majandusele maksma üle 160 miljardi euro aastas.  Kui Euroopa 230 miljonisse autosse paigaldatakse eCall-süsteem, oleks aastas võimalik hoida kokku 26 miljardit eurot. eCall-süsteem võimaldab ka liiklusummikuid paremini hallata ning kasutada autos selliseid teenuseid nagu satelliitnavigatsioon.  ELi vastastikuse mõistmise memorandum ja allakirjutanute nimekiri on esitatud aadressil:     http://ec.europa.eu/information_society/activities/esafety/doc/esafety_library/mou/invehicle_ecall_mou.pdf    http://ec.europa.eu/information_society/activities/esafety/doc/esafety_library/mou/list_of_signatures.pdf    ELi eCall-süsteemi hõlmav komisjoni strateegia ning 15 liikmesriigi ja üle 80 organisatsiooni poolt alla kirjutatud memorandum on kättesaadavad aadressil:   http://ec.europa.eu/information_society/activities/esafety/ecall/index_en.htm   Täiendav teave eCall′i kohta on esitatud veebilehel:    http://ec.europa.eu/information_society/newsroom/cf/news.cfm?item_type=library&amp;item_subtype=audiovisual&amp;tpa_id=144    Mobiilsideoperaatorite ühenduse GSM Association täna avaldatud pressiteade on esitatud:   http://www.gsmworld.com/newsroom/index.htm
