IP/09/131
Brüssel, 28. jaanuar 2009Parem õigusloome – Euroopa
eduluguEuroopa Komisjon esitas täna Euroopa Liidu
parema õigusloome strateegilise ülevaate. Ülevaade näitab,
et paremal õigusloomel on keskne osa Euroopa Liidu tegevuses, mis on
suunatud majandus- ja finantskriisi lahendamisele. Kõnealusest
ülevaatest selgub, et kodanikud ja äriühingud, eelkõige
väikesed ja keskmise suurusega ettevõtjad, saavad juba praegu kasu
lihtsustatud meetmetest ning väiksematest halduskuludest. Tänu
põhjalikule lihtsustamisele on nüüdseks tehtud ettepanek
tühistada ligi 1300 õigusakti, mis moodustavad kokku umbes 10 %
õigustikust ehk Euroopa Liidu Teataja 7800 lehekülge. Halduskulude
vähendamiseks juba esitatud või kavandatud meetmetest tulenev
kokkuhoid on 30 miljardit eurot. Ainuüksi tänane käibemaksualane
ettepanek toob kaasa 18 miljardi euro suuruse säästu. Enamik
liikmesriike on järginud komisjoni juhitavat halduskoormusega seotud
tegevust ning 21 neist on riiklikul tasandil kehtestanud ambitsioonikad
riiklikud programmid halduskoormuse vähendamiseks.  Mõjuhindamiste
kvaliteedi parandamisega jätkab komisjon ka kõigi uute
väljastatud õigusaktide kvaliteedi täiustamist. Selleks
tugevdatakse subsidiaarsuse kontrolli, parandatakse sidusrühmadega
konsulteerimist ning hinnatakse põhjalikumalt õigusaktide mõju
muuhulgas näiteks väikestele ja keskmise suurusega ettevõtjatele,
halduskoormusele, põhiõigustele, tarbijatele ja piirkondadele.Euroopa Komisjoni presidendi José Manuel Barroso sõnul on komisjoni
ettepanek halduskoormuse vähendamiseks Euroopa majanduse elavdamise
algatuse oluline osa. „Ajad muutuvad. Õigusloome peab
paigalpüsimise asemel käima ajaga kaasas. Seda tuleb kohandada uute
olukordade ja vajadustega. Sidusrühmadega konsulteerimise parandamise,
parema mõjuhindamise ning halduskoormuse vähendamisega muudame Euroopa
õigusloome veelgi tõhusamaks ja kasutajasõbralikumaks. Komisjoni
tegevus annab tulemusi. Loodan, et liikmesriigid ja Euroopa Parlament
jätkavad lähikuudel hoogsalt meie jõupingutusi ning ka nende
tegevus kannab vilja.”
Komisjoni asepresident Günter Verheugen sõnas: „Neli
aastat pärast parema õigusloome strateegia algatamist võime
öelda, et see on olnud edukas. Juba saavutatud tulemused on
märkimisväärsed ning aasta lõpuks soovime jõuda veelgi
kaugemale. Parem õigusloome on selline, mis reguleerib seal, kus vaja, kuid
hoiab ettevõtete ja kodanike koormuse võimalikult madalal, ning see
peab jääma meie praeguse majandusraskustele reageerimise üheks
oluliseks osaks.”  
2008. aastal jätkus ELi õigusaktide põhjalik
lihtsustamine
Õigusaktide lihtsustamise ja kodifitseerimisega on praegune komisjon
võtnud meetmeid, mis – kui kõik meetmed on kooskõlastatud
nõukogu ja parlamendiga – vähendavad ELi õigustiku
õigusaktide arvu peaaegu 10 % ehk ligikaudu 1300 õigusakti ja Euroopa
Liidu Teataja 7800 lehekülje võrra. Tulevikus tuleb
lihtsustamistegevust jätkata. 2009. aastal kavatseb komisjon esitada 33 uut
algatust. Pärast kehtivate ELi õigusaktide sõelumist
võidakse edasise lihtsustamise eesmärgil kaaluda veel 81 meetme
rakendamist. Selle tulemusena peaks komisjoni järgmine koosseis saama
õigusaktide lihtsustamise lõpule viia.
Lisateabe saamiseks vt MEMO/09/31
Halduskoormuse vähendamine täiskiirusel
Alates sellest, kui Euroopa Komisjoni tutvustas ettepanekut, mille
eesmärk on vähendada aastaks 2012  halduskoormust Euroopa Liidus 25 %
võrra ning kaasata tegevusse ka liikmesriigid, on oluliselt kasvanud nende
liikmesriikide arv, kes on määranud samasugused riiklikud
vähendamiseesmärgid - 2006. aastal oli neid seitse, 2007. aastal 14 
ning 2008. aastal juba 21. 
2007. ja 2008. aastal esitas komisjon 21 kiirendatud arengu
ettepanekut, mis toovad ELi ettevõtjatele hinnanguliselt ligi 2,3
miljardi euro suuruse kokkuhoiu. Lisaks pandi alus sellistele komisjoni
ettepanekutele, mis tooksid kaasa laiaulatuslikud kuluvähenemised.
Täna võttis komisjon vastu ettepaneku käibemaksudirektiivi
laiaulatuslikuks läbivaatamiseks, et kõrvaldada tõkked,
mis takistavad elektrooniliste arvete esitamist. Aastane
vähenemispotentsiaal võib keskpika ajavahemiku jooksul
küündida kuni 18 miljardi euroni. Äriühinguõiguse osas
kavatseb komisjon teha ettepaneku, mis võimaldab liikmesriikidel jätta
ELi raamatupidamisarvestuse direktiivide rakendusalast välja
mikroettevõtted, mis peaks andma 7 miljardit eurot täiendavat
säästu. Põhimõtet „kõigepealt mõtle
väikestele” kohaldatakse eelmainitud direktiivide kõikides
valdkondades, et kohandada süsteemi vastavalt väikeste ja keskmise
suurusega ettevõtjate vajadustele. 
Lisateabe saamiseks vt  MEMO/09/30
Lisateave
(peasekretariaat)
Lisateave
(ettevõtluse peadirektoraat) 
Lisateabe saamiseks e-arvete kohta vt IP/09/132
