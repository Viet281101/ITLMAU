IP/09/343
Brüssel, 3. märts 2009Euroopa maapiirkondade taaselustamiseks on
vaja paremat juurdepääsu kiirele Interneti-ühendusele,
väidab komisjonKomisjon nentis täna, et eesmärgi
„kõigile kättesaadavad lairibaühendused”
saavutamiseks 2010. aastaks, tuleks esmajärjekorras viia
Interneti-ühendus selle 30%-ni ELi maaelanikkonnast, kellel ei ole kiiret
Interneti-ühendust. Laialdasem Interneti-ühenduse kasutamine on
tõhus vahend majanduse kiire elavdamise edendamiseks. Komisjon visandab
täna, kuidas kasutada oma toetusprogramme Interneti-võrgustike ja
-teenuste stimuleerimiseks maapiirkondades, ja kutsub liikmesriike üles
samamoodi tegutsema. Hea Interneti-ühendusega on võimalik
maapiirkondade põllumajandusettevõtteid ja äriühinguid,
eelkõige väikesi ja keskmise suurusega ettevõtteid (VKEd) rohkem
kaasata ning suurendada nende konkurentsivõimet tänu
juurdepääsule rahvusvahelistele turgudele ning kiirematele ja
tõhusamatele äritegemise viisidele. Samal ajal arutavad Euroopa
Parlament ja nõukogu komisjoni ettepanekut ühe miljardi euro suuruse
lisarahastamise kohta Euroopa majanduse elavdamise kava raames, et levitada
kiiret Interneti-ühendust laiemalt kõikides Euroopa
piirkondades.
„21. sajandil ütlevad paljud meie seast, et me ei saa kindlasti
info- ja sidetehnoloogiata hakkama töö juures, aga võib-olla
isegi mitte kodus. Miks peaks see töövahend maapiirkondades vaid
ebaühtlaselt kättesaadav olema?” küsis Euroopa
Komisjoni põllumajanduse ja maaelu arengu volinik Mariann Fischer Boel.
„Kui me tahame tõepoolest, et meie maapiirkonnad oleksid viljakad
ja elujõulised, peame aitama kõigil uudsetest tehnoloogiatest
võimalikult palju kasu saada.” 
„Peame andma oma parima, et Interneti-tehnoloogia kõikide
Euroopa elanikeni jõuaks. Interneti-tehnoloogiate abil saavutatakse pool
ELi tootlikkuse kasvust ja ELi liikmesriigid ei saa eriti praegu, majanduskriisi
ajal, lubada oma maapiirkondadel sellest võimalusest ilma
jääda,” sõnas infoühiskonna ja meedia volinik
Viviane Reding. „Lairibaühendus on hädavajalik vahend
maapiirkondade ettevõtjatele, eelkõige VKEdele, kes sõltuvad
kiirest Interneti-ühendusest, et olla ühenduses muude
majandusvaldkondadega. Ma kutsun nõukogu üles aitama meil tagada, et
nendele ettevõtjatele ei valmistata pettumust, ja avaldama tugevat toetust
eesmärgile pakkuda lairibaühendust kõigile Euroopa
elanikele.”
Kui keskmiselt 93%-l Euroopa elanikest on juurdepääs kiirele
Interneti-ühendusele, siis maapiirkondades on see näitaja üksnes
70% ning mõnedes riikides (näiteks Kreeka, Poola, Slovakkia, Bulgaaria
ja Rumeenia) on lairibaühendusega Interneti-võrgustikud
kättesaadavad vaid kuni 50%-le maaelanikkonnast. 
Komisjon loetleb täna vastuvõetud teatises kasud, mida
maapiirkondade ettevõtjad (nt põllumajandusettevõtted ja
toiduainetöötlejad) ning elanikud võivad saada, kui
maapiirkondades pakutaks paremat juurdepääsu uuenduslikele info- ja
sidetehnoloogiatele. 
Näiteks 80%-l Rootsi põllumajandusettevõtetest on juba
Interneti-ühendus ja kolmandik neist kasutab Internetti iga päev
(kolmandik põllumajandustootjaid esitab Interneti kaudu ka taotlusi ELi
toetuse saamiseks). Samas sellistes piirkondades nagu Toscana Itaalias ja Ungari
kasutab üksnes neljandik põllumajandustootjatest Internetti,
mistõttu neil on raskem tootmist kavandada, toodangut turustada ja
rahvusvahelistel turgudel kehtivate hindade kohta teavet saada, ilmaennustusi
jälgida ning teiste turuosalistega koostöökokkuleppeid
sõlmida. Põllumajandustootjad ei ole ainsad, kes Euroopas
võimalustest ilma jäävad – ainult 22,5% maaelanikkonnast
kasutab e-valitsuse teenuseid, nagu maksudeklaratsioonide esitamine,
võrreldes 32,9%-ga linnaelanikkonnast.
Seepärast kutsub komisjon liikmesriike ja piirkondi (sealhulgas
kohalikud ametiasutused) üles kaaluma oma maaelu arengu programmide
kohandamist, et pöörata asjakohast tähelepanu info- ja
sidetehnoloogiatele ning Interneti-ühendusele. Seda tuleks eelkõige
teha maaelu arengu programmide vahearuande käigus 2010. aastal. 
Taust
EL käsitleb „lairibaühenduse lõhet” ELi linna- ja
maapiirkondade vahel maaelu arengu poliitika kaudu, mis on ühise
põllumajanduspoliitika osa. Liikmesriigid ja piirkonnad võivad
kulutada ELi rahalisi vahendeid uute tehnoloogiate abil
põllumajandusettevõtete moderniseerimiseks ja koolituste
korraldamiseks, keskkonnahoolduseks ning uute äriühingute loomiseks ja
põhiteenuste osutamiseks maapiirkondades. 
Lisaks kulutatakse ligikaudu 15 miljardit eurot ELi
ühtekuuluvuspoliitika (programmiperiood 2007–2013) raames
määratletud info- ja sidetehnoloogia prioriteetsetele valdkondadele,
nagu avalikud e-teenused ja Interneti infrastruktuur. Osa rahast on ette
nähtud maapiirkondade jaoks.
28. jaanuaril 2009 tegi komisjon kooskõlas Euroopa Ülemkogu 2008.
aasta detsembri järeldustega ettepaneku eraldada osana oma kavandatavast
Euroopa majanduse elavdamise kavast ühe miljardi euro ulatuses rahalisi
vahendeid lairibaühendusse investeerimiseks, et Euroopas oleks
lairibaühendus 100%-liselt kättesaadav (MEMO/09/35).
Lisaks tänasele teatisele, milles käsitletakse paremat
juurdepääsu kaasaegsele info- ja sidetehnoloogiale maapiirkondades,
korraldab komisjon Torinos (Itaalia) 2.–3. aprillil 2009
lairibaühendust käsitleva ELi konverentsi (EU conference
on broadband in Turin (Italy) on 2-3 April 2009). See üritus toob kokku
komisjoni, riiklikud ja piirkondlikud ametiasutused ning teised huvitatud
isikud, et arutada ELi suuremaid investeeringuid lairibaühendusse ELi
majanduse elavdamise kava raames ning poliitikasuundi, mis aitavad
lairibaühenduse kõikide maaelanikeni viia. 
Tänane teatis, milles käsitletakse paremat juurdepääsu
kaasaegsele info- ja sidetehnoloogiale maapiirkondades, on kättesaadav
aadressil:  
http://ec.europa.eu/agriculture/rurdev/employment/ict/index_en.htmMEMO/09/92Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[  ]
Note: No data for rural areas in Malta and Cyprus
Source: Rural development statistical report 2008, European
Commission
