IP/09/635
Brüssel, 24. aprill 2009Käivitati Euroopa tegevuskava, et
kooskõlastada paremini jõupingutusi romide kõrvaletõrjumise
vähendamiseksTäna arutatakse Prahas esimest korda romide
kõrvaletõrjumise vähendamist käsitlevat Euroopa tegevuskava,
et kooskõlastada paremini riiklikke meetmeid Euroopa suurima
rahvusvähemuse kõrvaletõrjumise vähendamiseks. Kohtumisel
osalevad riikide valituste, ELi, rahvusvaheliste organisatsioonide ja
kodanikuühiskonna esindajad ning selle eesmärk on soodustada
koostööd ja vahetada positiivseid kogemusi romide kaasamise poliitika
vallas.
„Praegune majanduskriis suurendab ohtu, et sageli ühiskonna
äärealadele surutud romid tõrjutakse lõplikult
kõrvale,” hoiatas tööhõive, sotsiaalküsimuste ja
võrdsete võimaluste volinik Vladimir Špidla. „Me vajame
konstruktiivset poliitikat, mis tagaks romidele võimaluse ning
välistaks repressioonid, mis viivad neid veelgi sügavamale vaesusesse
ja suurendavad sotsiaalset tõrjutust. Meetmed peavad olema suunatud
eelkõige romidele ja andma neile võimaluse saada üldharidust ja
pääseda tavapärasele töö- ja eluasemeturule. Riigid
peaksid omavahel jagama teavet tõhusatest meetmetest.” 
Tänasel
kohtumisel, mille korraldajateks on volinik Špidla ja Tšehhi
inimõiguste ja rahvusvähemuste minister Michael Kocáb, arutatakse
pärast 2008. aasta septembris Brüsselis toimunud Euroopa Liidu
romide tippkohtumist (vt IP/08/1326)
tehtud edusamme. See on järg üldasjade nõukogu 2008. aastal
toimunud kohtumisel esitatud üleskutsele korraldada ELi riikide vahel heade
tavade ja kogemuste vahetamist ning edendada koostööd Euroopa
integreeritud tegevuskava raames.
Kohtumise eesmärk on määrata kindlaks asjaomased meetmed
romide tõrjutuse tõhusaks vähendamiseks. Lisaks selgitab Euroopa
Komisjon, millised on aastatel 2009 ja 2010 romidele suunatud ELi tasandi
vahendid ja meetmed. Lisaks antakse teada 5 miljoni euro suuruse uue
katseprojektikäivitamisest, mille Euroopa Parlament lisas 2009. aasta
eelarvesse. Komisjon esitab üksikasjalikuma arenguaruande 2010. aasta
alguses enne järgmist romide tippkohtumist, mis toimub Hispaanias
2010. aasta aprillis.
Mitme miljoni romi olukorda ELis ja naaberriikides iseloomustab
diskrimineerimine ja ulatuslik ühiskondlik tõrjutus ,
ebaproportsionaalselt kõrge vaesuse ja töötuse määr,
halb tervislik seisund ja madal eluiga. Lisaks on romid sageli diskrimineerimise
ja rassistlikku vägivalla ohvrid.
Taustteave
Euroopa Liidul on mitmeid vahendeid romide diskrimineerimise ja sotsiaalse
tõrjutuse vähendamiseks. Direktiiviga 2000/43/EC on keelatud
diskrimineerimine rassilise ja rahvusliku päritolu põhjal
töökohal, hariduses, sotsiaalkaitses (sh tervishoius) ning
juurdepääsul kaupadele ja teenustele. Suunatud analüüside,
algatuste ja süvalaiendamise abil Romide tõrjutust vähendavaid
ELi ja riikliku tasandi koostööprojekte ja -meetmeid sotsiaalse
tõrjutuse, tööhõive, hariduse ja tervishoidu valdkondades on
võimalik rahastada ELi tõukefondide ja ühenduse programmide
kaudu.
Vt ka MEMO/09/193
Täiendav teave:
Euroopa Komisjoni veebileht romide kohta
http://ec.europa.eu/roma
Üldasjade nõukogu 8. detsembri 2008. aasta pressiteade
romide kaasamise kohta
http://ec.europa.eu/social/BlobServlet?docId=1586&amp;langId=en
Ettepanek ühiste üldpõhimõtete kohta
http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes
