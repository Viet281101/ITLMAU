IP/09/1716  Brüssel, 16. november 2009  Ettevõtete investeeringud teadus- ja arendustegevusse suurenesid 2008. aastal  kogu maailmas: ELi ettevõtted juhtrollis USA ja Jaapani ees  Vastavalt täna avaldatud 2009. aasta ELi tööstuslikku teadus- ja arendustegevusse investeerimise tulemustabelile suurenesid ettevõtete investeeringud teadus- ja arendustegevusse vaatamata majanduskriisile 2008. aastal kogu maailmas 6,9%.  ELi ettevõtete (ettevõtted, mille peakorter asub ELis) investeeringud teadus- ja arendustegevusse suurenesid 8,1%, mis on juba teist aastat oluliselt suurem kui USAs (5,7%) ja Jaapanis (4,4%).  Selliste ettevõtete esikümnesse kuulub kaks ELi ettevõtet:  kõnealuste investeeringute tegemises on kolmandal kohal Volkswagen (5,93 miljardit eurot) ja kaheksandal kohal Nokia.  Maailma suurim teadus- ja arendustegevusse investeerija oli Toyota Motor (7,61 miljardit eurot).  Aruandest selgub, et kõige suurem on selliste investeeringute kasv kiiresti areneva majandusega riikide ettevõtete puhul.  „Positiivne on see, et vaatamata 2008. aasta majanduskriisile jätkasid ELi ettevõtted investeerimist teadus- ja arendustegevusse.  Ainult nii on võimalik tulla kriisist välja tugevamana.  Peame toetama ELi ettevõtete jõupingutusi ja pakkuma neile soodustusi, et tugevdada ELi teadustöömahukaid valdkondi.  Üks osa lahendusest on tõelise Euroopa teadusruumi loomine ning sellele lisanduvad ELi meetmed, millega edendatakse arukaid investeeringuid teadus- ja arendustegevusse.  Samuti tunnustan ma investeeringute tegemist ELi ettevõtete poolt, kes tegutsevad vähese süsinikdioksiidiheitega tehnoloogia valdkonnas.  Nemad on ELi majanduskasvu ja töökohtade uus allikas,” ütles Euroopa Komisjoni teadusvolinik Janez Potočnik.   Euroopa Komisjoni ELi tööstuslikku teadus- ja arendustegevusse investe erimise tulemustabel näitab, et vaatamata majanduskriisile on ettevõtete sellealased investeeringud 6,9% võrreldes 9,0%-ga 2007. aastal (joonis 1).  Kui ELi ettevõtted suutsid oma teadus- ja arendustegevuse investeeringuid hoida pea muutumatuna (8,1% võrreldes 8,8%-ga aastal 2007), siis USA ettevõtete investeeringud vähenesid 8,6%-lt (2007) 5,7%-le (2008).  Kiiresti areneva majandusega riikide ettevõtete investeeringud suurenesid kõige rohkem: Hiinas 40%, Indias 27,3%, Taiwanis 25,1% ja Brasiilias 18,6%.  Kui majanduskriisi mõju ei kajastu veel täielikult teadus- ja arendustegevusse tehtavates investeeringutes, on see selge tulemustabeli muude näitajate põhjal: näiteks ettevõtete tegevuskasum, mis langes 30,5% ELis ja 19,1% USAs. Ettevõtete arengusuunad  Kümne suurima investeerija hulgas on kaks ELi ettevõtet (Volkswagen ja Nokia),  viis USA ettevõtet (sh Microsoft, General Motors ja Pfizer)  ning esikümne tipus on üks Jaapani ettevõte – Toyota.  50 suurima investeerija hulgas on 16 ELi ettevõtet ja 18 USA ettevõtet (ehk mõlemal riigil kaks ettevõtet vähem kui 2007. aastal) ning 13 Jaapani ettevõtet (neli ettevõtet rohkem kui 2007. aastal).  50 suurima investeerija hulka kuuluvate ELi ettevõtete teadus- ja arendustegevuse keskmine intensiivsus (teadus- ja arendustegevuse investeeringute osakaal müügist) oli 7,8% ja muudel ettevõtetel 6,8% (joonis 2). Valdkondlikud arengusuunad  USAs kasvab teadus- ja arendustegevus peamiselt intensiivse teadus- ja arendustegevusega valdkondades (farmaatsiatooted, biotehnoloogia ja IT), samas kui ELis on teadus- ja arendustegevuse kasv kõikides valdkondades ühtlane.   USA ettevõtted on tugevdanud oma juhtpositsiooni intensiivse teadus- ja arendustegevusega valdkondades, suurendades viimase nelja aasta jooksul investeeringuid 35% võrreldes ELi ettevõtetega (joonis 3).  Kuigi USA intensiivse teadus- ja arendustegevusega sektor on investeeringute osas kaks korda suurem kui ELi vastav sektor, on ELi ettevõtete tulemused selles sektoris teadus- ja arendustegevuse ning muude näitajate põhjal samad mis USA konkurentidel.   ELi ettevõtted on juhtpositsioonil keskmiselt kõrge ja keskmiselt madala intensiivsusega teadus- ja arendustegevuse ga sektorites (autod ja nende osad, elektri- ja elektroonikaseadmed, kemikaalid).   Farmaatsiatoodete ja biotehnoloogia sektor kindlustab oma positsiooni suurima investeerijana nii kogu maailmas (18,9%) kui ka USAs (25,0%).  Paljud farmaatsiaettevõtted suurendasid oma investeeringuid oluliselt:  nt Takeda Pharm. (+42,7%), Boehringer Ingelheim (+21,9%), Schering-Plough (+20,6%).  Samas Merck (USA), Johnson &amp; Johnson ning Pfizer vähendasid oma investeeringuid 1–2%.   Autosid ja nende osasid tootev sektor on ülemaailmselt kolmandal kohal (17,1%), kuid ELis (25,0%) ja Jaapanis (27,0%) esimesel kohal.  Kuigi majanduskriis tabas kõigepealt just seda sektorit, oli mõne autotootja teadus- ja arendustegevuse investeeringute kasv eelmisel aastal siiski kahekohaline:  Volkswagen (+20,4%), Peugeot (+14,4%) and Fiat (+14,1%).  Teised autotootjad vähendasid aga kõnealuseid investeeringuid märkimisväärselt, nt Renault (-9,2%), Daimler (-9,1%), BMW (-8,9%), Ford Motor (-2,7%) ja General Motors (-1,2%).   Käesoleva aasta tulemustabel annab kinnitust sellest, et teadus- ja arendustegevus on olnud aktiivne taastuvaid energiaallikaid kasutava tehnoloogia vallas tegutsevates ettevõtetes.  Kuus selles valdkonnas tegutsevat ELi ettevõtet suurendasid märkimisväärselt teadus- ja arendustegevuse investeeringuid viimasel kolmel aastal (joonis 4). Taust  2009. aasta ELi tööstuslikku teadus- ja arendustegevusse investeerimise tulemustabel sisaldab teavet 1000 ELi ettevõtte ja 1000 muu ettevõtte kohta, kes investeerisid teadus- ja arendustegevusse viimasel aruandlusaastal.  Euroopa Komisjon avaldab tulemustabeli igal aastal.  Tulemustabeli ja muud IRMA ( Industrial Research Investment Monitoring and Analysis ) aruanded saab alla laadida aadressilt    http://iri.jrc.ec.europa.eu/   .   Vt ka   MEMO/09/503    Küsimused ja vastused  Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED
