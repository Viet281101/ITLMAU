IP/09/593
Brüssel, 20. aprill 2009Dialoogiplatvorm: Euroopa
integratsioonifoorum ja interaktiivne Euroopa integratsiooni veebisait kui kaks
uut integratsioonivahenditKomisjon võttis täna kasutusele kaks uut
vahendit Euroopa Liidus elavate kolmandate riikide kodanike integreerimiseks.
Esiteks koostöös Euroopa Majandus- ja Sotsiaalkomiteega korraldatud
Euroopa integratsioonifoorumi, millel ELi institutsioonid, sidusrühmad ja
kodanikuühiskonna organisatsioonid arutlevad integratsiooniga seonduvate
küsimuste üle. Lisaks käivitati ka Euroopa integratsiooni
veebisait, millest saab peagi käegakatsutav integratsioonivahend –
pakkudes kvaliteetseid materjale tervest Euroopast ja luues integratsiooniga
tegelejate sidusvõrgustikku.
Õigus-, vabadus- ja turvalisusküsimuste eest vastutav asepresident
Barrot lausus: „Usun, et eduka integratsioonipoliitika huvides peame pead
kokku panema. Seetõttu on mul eriti hea meel, et täna oleme kokku
toonud kõik integratsiooniga tegelevad sidusrühmad ja organisatsioonid
Euroopa integratsioonifoorumi avakoosoleku ja Euroopa integratsiooni veebisaidi
avamise puhul. Foorum kujutab endast integratsioonipoliitika olemasolevate
probleemide ja tulevikuprioriteetide alase dialoogi platvormi reaalmaailmas.
Veebisait on dialoogiplatvorm virtuaalmaailmas, võrgutööriist
kõigile sisserännanutega kokkupuutujaile.  Tegu on tõeliselt
interaktiivse vahendiga, mis aitab jagada head tava, leida
rahastamisvõimalusi ja projektipartnereid.  Sait aitab luua uut
siduskogukonda kõigist neist, kes töötavad integratsiooni
valdkonnas.”
Euroopa Majandus- ja Sotsiaalkomitee president Mario Sepi märkis:
"Integratsiooniprotsess on olnud pikk ja seda on mõnikord takistanud
viivitused, vastumeelsus ja vetod, kuid protsessi raames on tehtud ka
märkimisväärseid edusamme. Integratsiooni näol on tegu
sisserännanute ning neid vastu võtva ühiskonna õigustel ja
kohustustel põhineva vastastikuse protsessiga. Seetõttu oleme
jätkanud tõeliselt kaasava integratsioonipoliitika toetamist,
kusjuures olulisel kohal on olnud ka see, et meie ja kodanikuühiskonna
vahel jätkuva dialoogi raames on selgunud kodanikuühiskonna suured
ootused sellise poliitika suhtes. Ei ole juhus, et üheski meie arvamuses ei
ole tunda võõraviha jubedat lehka. Meie algatus „Programm
Euroopa jaoks: kodanikuühiskonna ettepanekud” on selge tõend
sellest.”
Euroopa integratsioonifoorum: integratsioonialase dialoogi
võimalus
Euroopa integratsioonifoorum annab kodanikuühiskonna organisatsioonide
esindajatele võimaluse väljendada oma vaateid eelkõige ELi
integratsioonikavaga seonduvates küsimustes. Ühtlasi võimaldab
foorum Euroopa institutsioonidel võtta nimetatud valdkonnas ennetav roll.
Koostöös Euroopa Majandus- ja Sotsiaalkomiteega korraldatud
integratsioonialase dialoogi uue platvormina annab foorum kaaluka võimaluse
arutleda Euroopa institutsioonide esindajatega olemasolevaid probleeme ja
tulevikuprioriteete. Tänasel avakoosolekul käsitletakse foorumi rolli
ja võimalusi panustamisel tulevase ELi integratsioonikava arendamisse ning
teisi asjakohaseid küsimusi, näiteks praeguse majanduskriisi
tagajärgi sisserändajate integreerimisele. Foorumil osalevad Euroopa
tasandil integratsiooniga tegelevad kodanikuühiskonna organisatsioonid,
sealhulgas sotsiaalpartnerid ning Euroopa institutsioonid. Esindatud on ka
riiklikud integratsiooniplatvormid ning kohal on integratsioonialaste riiklike
kontaktpunktide võrgustiku esindajad.
Euroopa integratsiooni veebisait: käegakatsutav
integratsioonivahend
Foorumil avatakse ametlikult ka Euroopa Integratsiooni veebisait (www.integration.eu).
Euroopa integratsiooni veebisaidi eesmärk on toetada
integratsioonipoliitikat ja -tava, jagades edukaid strateegiaid ning toetades
terves ELis sidusrühmade ja kodanikuühiskonna organisatsioonide
koostööd. Veebisait on avatud kõigile ja lubab külastajatel
jagada head tava, leida rahastamisvõimalusi ning otsida projektipartnereid,
olla kursis ELi, riikliku ja kohaliku tasandi viimaste arengutega ning pidada
sidet ELi integratsioonikogukonna liikmetega. Integratsiooniga tegelejate ja
poliitikute vahelise sillana saab Euroopa integratsiooni veebisaidist peagi
käegakatsutav integratsioonivahend – pakkudes kvaliteetseid materjale
tervest Euroopast ja toetades integratsiooniga tegelejate võrgustikku.
Veebisaidilt www.integration.eu
leiate:selgelt ja võrreldavalt esitatud integratsioonialaste uuendusliku hea
tava kogu;
kogukonnaga seotud vahendid, näiteks projektipartneri leidmise vahend,
millega toetatakse võrkude loomist ja ühisprojektide arendamist;
rahastamisvõimalusi käsitleva teabe;
ulatusliku dokumendikogu, mis sisaldab aruandeid, poliitilisi dokumente,
õigusakte ja mõjuhinnanguid;
arutelufoorumid;
riikide teabelehed värskeimate andmetega õigusaktide ja
poliitikakavade kohta;
lingikogu;
pidevalt uuendatavad uudised ja
