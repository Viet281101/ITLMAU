IP/09/515
Brüssel, 1. aprill 2009Konkurentsimeetmed:
volinik Kroes tervitab MasterCard’i otsust vähendada mitmepoolseid
vahendustasusid ja tühistada süsteemitasude hiljutine tõusKonkurentsivolinik Neelie Kroes märkis, et
olemasoleva teabe põhjal ei näe ta mingit põhjust võtta
MasterCard’i suhtes meetmeid selle eest, et kõnealune ettevõtja
ei ole täitnud komisjoni 2007. aasta otsust, mille kohaselt
MasterCard’i mitmepoolne vahendustasu ei ole kooskõlas EÜ
asutamislepingu eeskirjadega konkurentsi piirava tegevuse kohta (vt IP/07/1959
ja MEMO/07/590).
Pärast 2007. aasta otsust tühistas MasterCard 12. juunil
2008 ajutiselt piiriülese mitmepoolse vahendustasu (vt MEMO/08/397),
kuid suurendas süsteemitasusid alates oktoobrist 2008. MasterCard on
otsustanud piiriülestelt tehingutelt võetava mitmepoolse vahendustasu
puhul kasutada uut metoodikat, mille rakendamisel mitmepoolse vahendustasu
kaalutud keskmine väheneb märkimisväärselt võrreldes
tasemega, mis leiti olevat vastuolus ELi konkurentsieeskirjadega. Uue metoodika
kasutamisel väheneb maksimaalne kaalutud keskmine mitmepoolne vahendustasu
tehingu kohta 0,30 %ni tarbijakrediitkaartide puhul ja 0,20 %ni
tarbijadeebetkaartide puhul. Lisaks nõustus MasterCard alates juulist 2009
tühistama süsteemitasude suurendamise, mis kehtestati oktoobris 2008.
MasterCard on samuti nõustunud alates juulist 2009 muutma
süsteemieeskirju, et suurendada läbipaistvust ja konkurentsi
maksekaartide turul. Lähikuudel jälgitakse nende muudatuste
elluviimist hoolega.
Konkurentsivolinik Neelie Kroes märkis: „Ma olen rahul, sest
lisaks MasterCard’i maksekaartide süsteemi tõhususe ja
läbipaistvuse parandamisele saavad nende otsuste tulemusena ka tarbijad ja
jaemüüjad saadavast kasust õiglasel määral osa.
Mitmepoolse vahendustasu arvutamise metoodika tagab pankade ja
jaemüüjate jaoks selguse ja vähendab
märkimisväärselt MasterCard’i varasemat vahendustasu.
Lähikuudel jälgime otsuste rakendamist hoolega.“
Detsembris 2007 otsustas komisjon (vt IP/07/1959
ja MEMO/07/590),
et MasterCard’i mitmepoolne vahendustasu MasterCard’i või
Maestro deebet- või tarbijakrediitkaartidega Euroopa Majanduspiirkonnas
(EMP) tehtavatelt piiriülestelt kaardimaksetelt ei ole kooskõlas
EÜ asutamislepingu eekirjadega konkurentsi piirava tegevuse kohta
(artikkel 81). Vaatamata sellele ei välistatud otsuses võimalust,
et mitmepoolne vahendustasu võib olla ELi konkurentsieeskirjadega
kooskõlas, kui see edendab innovatsiooni ja tõhusust ja kui tarbijad
saavad kasust õiglase osa. Otsusega anti MasterCard’ile kuus kuud
aega (kuni 21. juunini 2008), et viia oma tegevus konkurentsieeskirjadega
kooskõlla. Samuti nähti otsusega ette karistusmakse
määramise võimalus, kui otsuse täitmisel esineb viivitusi.12. juunil 2008 (vt MEMO/08/397)
tühistas MasterCard ajutiselt oma mitmepoolse vahendustasu, jätkates
samal ajal arutelusid mitmepoolse vahendustasu arvutamise metoodika üle, et
tarbijad ja jaemüüjad saaksid kasust õiglase osa.
MasterCard’i kohustused
MasterCard on võtnud kolm kohustust:Esiteks arvutab MasterCard alates juulist 2009 piiriülese mitmepoolse
vahendustasu metoodika alusel, mille puhul mitmepoolses vahendustasus sisaldub
kasu, mida jaemüüjad saavad, kui nad sooritavad tehingud
maksekaartidega sularaha asemel. Selle metoodika alusel arvutatud mitmepoolse
vahendustasu maksimaalne kaalutud keskmine on tunduvalt väiksem:
0,30 % tehingu kohta tarbijakrediitkaartide puhul ja 0,20 % tehingu
kohta tarbijadeebetkaartide puhul. Võrdluseks võib tuua
2007. aasta, kui MasterCard'i piiriülesed mitmepoolsed vahendustasud
olid sõltuvalt kaardist vahemikus 0,80–1,90 %. Maestro kaartide
piiriülesed mitmepoolsed vahendustasud olid vahemikus
0,40–0,75 %.
Teiseks tühistab MasterCard alates juulist 2009 süsteemitasude
suurendamise, millest ta teatas oktoobris 2008 (vt allpool).
Kolmandaks võtab MasterCard alates juulist 2009 konkreetseid meetmeid
oma süsteemi läbipaistvuse suurendamiseks, et tarbijad ja
jaemüüjad saaksid teha teadlikke valikuid maksevahendite kohta, mida
nad kasutavad ja aktsepteerivad. Näiteks muudetakse MasterCard’i
eeskirju selliselt, et jaemüüjatele pakutavad ja neilt nõutavad
tasumäärad muutuvad sõltuvaks kaardi liigist, st kaotatakse
ühtlustatud määrad. Oktoobris 2008 muutis MasterCard
mitut EMPs kohaldatavat süsteemitasu, mille käigus suurendas ka
teatavaid olemasolevaid vastuvõtutasusid (tasu, mida
kaardimaksesüsteem võtab liikmespankadelt süsteemis osalemise
eest), kehtestas uue tasu kaartide vastuvõtjatele ja tühistas teatavad
tasudest vabastamised. Kehtestatud tasud nüüd siiski
tühistatakse.
Võttes arvesse muudatusi, mida MasterCard kavatseb teha seoses
mitmepoolsete vahendustasudega, tema nõusolekut süsteemitasude
suurendamise tühistamiseks ja olemasolevat teavet asjaomaste turgude kohta,
ei kavatse volinik Kroes teha komisjonile ettepanekut MasterCard’i suhtes
meetmete võtmiseks selle eest, et MasterCard ei ole täitnud komisjoni
2007. aasta otsust, on rikkunud süsteemitasude suurendamise näol
konkurentsieeskirju ja on taas kehtestanud piiriülese mitmepoolse
vahendustasu. 
Seoses Visa käitumisega
maksekaartide turul jätkab komisjon konkurentsivastase käitumise
uurimist (vt MEMO/08/170)
ja jälgib ühtlasi ka teiste turuosaliste käitumist, et tagada
turul tõhus konkurents, millest saaksid kasu ka jaemüüjad ja
tarbijad.
Täpsema ülevaate saamiseks vt MEMO/09/143.
