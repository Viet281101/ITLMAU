IP/09/182
Brüssel, 29. jaanuar 200920 liikmesriiki ei vasta ikka veel
energiatõhusust edendavate ühenduse õigusaktide
nõueteleTäna saatis komisjon põhjendatud
arvamused kahekümnele liikmesriigile, kes ei ole teatanud energiateenuste
direktiivi[1]
ülevõtmisest. Kõnealuse direktiivi eesmärk on tõhustada
energia lõpptarbimist stiimuleid ja energiateenuseid hõlmava
raamistiku kaudu.
Vaatamata kõnealustele liikmesriikidele 2008. aasta juulis saadetud
ametlikule kirjale, ei ole nad komisjonile ikka veel teatanud kõnealuse
direktiivi täielikust ülevõtmisest siseriiklikesse
õigusaktidesse. Seetõttu on komisjon algatanud Belgia, Bulgaaria,
Küprose, Tšehhi Vabariigi, Soome, Saksamaa, Kreeka, Ungari, Iirimaa,
Läti, Leedu, Luksemburgi, Madalmaade, Poola, Portugali, Rumeenia,
Sloveenia, Slovakkia, Rootsi ja Ühendkuningriigi suhtes rikkumismenetluse
teise etapi.
Kõnealuses direktiivis sätestatakse raamistik, mis võimaldab
liikmesriikidel luua ärikliima ja infrastruktuurid, mis edendavad
energiatõhusust kogu majanduses. Kõnealust direktiivi kohaldatakse
ehitus-, transpordi-, põllumajandus- ja tööstussektoris.
Direktiiv loob tingimused energiateenuste turu arendamiseks ja edendamiseks ning
teiste energiatõhusust suurendavate meetmete pakkumiseks, käsitledes
energiatarnijate rolli, energiasäästu finantseerimist, avaliku sektori
eeskuju osatähtsust ja teabe kättesaadavuse olulisust.
Liikmesriikide kohustust järgida energiatõhususe
põhimõtteid poliitilisel tasandil tuleb kinnitada vastavate
õigusaktide vastuvõtmisega siseriiklikul tasandil.
[1] Euroopa Parlamendi ja
nõukogu direktiiv 2006/32/EÜ, 5. aprill 2006, mis käsitleb
energia lõpptarbimise tõhusust ja energiateenuseid ning millega
tunnistatakse kehtetuks nõukogu direktiiv 93/76/EMÜ.
