IP/09/ 1339  Brüssel, 21. september 2009 Euroopa keeltepäeva tähistamine  Tänavuaastast Euroopa keeltepäeva, 26. septembrit tähistab komisjon peaaegu nädal aega.  Nädala keskpunkt on varase keeleõppe teemaline konverents.  Muud üritused on: mitmekeelsuse ärifoorumi avamine, video „Interpréter pour l'Europe” („Suuline tõlge Euroopa jaoks”) esmaesitus teemal „Prantsuse keel – harukordne keel?”, konverents teemal „Kuidas tehnoloogia saab kirjalikke tõlkijaid aidata” ning paneeldiskussioon mitmekeelsuse teemal.  Brüsselis toimuvad ka mitmekeelsed lasteüritused.  Euroopa Komisjoni keelelise mitmekesisuse volinik Leonard Orban ütles:  „Väikesed lapsed on keeleõppes väga edukad ja neile meeldib keeli õppida, kui tingimused selleks on sobivad.  Teaduslikust seisukohast võttes viitab kõik sellele, et keelte õppimist tuleks alustada nii vara kui võimalik.”   24.–25. september, Brüssel:  toimub varase keeleõppe teemaline konverents, kus peab kõne volinik Orban.  Euroopa Komisjon algatab kampaania „Piccolingo”, mis on suunatud kahe kuni kuue aastaste laste vanematele. Kampaania keskendub varase keeleõppe potentsiaalsele kasule ning aitab vanematel leida teavet ja toetust. Konverentsi külastajateks on eksperdid, varase keeleõppe valdkonnas tegutsevad ametnikud ning asjaomaste sidusrühmade ühenduste (õpetajad, vanemad) saadikud. Konverentsi peamised teemad on praegused uurimistulemused keelte omandamise kohta varases lapsepõlves, olemasolevad head võtted varaseks keeleõppeks ning erivajadustega keeleõppijad. Keeltepäeva tähistamine toimub järgmiselt:  Teisipäev, 22. september, Brüssel: avatakse mitmekeelsuse ärifoorum, kus kutsutakse üles avalikule väitlusele. See on foorum, kus ettevõtjad saavad vahetada parimaid tavasid ning kuhu saab kaasata sotsiaalpartnereid, kaubandusorganisatsioone, kaubanduskodasid, kaubanduse edendamise organisatsioone, koole ja haridusasutusi.  Kolmapäev, 23. september, Pariis: komisjoni suulise tõlke peadirektoraat, mida ootab ees tõlkide puudus, on algatanud teadvustamise kampaania „Prantsuse keel – harukordne keel”. On märkimisväärne, et juba praegu on suhteliselt vähe sooviavaldusi suuliseks tõlgiks saamise konkurssidele ning konkursside edukaid läbijaid.  Teabevahetuse peadirektoraadi ruumides aadressil 288, boulevard Saint-Germain, 75007 Pariis, toimub kell 11:00–12:30 video „Interpréter pour l'Europe” es ilinastus. Video on suunatud noortele prantslastele, et julgustada neid suulist tõlget õppima.   Neljapäev, 24. september, Luxembourg: Luxembourgis Jean Monnet nimelises hoones (saalis M6) toimub kell 11:00 konverents-arutelu „Kuidas tehnoloogia saab kirjalikke tõlkijaid aidata”. Konverentsil käsitletakse teemat, kuidas erinevad meediavahendid käsitlevad mitmekeelsete uudiste avaldamist.  Reede, 25. september, Brüssel: kell 12:30 toimub pressikonverents volinik Orbaniga, sellele järgneb varase keeleõppe teemaline tehniline infotund ja demonstreeritakse LinguaGo nimelist arvuti keelemängu, mis on kättesaadav EuropaGo veebilehel. Toimub ka arutelu mitmekeelsuse üle meedias, kus rahvusvaheliste televisioonikanalite, üle-Euroopaliste raadiovõrkude ja mitmekeelsete veebilehtede esindajad räägivad, kuidas nemad käsitlevad mitmekeelset sisu ja ajakirjandust mitmes keeles.  Kogu päeva jooksul toimuvad Brüsselis Jourdani väljakul lasteüritused ja kohal on ka volinik Orban. Ürituste teema on „Jutuvestmine erinevates keeltes”. Muusika ja tantsu eest hoolitsevad Yehudi Menuhini sihtasutus ja mitmekeelne koomiksite töökoda.  Toimuvad mängud, mustkunst ja muusikalised etteasted.  Liikmesriigid:  komisjoni esindused korraldavad keeltega seotud üritusi mitmes ELi liikmesriigis:   http://ec.europa.eu/represent_en.htm    Veebisaidid:  Volinik Orban:    http://ec.europa.eu/commission_barroso/orban/index_en.htm    Keelteportaal:    http://europa.eu/languages/en/home    Kirjaliku tõlke peadirektoraat (DGT):    http://ec.europa.eu/dgs/translation/index_en.htm    Hariduse ja kultuuri peadirektoraat (EAC):     http://ec.europa.eu/dgs/education_culture/index_en.html    Keelepäeva üritused:    http://ec.europa.eu/education/languages/news/news3509_en.htm     Council of Europe   http://www.coe.int/    Veebisait „Keeled ettevõtluse teenistuses”:     http://ec.europa.eu/education/languages/languages-mean-business/doc1460_en.htm     EU Bookshop:  kõik ELi väljaanded:    http://www.bookshop.europa.eu      EUR-Lex – ELi õigusaktide keskus:    http://eur-lex.europa.eu/et/index.htm      TED:  pakkumiskutsed:    http://ted.europa.eu
