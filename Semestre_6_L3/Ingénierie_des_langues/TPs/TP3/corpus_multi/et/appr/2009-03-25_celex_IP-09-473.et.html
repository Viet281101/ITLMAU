IP/09/473
Brüssel, 25. märts 2009Mobiiltelefonide kasutamine kasvab,
tarbijahinnad kahanevad: Euroopa telekommunikatsioonisektor elab majanduslanguse
üle, kirjutatakse komisjoni aruandesEuroopa on  mobiiltelefoniteenuste poolest maailmas
esirinnas – 2008. aastal olid 119% ELi elanikkonnast lepingulised kliendid
(7 protsendipunkti rohkem kui 2007. aastal), samas kui USAs on see number
kõigest 87% ja Jaapanis 84%. Selline teave on esitatud komisjoni
tänases aruandes ühtse telekommunikatsioonituru arengu kohta.
Majanduskriisist hoolimata jätkas ELi telekommunikatsioonisektor (mille
väärtus ulatub 3% ELi SKPst) 2008. aastal kasvamist ja sai tulu
hinnanguliselt üle 300 miljardi euro, mis on 1,3% rohkem kui aastal 2007
ning oli edukam kui ülejäänud majandus (kasv ainult 1%). Sektori
konkurentsivõimest on kõige rohkem kasu tarbijatel: nad maksavad
vähem, aga saavad rohkem. Tänu ELi tegutsemisele on keskmine
mobiiltelefoniarve kahanenud 2008. aastal 21,48 eurolt 19,49 eurole, ja 75%
tarbijatest on nüüd internetiühendus 2 megabitti sekundis
või rohkemgi (kiirus, millega saab internetis näiteks telesaateid
vaadata). Kuid komisjoni aruandes hoiatatakse, et kui Euroopa tasemel
koordineerimine ei parane, nullivad liikmesriikide vastuolulised õigusaktid
kõik ühtse telekommunikatsioonituru eelised.
„Euroopa on mobiilside kontinent suure K-ga, sest üha rohkem
inimesi kasutab mobiiltelefone ja mobiilseid lairibateenuseid.
Ülemaailmsest majanduskriisist hoolimata suhtlevad Euroopa tarbijad
telefoni ja interneti teel rohkem kui kunagi varem. See on
rõõmusõnum telekommunikatsioonisektorile, kes võib aidata
Euroopal majanduslangust peatada," ütles ELi telekommunikatsioonivolinik
Viviane Reding. „Loorberitele puhkama jääda aga ei tohi. Tuleb
suurendada reguleerivate asutuste sõltumatust. On vaja õiglasemat
konkurentsi tava- ja mobiiltelefonioperaatorite vahel, et tava- ja
mobiiltelefoniteenused omavahel veel rohkem ühte sulanduksid. Ja tuleb ka
ära hoida ELi eeskirjade eiramine, mis meie ühtsele turule kahju toob.
Mulle teeb eriti muret see, et paljud riikide reguleerivad asutused on
ülikiirete internetivõrgustike osas valinud isepäise
lähenemise. Õiglane konkurents ja investeeringud nendesse
võrgustikesse ei tule 27 erineva lahenduse kaudu, mis teevad panuse
peamiselt oma riigi meistritele, vaid avatud turgude, õiguskindluse ja
võrdsete võimaluste abil, mis tagatakse kõikidele investoritele
ja sideoperaatoritele.“
Komisjoni tänane aruanne on hetkeülevaade Euroopa
telekommunikatsiooniturust ja 27 ELi riigi konkurentsiolukorrast. 
Sektor kasvab rohkem kui kogu muu majandus
ELi telekommunikatsioonisektor kasvas 2008. aastal hinnanguliselt 1,3%
– see on rohkem, kui kogu majanduse 1% SKP kasv püsivhindades. See
leevendab jätkuvalt inflatsiooni, sest kõige tavalisemate sideteenuste
(nt telefonikõned või veebi sirvimine) hinnad langevad edasi. 
Mobiiltelefon: tarbijad maksavad 34,5% vähem kui 5 aastat
tagasi
Ka 2008. aastal oli mobiilsideturg ELi kõige dünaamilisem
telekommunikatsioonituru segment. Mobiiltelefonide kasutajate hulk oli 2007.
aastal 112% rahvastikust ja 2008. aastaks oli see kasvanud 119% kogu
rahvastikust. Itaalias, Leedus ja Luksemburgis on kasutajaid rohkem kui 140%.
Juhtivate sideoperaatorite keskmine turuosa langes eelmisel aastal umbes 3%, mis
näitab turu konkurentsivõime suurenemist. Selle tulemusel veedavad
tarbijad rohkem aega helistades ja tekstisõnumeid saates, see aga
läheb neile maksma 34,5% vähem kui aastal 2004 või veel
vähemgi. 
Ülikiire internet – ELi riigid juhivad maailma
edetabelit
Interneti lairiba püsiühenduste arv ELis suureneb jätkuvalt:
2008. aastal tuli juurde 14 miljonit, mis teeb kokku rohkem kui 114 miljonit.
Taani ja Holland juhivad kogu maailma edetabelit: üle 35% rahvastikust on
lairibavõrku ühendatud. Koos Rootsi, Soome, Ühendkuningriigi,
Luksemburgi, Belgia, Saksamaa ja Prantsusmaaga edestavad nad USAd, kus 2008.
aasta juulis oli see näitaja 25%. 
Mobiilne lairiba-internet on samuti hoogu sisse saamas, juba 13% ELi
elanikkonnast kasutab seda teenust. Mobiilsest lairibaühendusest
andmesidekaartide ja donglite kaudu on saamas tõhus alternatiiv lairiba
püsiühendusele sellistes riikides nagu Austria (kasutajate arv on
11,4% rahvastikust), Soome (9,1%) ja Portugal (8,3%).
Rohkem tarbijaid vahetab sideoperaatorit 
2008. aastal vahetas 20,5 miljonit tarbijat telefonioperaatorit ilma oma
tavalist või mobiilinumbrit muutmata. Alates 2003. aastast, mil see
võimalus tekkis, oli oktoobriks 2008 vahetanud sideoperaatorit ligikaudu 84
miljonit lepingulist klienti (17% ELi kodanikest). 
Euroopa ühtsel telekommunikatsiooniturul on veel probleeme
Tänases aruandes osutatakse ka, et ELi riikide õigusaktide
lahknevused pidurdavad tõeliselt ühtse turu saabumist sideoperaatorite
ja tarbijate õuele:Riikide telekommunikatsiooniturgu reguleerivad asutused peavad olema
sõltumatud, et reguleerimine oleks õiglane ja tõhus, see aga
ei ole kõikides ELi 27 riigis veel tõelisuseks saanud. Praegu on veel
pooleli rikkumismenetlused, mis komisjon on algatanud Bulgaaria, Leedu,
Läti ja Rumeenia vastu, kuid kohtuasi Poola vastu on jõudnud Euroopa
Kohtusse. 
Sarnaste konkurentsiprobleemide vastuoluline õiguslik
reguleerimine eri riikides on lisakoormuseks sideoperaatoritele, eriti kui
nad üha rohkem tegutsevad mitmes riigis või pakuvad piiriüleseid
teenuseid. -		Erinevad lähenemisviisid uute kiudoptiliste
võrgustike õiguslikul reguleerimisel mõjuvad halvasti
sideoperaatorite vahelisele konkurentsile ühtsel turul ja lisavad uutele
investeeringutele õiguslikku ebakindlust. Mõned reguleerivate asutuste
otsused on vastu võetud, üritades eirata ELi eeskirju (IP/08/2060).-		Jätkuvalt on suured erinevused nende tasude vahel, mis operaatorid
üksteiselt eri võrkudest tehtud kõnede ühendamise eest
võtavad – alates 0,02 eurot minuti eest Küprosel kuni 0,16
euroni minuti eest Bulgaarias.Kui Iirimaa või Malta tarbija saab ühe päevaga
mobiilioperaatorit vahetada ja oma vana numbri samas alles jätta, siis
Poolas läheb selleks ikka veel 38 päeva, Itaalias 15 ja Slovakkias 14
päeva.Pressimaterjalid, sh komisjoni uus aruanne ühtse
telekommunikatsioonituru arengu kohta, KKK ning infolehed iga ELi liikmesriigi
kohta on kättesaadavad järgmisel aadressil: 
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129
MEMO/09/132
Annex: 
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management Consultants
Status of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]
Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)[  ]
Mobile number portability – days required to port
number
[  ]
Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
