IP/09/  Brüssel, 28. mai 2009 Euroopa telesaated ja filmid hõlmavad kolmveerandi parimast eetriajast  Euroopa filmid ja telesaated kütkestavad jätkuvalt Euroopa televaatajaid. Euroopa Komisjoni tellitud ja täna avaldatud sõltumatu uuringu kohaselt hõlmavad Euroopa päritoluga teosed ligikaudu kolmveerandi Euroopa telekanalite parimast eetriajast. Euroopa päritoluga teoste kättesaadavus uute meediakanalite, nagu tellitavad videoteenused, kaudu on paljulubav, kuid selle kättesaadavuse vastavust Euroopa audiovisuaalsektori uutele eeskirjade le tuleb hoolega jälgida. Eeskirju, mille eesmärk on tagada Euroopa päritoluga teoste levitamine, täiendati 2007. aastal uut meediat käsitlevate erimeetmetega, mida kõik liikmesriigid peavad rakendama 2009. aasta detsembriks (   IP/08/2032   ) .   „Mul on hea meel, et televaatajad tunnevad Euroopa päritoluga teoste vastu huvi. See näitab, et Euroopa Liidu audiovisuaalsektori poliitika abil edendatav Euroopa mitmekesisus on väärtus, mida jagab valdav enamik Euroopa kodanikest,” nentis Euroopa Komisjoni asepresident ja praegu ühtlasi infoühiskonna ja meedia valdkonna eest vastutav volinik Jacques Barrot. „Kuid ma olen veendunud, et me võime paremaid tulemusi saavutada ja Euroopa päritoluga teoseid veelgi laiemalt levitada. Peame ära kasutama tellitavate teenuste potentsiaali, et kogu Euroopas kohalikku ja Euroopa infosisu edendada, soodustades seega kultuurilist mitmekesisust ja sõltumatut tootmist.”  Täna avaldatud uuringus mõõdeti esimest korda aega, mida televaatajad Euroopa telesaadete vaatamisele kulutavad. Varasemates uuringutes mõõdeti üksnes Euroopa telesaadete osakaalu teleprogrammis. Praegusest uuringust nähtub, et Euroopa päritoluga ning sõltumatud telesaated ja filmid on väga populaarsed. 2007. aastal hõlmasid Euroopa telesaated ja filmid 74% eetriajast , kusjuures ajavahemikus kella 18.00 kuni 23.00 oli nende osakaal koguni 75,5%, ning 33,4% ajast vaatasid Euroopa kodanikud sõltumatut Euroopa päritoluga toodangut.  Enamik telekanalite tellitavatest videoteenustest pakub peaaegu eranditult Euroopa päritoluga infosisu: rohkem kui 90% küsitletud telekanalitest väitis, et üle 75% nende tellitavast valikust on Euroopa päritoluga. Seevastu pakuvad sõltumatud tellitavate videoteenuste osutajad Euroopa toodangut oluliselt vähem: 25% teenuseosutajatest väidab, et nende pakutavas valikus on Euroopa päritoluga teoste osakaal väiksem kui 25%. Seepärast on oluline jälgida ELis kättesaadavate tellitavate videoteenuste osutamise arengut, et toetada kultuuriliselt mitmekesise infosisu edendamist.  Kogu Euroopa telekanalite ja nendega seotud teenuste osutajate esinduslikul valimil põhineva uuringu viis läbi Euroopa Komisjon, et analüüsida Euroopa päritoluga teoste osakaalu telekanalites ning tellitavate videoteenuste hulgas 30 riigis, nagu on nõutud Euroopa audiovisuaalsektori eeskirjades (   MEMO/08/803   ). Uuringus pakutakse ka meetodeid, et hinnata, mil määral edendavad tellitavad videoteenused Euroopa päritoluga infosisu ja sellesse investeerivad. Uuringuga õhutatakse liikmesriike ja tellitavate teenuste osutajaid koostama suuniseid, et mõõta Euroopa päritoluga infosisu tähtsust tellitavate teenuste sektoris.  Taust  1989. aasta piirideta televisiooni direktiivi kohaselt on Euroopa ringhäälinguorganisatsioonid kohustatud pühendama suurema osa oma programmiajast Euroopa päritoluga teostele ning vähemalt 10% sellest ajast või programmide eelarvest sõltumatule Euroopa toodangule. Direktiivi kohaldamisala laiendati 2007. aasta audiovisuaalsete meediateenuste direktiiviga ka tellitavatele videoteenustele. Uue direktiivi kohaselt peavad liikmesriigid tagama, et tellitavate audiovisuaalsete meediateenuste osutajad edendavad võimaluse korral asjakohaste meetmetega Euroopa päritolu teoste tootmist ja nendele juurdepääsu. Sellele võib kaasa aidata mitmesuguste vahenditega, muu hulgas investeerides Euroopa päritoluga teoste tootmisse ja omandades neid teoseid käsitlevad õigused või tagades selliste teoste asjakohase või valdava osakaalu tellitavate videoteenuste pakutavas valikus (   MEMO/08/803   ).   Täna avaldatud sõltumatu uuringuga lisatakse väline mõõde komisjoni koostatud kahe aasta aruandele, milles käsitletakse liikmesriikide esitatud andmetele põhinedes liikmesriikide vastavust osutatud nõuetele. Uuringu viisid komisjoni tarbeks läbi Attentional Limited, Oliver &amp; Ohlbaum Associés, Ramboll Management ja Headway International. Komisjoni eelmine aruanne, mis hõlmas ajavahemikku 2005–2006, avaldati 2008. aasta juulis (   IP/08/1207   ). Järgmine aruanne aastate 2007–2008 kohta avaldatakse 2010. aastal.  Uuring on kättesaadav järgmisel aadressil:    http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
