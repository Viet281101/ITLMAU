IP/09/615
Brüssel, 22. aprill 2009Bologna protsess
– ülikoolide reformimine järgmisel aastakümnel28. ja 29. aprillil kohtuvad 46 Euroopa riigi
kõrghariduse eest vastutavad ministrid Belgias Leuvenis ja
Louvain-la-Neuve'is, et hinnata Bologna protsessi raames saavutatut ning leppida
kokku uues tegevuskavas ja Euroopa kõrgharidusruumi prioriteetides
järgmiseks aastakümneks kuni 2020. aastani. Võttes arvesse elavat
huvi, mida on Euroopa kõrgharidusruumis toimuvate reformide vastu ilmutanud
väljaspool Euroopat asuvad riigid, toimub esmakordselt Bologna poliitika
foorum, millest võtavad osa 46 Bologna protsessis osalevat ja 20
väljaspool Euroopat asuvat
riiki[1].
Bologna protsess on 29 riigist 1999. aastal laienenud tänaseks 46
riigini[2] - seega võib
seda õigusega pidada Euroopa edulooks. Viimases Bologna protsessi
hindamisaruandes, mis Leuvenis ja Louvain-la-Neuve'is ministritele
esitatakse, tehakse järeldus, et Bologna reformide elluviimine on olnud
edukas, kuigi mõnevõrra ebaühtlane. See positiivne järeldus
leiab kinnitust komisjoni viimases protsessi toetavas aruandes, kust
nähtub, et tehtud on olulisi edusamme, sealhulgas ka struktuurireformide
elluviimisel. Nüüd tuleks keskenduda riikide poliitika
moderniseerimisele ja käegakatsutavate tulemuste saavutamisele Euroopa
kõrgharidusasutuste reformide rakendamisel.
Bologna protsessi peamised reformid keskenduvad järgmisele:kolmeastmeline kraadiõpe (bakalaureus, magister, doktor); 
kõrghariduse kvaliteedi tagamine ning 
kvalifikatsiooni ja õppeperioodide tunnustamine.
Nende reformimeetmetega on ülikoolidele ja
üliõpilastele loodud uued võimalused. Eelmisel aastal loodud
kõrghariduse kvaliteedi tagamise Euroopa register aitab muuta Euroopa
kõrgharidust nähtavamaks ja tõsta usaldust haridusasutuste ja
-programmide vastu nii Euroopas kui ka kogu maailmas.
Eelseisvast kohtumisest rääkides sõnas Euroopa hariduse,
koolituse, kultuuri ja noorsooküsimuste volinik Ján Figel’:
&#8222;Bologna protsess on kaasa toonud kõrgharidussüsteemide parema
kooskõla ja võrreldavuse. Muu hulgas on see muutnud Euroopa
atraktiivseks sihtkohaks teistelt mandritelt pärit üliõpilaste
jaoks. Kuigi 1999. aastal seatud eesmärkide saavutamiseks tuleb veel pisut
tööd teha, peame me pidevalt edasi liikuma, et astuda vastu uutele
väljakutsetele, seda eelkõige praeguse majanduskriisi ajal.
Kõrgharidusel on võtmeroll jätkusuutlikul majanduse elavdamisel
ja innovatsiooni stimuleerimisel. Ülikoolid peavad moderniseeruma ja selle
vajaduse ulatuslik tunnustamine valitsuste poolt mitte ainult Euroopas, vaid
kogu maailmas, annab Bologna protsessile olulise toe, mida ta vajab edu
saavutamiseks."
Hiljutine üliõpilaste seas läbiviidud Eurobaromeetri
uuring näitab, et üliõpilased tahavad paremat
juurdepääsu kõrgharidusele ning et ülikoolid peaksid
alustama koostööd tööandjatega ja toetama elukestvat
õpet. Näiteks arvas ülekaalukas 97 %
üliõpilastest, et on oluline anda üliõpilastele teadmised ja
oskused, mida nad vajavad edukaks toimetulekuks tööturul. 
Suur enamus (87 %) nõustus ka sellega, et kõrgharidusasutuste jaoks
on oluline edendada innovatsiooni ja ettevõtjale omast mõtteviisi
üliõpilaste ja oma töötajate hulgas ning et
õppekava osana peaks olema võimalik töötada
eraettevõttes. Üha rohkem üliõpilasi tahab õppida
välismaal ja enamik tahab saada informeeritud õppima asumise otsuste
tegemiseks rohkem teavet kõrgharidusasutuste kvaliteedi kohta.  
Euroopa Komisjon teeb Lissaboni majanduskasvu ja tööhõive
strateegia raames koos liikmesriikide ja kõrgharidussektoriga
tööd ülikoolide õppekavade uuendusprotsessi rakendamisel.
Toetust pakutakse elukestva õppe programmi (Erasmuse meetmed), ELi
teadusuuringute seitsmenda raamprogrammi, konkurentsivõime ja
uuendustegevuse raamprogrammi ning samuti struktuurifondide ja Euroopa
Investeerimispanga (EIP) laenude kaudu. 
Komisjon toetab kõrghariduse reforme ka mujal maailmas, täpsemalt
oma välispoliitika ja -programmide kaudu; näiteks ELi naaberriikidele
saab toetust anda Tempuse programmist. Suhteid teiste partnerriikidega
toetatakse erinevate kahe- ja mitmepoolsete koostööprogrammide raames
- ELi ning Ameerika Ühendriikide ja Kanada koostööprogramm,
EDULINK, ALFA Ladina-Ameerika puhul ja uus Nyerere programm Aafrika puhul.
Mainimata ei saa jätta ka programmi Erasmus Mundus, mille raames
antakse stipendiume üliõpilastele kogu maailmas, et nad saaksid
õppida integreeritud magistritaseme programmides erinevates Euroopa
riikides. Programmi uus etapp hõlmab ka doktoriõpet. Väljaspool
Euroopat paiknevate asutustega tehtav koostöö on ette nähtud ka
kõrgharidusasutuste teadusuuringuteks antava komisjoni toetuse raames, mida
eraldatakse ELi teadusuuringute seitsmendast raamprogrammist. Marie Curie'
meetmed pakuvad teadlastele võimalusi osalemiseks uurimisrühmades
teises riigis. 
Lisateave:
Euroopa Komisjon: MEMO/09/170
[KKK Bologna kohta], 22. aprill 2009
Euroopa Komisjon: MEMO/09/172
[Eurydice aruanne], 22. aprill 2009
Euroopa Komisjon: MEMO/09/171
[Eurobaromeeter], 22. aprill 2009
Euroopa
Komisjon: kõrgharidusEuroopa Komisjon: kõrgharidus: BolognaBologna
protsessi ametlik veebisait
Bologna
ministrite konverents, Louvain-la-Neuve ja Leuven, 28.-29. aprill 2009
[1]Osalema on kutsutud
järgmised riigid: Maroko, Tuneesia, Egiptus, Etioopia, Senegal, Tansaania,
Lõuna-Aafrika Vabariik, Iisrael, Jordaania, Kasahstan,
Kõrgõzstan, India, hiina, Jaapan, Vietnam, Austraalia, Uus-Meremaa,
Brasiilia, Mehhiko, Ameerika Ühendriigis ja
Kanada.[2]Albaania,
Andorra, Armeenia, Aserbaidžaan, Austria, Belgia, Bosnia ja Hertsegoviina,
Bulgaaria, Eesti, endine Jugoslaavia Makedoonia Vabariik, Gruusia, Hispaania,
Horvaatia, Iirimaa, Island, Itaalia, Kreeka, Küpros, Leedu, Liechtenstein,
Luksemburg, Läti, Madalmaad, Malta, Moldova, Montenegro, Norra, Poola,
Portugal, Prantsusmaa, Rootsi, Rumeenia, Saksamaa, Serbia, Slovaki Vabariik,
Sloveenia, Soome, Šveits, Taani, Tšehhi Vabariik, Türgi, Ukraina,
Ungari, Vatikan, Venemaa Föderatsioon ja Ühendkuningriik.
