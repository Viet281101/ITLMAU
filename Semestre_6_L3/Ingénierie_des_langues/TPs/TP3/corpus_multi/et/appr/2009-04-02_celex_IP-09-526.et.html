IP/09/526
Brüssel, 2. aprill 2009Esimesed Euroopa lennuettevõtjad
võimaldavad reisijatel uute ELi eeskirjade alusel kasutada lennu ajal
mobiiltelefoniÜha enam lennureisijaid saab lennu ajal
kasutada mobiiltelefoni lühisõnumite saatmiseks, veebi lehitsemiseks
ja kõnelemiseks. Aasta pärast seda, kui komisjon võttis vastu
õhusõiduki pardal mobiiltelefoni turvalise kasutamise
ühiseeskirjad ning kehtestas lihtsa süsteemi selle piiriülese
teenuse osutamise lubade andmiseks, on juba 27-l Euroopa lennukil seadmed, mis
võimaldavad Euroopa õhuruumis turvaliselt kasutada GSM-telefone. 2009.
aasta lõpuks peaks niisuguseid lennukeid olema juba poole
rohkem.
„Eriti
ärireisijad ja noored tahaksid lennu ajal mobiiltelefoni kasutada. Euroopa
ettevõtjad aga näevad siin huvitavat ärivõimalust.
Seetõttu kehtestas Euroopa Komisjon möödunud aastal eeskirjad,
mille alusel saavad ettevõtjad pakkuda Euroopa õhuruumis turvalist ja
lihtsalt kasutatavat teenust, ilma et neil tuleks luba taotleda kõigi 27
riigi ametiasutustelt”, ütles sidevaldkonna eest vastutav
infoühiskonna ja meedia volinik Viviane Reding. „On
rõõmustav, et esimesed Euroopa lennuettevõtjad juba
võimaldavad reisijatel mobiiltelefoni kasutada. Teenuse levikuks oleks
vaja, et mobiiltelefoni kasutamine ei häiriks kaasreisijaid. Selleks
võiksid lennukites rongide eeskujul olla „vaikusealad”.
Teenusepakkujad peaksid teenuse hinna hoidma mõistlikkuse piires. Kui nad
seda suudavad, võib mobiilsideteenuste osutamisest saada Euroopa
ettevõtjate konkurentsieelis ülemaailmsel
lennundusturul.”
2008. aasta aprillis võttis komisjon vastu eeskirjad, millega terves
ELis ühtlustati õhusõiduki pardal mobiilsideteenuste osutamise
tingimused (IP/08/537).
Aasta hiljem on Euroopas nende eeskirjade alusel alustanud tegevust juba kaks
mobiilsideteenuste pakkujat – OnAir
(Genf) ja AeroMobile (London). Nad
töötavad partnerluses lennundusettevõtjatega, kes soovivad neid
teenuseid pakkuda oma reisijatele. 
Praegu on teenuse pakkumist alustanud kolm Euroopa lennundusettevõtjat
– Ryanair (Iirimaa), TAP (Portugal) ja bmi (Ühendkuningriik).
Vajalikud seadmed on praeguseks 27 lennukil ja aasta lõpuks niisuguste
lennukite arv eeldatavasti kahekordistub. Mitmel teisel lennundusettevõtjal
on teenuse osutamine katsejärgus. Seega on algus paljutõotav. 
Selleks et tarbija võtaks uue teenuse omaks, täpsustavad
lennundusettevõtjad tingimusi, mille alusel võivad reisijad lennu ajal
mobiiltelefoni kasutada, ning analüüsivad, kuidas kasutatakse teenust
lennukitel, kus juba on vajalikud seadmed. Erinevate mobiilioperaatorite
lõikes algab teenuse hind 1 eurost ja 60 sendist kõneminuti eest ning
43 sendist lühisõnumi eest. 
Komisjon võttis 2008. aastal vastu õigusaktid, millega tagati
terves ELis õhusõiduki pardal turvaline mobiilside kasutamine ja loodi
ettevõtjatele tingimused kõnealuse teenuse osutamiseks
piiriülestel lendudel. Õigusaktid võeti vastu kolmes etapis:tagati, et pardal olevad seadmed, sealhulgas reisijate telefonid, ei sega
lennuki seadmete ja süsteemide toimimist; 
tagati, et mobiilseadmed ei sega maapealsete mobiilsidevõrkude
toimimist, vaid side toimuks ainult satelliitside kaudu maapealsete
tugijaamadega seotud pardatugijaamade kaudu; 
kehtestati ühised eeskirjad ja standardid, mis võimaldavad lennuki
pardatugijaama toimimist mistahes ELi liikmesriigi õhuruumis.
Eeskuju kogu maailmale
Teised maailma riigid on Euroopast eeskuju võtnud. Mitmed muu maailma
lennuettevõtjad, näiteks Qantas, Emirates, Malaysian Airlines, Royal
Jordanian, Wataniya ja Virgin Australia, katsetavad või juba osutavadki
sellist teenust ja vajalike seadmetega on varustatud juba umbes 40 lennukit.
Paljudel ettevõtjatel on sarnase teenuse osutamine veel
kavandamisjärgus. Kõnealuse ärimudeli teeb veetlevaks asjaolu, et
GSM standard on maailma levinuim (hõlmates praegu peaaegu kolm miljardit
inimest) ja reisijad saavad seetõttu kasutada omaenda telefoni.
Taust
Õhusõiduki
pardal osutatavad mobiilsideteenused on üleeuroopalised sideteenused.
Komisjon võttis 2008. aasta aprillis vastu kaks õigusakti (IP/08/537):otsus, milles on sätestatud ELi õhusõiduki pardal
mobiilteenuste kasutamiseks ettenähtud pardaseadmete ühtlustatud
tehnilised parameetrid. Nende nõuetega tagatakse, et pardal kasutatavad
seadmed ei häiri teiste seadmete tööd ja antakse Euroopa Lennundusohutusametile õigus
anda litsentse, millega kinnitatakse, et iga lennukitüübi seadmed
vastavad nõuetele. Otsus on kohustuslik õigusakt, millega tagatakse,
et kõikidel õhusõidukitel kasutatakse ühte tüüpi
seadmeid; 
soovitus, millega ühtlustatakse lähenemisviisi
litsentsimisele ja millega võimaldatakse liikmesriikidel vastastikku
tunnustada väljaantud
lubasid.„Lennurändlusteenust” ehk
lennuki pardal mobiilikõnede võtmist ja lühisõnumite
saatmist käsitletakse rahvusvahelise rändlusteenusena sarnaselt
rahvusvahelisele mobiilirändlusteenusele. Teenuse praegune hinnatase on
tunduvalt madalam kui lendudel seni pakutud satelliidipõhisel
püsiliinitelefoniteenusel. Komisjoni eeskirjad kõne- ja andmeside
rändlusteenuse tariifide kohta ei kehti lendudel kasutatava mobiilside
suhtes, kuna viimase puhul on tegemist uuendusliku teenuse osutamisega alles
tärkaval turul. Kuid komisjon jälgib hoolega tarbijahindu ja nende
kujundamise läbipaistvust. 
http://ec.europa.eu/information_society/policy/ecomm/radio_spectrum/topics/ecs/mca/index_en.htm
MEMO/08/220
http://www.onair.aero/
http://www.aeromobile.net/
