IP/09/716
Brüssel, 7. mai 2009Lõunakoridor: EL
ja partnerriigid võtavad uued kohustusedEuroopa Komisjon ja eesistujariik Tšehhi
korraldavad homme Prahas tippkohtumise, millel arutatakse parterriikidega
energeetikat ja transporti hõlmava lõunakoridori arendamist. Euroopa
Komisjoni president José Manuel Barroso ja Tšehhi peaminister Mirek
Topolánek kohtuvad Kesk-Aasia, Lõuna-Kaukaasia, Mašriki piirkonna
ja Lähis-Ida riigipeadega. Tippkohtumisel osalejad arutavad konkreetseid
võimalusi energeetikat ja transporti hõlmava lõunakoridori
arendamiseks, eelkõige maagaasi tarnimiseks mööda koridori
Euroopa Liitu. Tippkohtumisel kogunevad lõunakoridori partnerid
esmakordselt kõrgel tasemel, et arutada ühiseid huve. Tippkohtumisel
koostatav deklaratsioon oleks esimene ametlik dokument, millega tarbija-,
tootja- ja transiidiriigid võtavad kohustuse tagada koridori toimimiseks
vajalikud tingimused. President Barrosot saadab tippkohtumisel
energeetikavolinik Piebalgs.
Euroopa Komisjoni president José Manuel Barroso ütles:
„Pärast nelja-aastast tihedat dialoogi energiapartneritega
Kesk-Aasiast, Lõuna-Kaukaasiast, Mašriki piirkonnast ja
Lähis-Idast oleme jõudnud konkreetsete kohustusteni muuta
lõunakoridor, sealhulgas Kaspia mere alune ühendus
tegelikkuseks. Tippkohtumine kujutab endast kõikide selle piirkonna
peamiste asjaosaliste jaoks ainulaadset võimalust suurendada Euroopa Liidu
energiajulgeolekut ja käivitada koostöö kõigi
huvides.” 
Tippkohtumine on eesistujariik Tšehhi ja Euroopa Komisjoni
ühisüritus. Osalevad partnerriigid on Aserbaidžaan, Egiptus,
Gruusia, Iraak, Kasahstan, Türgi, Türkmenistan ja Usbekistan.
Tippkohtumisel osalevad vaatlejatena ka Venemaa Föderatsiooni, Ameerika
Ühendriikide ja Ukraina esindajad. Kohal on ka rahvusvaheliste
finantsasutuste (Euroopa Investeerimispank, Euroopa Rekonstruktsiooni- ja
Arengupank ning Maailmapank) esindajad.
Tippkohtumise eesmärk on tagada tugev poliitiline toetus ja konkreetsete
kohustuste võtmine lõunakoridori, sealhulgas Kaspia mere aluse
ühenduse arendamiseks. Kohustused peaksid võtma koridoriga piirnevad
tarbija-, tootja- ja transiidiriigid ning nendega peaks soodustama
energiatarneid Euroopa Liitu Kaspia mere piirkonnast ja Lähis-Idast.
Tippkohtumisel käsitletakse ka lõunakoridori
transpordiküsimusi.
EL on hiljuti käivitanud ulatusliku kava energiajulgeoleku
suurendamiseks. Selle strateegia raames on lõunakoridoril kui peamisel
energiainfrastruktuuri algatusel oluline roll, sest sellega aidatakse kaasa
energiaallikate ja ELi tarnekanalite mitmekesistamisele.
Täiendav teave Kesk-Aasia ja Kaukaasia riikidega arendatava ELi
energiakoostöö kohta:
http://ec.europa.eu/energy/international/international_cooperation/caucasus_central_asia_en.htmTäiendav teave ELi energiaalase välispoliitika kohta:
http://ec.europa.eu/external_relations/energy/index_en.htm
Täiendav teave energiapoliitika teise strateegilise läbivaatamise
kohta:
http://ec.europa.eu/energy/strategies/2008/2008_11_ser2_en.htm
