IP/09/693
Brüssel, 4. mai 2009Kevadprognoosid 2009–2010: aasta 2009
tuleb raske, kuid ELi majandus stabiliseerub toetusmeetmete
jõustumiselKomisjoni kevadprognoosis ennustatakse, et Euroopa
Liidu SKP langeb sel aastal 4% ning stabiliseerub suuremas osas 2010. aastal.
Majanduslanguse peamisteks teguriteks on ülemaailmse finantskriisi
süvenemine, maailmakaubanduse järsk vähenemine ning
eluasemeturgude jätkuv korrigeerimine mõnedes riikides. Kuid tänu
stimuleerivatele eelarvepõhistele ja fiskaalmeetmetele on oodata, et
majanduskasv saab 2010. aasta jooksul uue tõuke. Olukord
tööturgudel halveneb märgatavalt, kuna töötuse tase
ELis tõuseb 2010. aastal ennustavalt 11%ni. Avaliku sektori
eelarvepuudujääk tõuseb 2010. aastal ennustavalt 7,25%ni SKPst,
mis kajastab nii majanduse jahtumist kui ka täiendavaid meetmeid, mis on
võetud majanduse toetamiseks kooskõlas komisjoni esitatud Euroopa
majanduse elavdamise kavaga.
„Euroopa majandus kogeb kõige sügavamat ja laialdasemat
majanduslangust sõjajärgsel perioodil. Kuid ambitsioonikad meetmed,
mida valitsused ja keskpangad on võtnud neis erakordsetes tingimustes,
peatavad ennustavalt sel aastal majandustegevuse languse ning annavad
järgmisel aastal võimaluse taastumiseks. See eeldab kiiret
tegutsemist, et eemaldada langenud väärtusega vara pankade bilansist
ning vajaduse korral rekapitaliseerida pankasid,” ütles majandus-
ja rahandusküsimuste volinik Joaquín Almunia. 
Ülemaailmne majanduskasv võtab jälle positiivse
suuna
Finantskriisi süvenemise tõttu vähenes talve jooksul
ülemaailmne majandustegevus ning toimus järsk langus
maailmakaubanduses ja tööstustoodangus. Majanduslangus on endaga kaasa
haaranud järjest rohkem riike, sealhulgas tärkava majandusega riike ja
arengumaid. Stimuleerivad eelarvepõhised ja fiskaalmeetmed annavad siiski
tulemusi ja finantskriis vaibub järk-järgult ning ülemaailmne SKP
kasv võtab 2009. aasta teises pooles ennustavalt jälle positiivse
suuna. Loodetakse, et 2010. aastal on ülemaailmne majanduskasv 2%.
Järsk majanduslangus ELis, kuid languse lõpp juba
paistab
Langus, mis sai alguse 2008. aasta teises kvartalis, süvenes aasta
lõpuks veelgi ning nii ELis kui ka euroalal langes SKP viimases kvartalis
umbes 1,5% (võrreldes eelmise kvartaliga). Vaatlusandmed ja reaalsed
näitajad viitavad edasisele halvenemisele käesoleva aasta esimeses
kvartalis. Majanduslangus mõjutab kõiki liikmesriike, kuigi nende
väljavaated erinevad sõltuvalt eluasemeturu dünaamikast, avatuse
tasemest ning sellest, kui palju finantskriis neid mõjutab.
Kuna finantsturgude stabiliseerumisega paraneb investorite usaldus ning nii
maksutoetused kui ka fiskaalpoliitika lõdvendamine võimaldavad
reaalset tegutsemist, ühtlustub SKP langus aasta lõpu poole ning 2010.
aastal muutuvad kasvumäärad veidi positiivsemaks 
Majanduslangus ei mõjuta ainult kõiki liikmesriike, vaid ka peaaegu
kõiki nõudlust kajastavaid tegureid. Erasektori investeeringud on
saanud hoobi, mis kajastub väiksemates nõudluse ootustes,
tootmisvõimsuse rakendamise järsus languses ning senini kitsastes
rahastamistingimustes. Samuti on maailmakaubanduse märgatava languse
tõttu eksport järsult vähenenud. Kuigi madalate naftahindade ja
madala inflatsiooni tõttu püsib eratarbimine suhteliselt tugevana,
vähendab tööturu jätkuv halvenemine reaalset kasutatavat
tulu. Ainult valitsemissektori kulud ja riiklikud investeeringud aitavad sel
aastal kaasa positiivsele majanduskasvule, osaliselt tänu ELi majanduse
elavdamise kava raames võetud eelarvelistele stimuleerivatele meetmetele.Tööturg ja riigi rahandus löögi all
Euroopa tööturud hakkasid jahtuma eelmise aasta jooksul, mis nagu
tavaliselt toimus mõningase viivitusega pärast majanduslanguse algust.
Sel aastal on nii ELis kui ka euroalal oodata tööhõive
määra vähenemist 2,5% ning 2010. aastal lisaks veel 1,5%, mille
tulemusel kaob kõnealuse kahe aasta jooksul 8,5 miljonit töökohta
(võrreldes aastatega 2006–2008 , mil loodi 9,5 miljonit
töökohta). 
Majanduslangus seab löögi alla ka riigi rahanduse, kuna ennustavalt
kahekordistub sel aastal eelarve puudujääk ELis (2008. aasta 2,3%-lt
SKPst 6%ni) ning suureneb veelgi 2010. aastal (7,25%ni). Majanduslangus ise on
osaliselt põhjustanud järsu halvenemise üleüldises
fiskaalseisundis, kuna automaatsed stabilisaatorid on Euroopas suhteliselt
suured, aga see kajastab ka märkimisväärseid täiendavaid
eelarvet stimuleerivaid meetmeid, millega toetatakse majandustegevust. 
Inflatsioon ajutiselt väga madal
Inflatsioon on viimaste kuude jooksul järsult langenud ning jätkuva
põhimõjude, nõrga majandusliku väljavaate ja toorainehindade
oletatava languse tõttu jätkab ennustavalt langust ka käesoleva
aasta teises ja kolmandas kvartalis. 2009. aastal on THHI inflatsioon ELis
ennustatavalt veidi madalam kui 1% (ja euroalal 0,5%) ning jõuab
mõlemas piirkonnas kolmandas kvartalis madalseisu. Kuna energia- ja
toiduainehindade varasema järsu tõusu põhimõjud ei
mõjuta enam sügisel aastast määra, tõuseb THHI
inflatsioon järgmisel aastal eeldatavasti järk-järgult umbes
1,25%ni. 
Märkimisväärne ebakindlus jääb püsimaKuna maailmamajandus on silmitsi suurima langusega pärast Teist
maailmasõda, jäävad majandus- ja inflatsiooniprognoosid
suhteliselt ebamäärasteks. Risk, et prognoos on oodatust halvem,
sõltub finantskriisis mõjust ning eri majandussektorite vahelise
sõltuvusahela tugevusest. Teisalt võivad stimuleerivad
eelarvepõhised ja fiskaalmeetmed olla finantsturgude stabiilsuse ja
usalduse taastamisel ning majandustegevuse toetamisel olla loodetust
tõhusamad. Inflatsiooniprognoosidega seotud riskid tunduvad sel aastal
olevat tasakaalus, arvestades võimalike toorainehindade muutusi ning
hindade ja palkade kujunemist. 
Üksikasjalikum aruanne on kättesaadav järgmisel aadressil:http://ec.europa.eu/economy_finance/thematic_articles/article14927_en.htm
[  ]
[  ]
[  ]
[  ]
