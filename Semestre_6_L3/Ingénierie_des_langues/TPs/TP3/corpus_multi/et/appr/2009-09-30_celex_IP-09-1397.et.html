IP/09/1397   Brüssel, 30 . september 2009   Euroopa Komisjon tervitab USA samme teel sõltumatuma, vastutustundlikuma, rahvusvahelisema internetihalduse poole  ELi infoühiskonna ja meedia volinik Viviane Reding avaldas täna heameelt uudise üle, et peamine interneti domeeninimede haldamise organisatsioon ICANN muutub miljardite internetikasutajate jaoks kogu maailmas avatumaks ja vastutustundlikumaks. 30. septembrist ei kuulu USAs asuv interneti nimede ja numbrite määramise korporatsioon ICANN enam USA kaubandusministeeriumi ühepoolse järelevalve alla, vaid ICANNi valitsuste nõuandekomitee ja ICANN ise on koostöös kogu maailma valitsustega määranud selleks sõltumatud hindamiskomisjonid. Euroopa Komisjon on 2005. aastast saadik kutsunud korduvalt üles reformima interneti ülemaailmseid põhiressursse. Seda tuleb teha niisuguste oluliste ühiskondlike eesmärkide saavutamiseks nagu sõnavabaduse kaitse, aga ka selleks, et lihtsustada äritegevust internetis. Tihedas koostöös ELi 27 liikmesriigiga on Euroopa Komisjon tungivalt soovitanud täna välja kuulutatud reformidega kaasa tulla ja neid toetada.  „Ma tervitan USA valitsuse otsust kohandada ICANNi võtmerolli interneti haldamises 21. sajandi ja globaliseerunud maailma reaalsusega,” teatas Euroopa Komisjoni infoühiskonna ja meedia volinik Vivane Reding.  „Kogu maailma internetikasutajad võivad nüüd eeldada, et ICANNi järgmised otsused domeeninimede ja internetiaadresside kohta on varasemast sõltumatumad ja vastutustundlikumad ning nendes arvestatakse enam üldsuse huvidega.  ICANNi tegevust hakkavad perioodiliselt hindama välised hindamiskomisjonid.  Kui reformi rakendamine on tõhus ja läbipaistev, leiab reform laialdast heakskiitu nii kodanikuühiskonna liikmete, ettevõtjate kui ka valitsuste seas.”  „Euroopa Komisjon on tungivalt soovitanud muuta see reform reaalsuseks koostöös meie partneritega valitsuste, ettevõtjate ja kodanikuühiskonna liikmete hulgas.  Me võtame endale aktiivse rolli ICANNi valitsuste nõuandekomitees ja selle komitee edasises reformimises.  Nüüd tuleb mõelda, kuidas muuta valitsuste nõuandekomitee tema uutes ülesannetes tõhusamaks ja kuidas tugevdada Interneti Haldamise Foorumi kaudu dialoogi valitsuste, ettevõtjate ja kodanikuühiskonna liikmete vahel.  Me mõtleme ka sellele, kuidas ICANNi tegevus konkurentsi mõjutab.  Siinkohal julgustaksin kõiki osapooli aktiivselt uurima võimalusi ICANNi juhatuse otsuste vaidlustamiseks väliste edasikaebamismehhanismide abil.   ICANNi sõltumatus ja vastutustundlikkus näevad nüüd paberi peal palju paremad välja.  Tehkem siis koostööd selle nimel, et ICANN oleks ka tegelikult sõltumatum ja vastutustundlikum.”  Nagu täna selgus, ei pikendata USAs 30. septembrist 2009 ühisprojekti lepingut, millega nähakse praegu ette USA kaubandusministeeriumi ühepoolne järelevalve ICANNi otsuste üle.  Seda asendab USA valitsuse ja ICANNi ühine kinnitus kohustuste võtmise kohta, millega praegust halduskorraldust olulisel määral  reformitakse .  ICANNi reformimise juures on kõige olulisem alljärgnev.    Suurem sõltumatus hindamisest, mida perioodiliselt tegi üks valitsus. ICANNi tehtud otsused mõjutavad kogu maailma internetikasutajaid ja seepärast on oluline kõiki neid huvisid arvesse võtta.    Väline vastutus , mis hõlmab ICANNi valitsuste nõuandekomitee ja ICANNi koostöös määratud sõltumatuid hindamiskomisjone. Valitsuste nõuandekomitee võtab kuulda kogu maailma valitsusi ja ametiasutusi ning annab ICANNi juhatusele nõu ICANNi tegevuse ühiskondlikes aspektides. Sõltumatud hindamiskomisjonid hakkavad perioodiliselt hindama ICANNi tegevust seoses ICANNi ühiskondlike kohustustega. Internet on igal pool majandusele ja ühiskonnale eluliselt tähtis. Euroopa Komisjon ja ELi liikmesriigid on paljude aastate vältel aktiivselt osalenud ICANNi poliitika väljatöötamises, et tagada internetikeskkonnas euroopalike väärtuste austamine: sõnavabadus, eraelu puutumatus, tarbijate kaitse, turvalisus.    2009. aasta juunis avaldas Euroopa Komisjon teatise, milles kutsus üles suurendama ICANNi vastutust rahvusvahelise üldsuse ees, andma ICANNi otsuste tegemisele suuremat läbipaistvust ning võtma valitsusi selgemat rolli ICANNi tegevuse ühiskondlike aspektide määratlemisel.  (   IP/09/951   ). Tänane teadaanne näitab, et USA jagab mitut selles dokumendis väljendatud muret ja eesmärki.  Edasised sammud  Teine oluline küsimus int erneti haldamise valdkonnas on Interneti Haldamise Foorumi jätkumine, mis esmakordse kokkutulekuga 2006. aastal loodi esialgu viieks aastaks ja mis on unikaalne arutluskoht kõigile internetihalduses osalejatele.  Euroopa Komisjon soovib foorumi jätkumist, sest see on ainus koht, kus kõiki internetiküsimusi vaagib kogu maailmast pärit laiapõhjaline sidusrühmade kogukond, kaasa arvatud parlamentide liikmed. Taust  Internetis liiklemiseks on vaja teada domeeninimesid ja aadresse.  Domeeninimede süsteemi ülemaailmse koordineerimise poliitika väljatöötamise eest vastutav organisatsioon on Californias asuv USA mittetulunduslik eraettevõte ICANN.  ICANN on alates loomisest 1998. aastal tegutsenud seeria USA valitsusega sõlmitud vastastikuse mõistmise memorandumite alusel, kus olid määratletud domeeninimede süsteemi poliitika konkreetsed eesmärgid.  Kõige viimase vastastikuse mõistmise memorandumi (seda nimetati ühisprojekti lepinguks) kehtivus lõpeb 30. septembril 2009.  Maikuus tutvustas ELi volinik Viviane Reding videosõnumis oma visiooni interneti haldamise tulevikust (vt   IP/09/696   ):    http://ec.europa.eu/commission_barroso/reding/video/text/message_20090504.pdf    Annex  Growth of internet users by regions of the world    1990-2008, in millions of users         Source: International Telecommunication Union
