IP/09/710
Brüssel, 7. mai 2009Telekommunikatsioon: komisjon soovitab
vähendada kõne lõpetamise tasusid, et tõhustada konkurentsiEuroopa Komisjon esitas täna ELi
telekommunikatsioonisektori reguleerivatele asutustele selged juhised
kulupõhise meetodi kohta, mida tuleb kasutada kõne lõpetamise
tasude arvutamisel. Tegemist on hulgitasudega, mida operaatorid võtavad
teise operaatori võrgust tuleva kõne ühendamise eest ja mis
moodustavad osa igaühe telefoniarvest. Need juhised on esitatud
soovitusena, mida riikide reguleerivad asutused on kohustatud „täies
ulatuses arvesse võtma”. Soovituses märgitakse selgelt, et riigi
tasandil peaksid lõpetamistasud põhinema üksnes tegelikel
kuludel, mida tõhus operaator kannab ühenduse loomisel.
Hinnamoonutuste kaotamine ELi sideoperaatorite vahel alandab
liikmesriikidesiseste ja -vaheliste kõnede tarbijahindu, võimaldab
äri- ja eraklientidel ajavahemikul 2009–2012 kokku hoida
vähemalt 2 miljonit eurot ning soodustab investeerimist ja uuendustegevust
kogu telekommunikatsioonisektoris. Mobiilikõnede lõpetamise tasud olid
ELis 2008. aastal väga erinevad, ulatudes 2 eurosendist minutis
(Küpros) 15 eurosendini minutis (Bulgaaria). Mobiilikõnede
lõpetamise tasud (keskmiselt 8,55 eurosenti minutis) on samuti tavaliselt
kümme korda suuremad kui tavatelefonikõnede lõpetamise tasud
(keskmiselt 0,57–1,13 eurosenti minutis). Mobiilikõnede suuremate
lõpetamistasude tõttu on tavatelefoni operaatoritel ja väikestel
mobiilioperaatoritel raske konkureerida suurte mobiilioperaatoritega. Need
lahknevused ning erinevad regulatiivsed lähenemisviisid kahjustavad
ühtset turgu ja Euroopa konkurentsivõimet. 
„Hoolimata jõupingutustest, mida mõnede riikide
reguleerivad asutused teevad lõpetamistasude lähendamiseks tegelikele
kuludele, on need siiski jäänud kogu ELis väga erinevaks, nagu ka
suured lõhed tavatelefoni- ja mobiilikõnede lõpetamistasude
vahel. See ei ole kooskõlas tava- ja mobiiltelefoniteenuste üha
suureneva lähenemise põhimõttega ning võib tekitada
tõsiseid konkurentsimoonutusi liikmesriikide ja operaatorite
vahel,” ütles ELi infoühiskonna ja meedia volinik Viviane
Reding. „Komisjon otsustas nüüd sekkuda ühtse turu
konkurentsimoonutustesse, mis vähendavad püsivõrkude
ajakohastamiseks tehtavaid investeeringuid üleminekuks kiudoptilistele
sidevõrkudele ning mille maksavad lõppkokkuvõttes kinni
tarbijad.” 
„Lõpetamistasude alandamine tõhusale tasemele suurendab
konkurentsi ja on Euroopa tarbijate huvides,” ütles ELi
konkurentsivolinik Neelie Kroes. „Ainult range ja ühtlustatud
lähenemine reguleerimisele tagab olemasolevate konkurentsimoonutuste
kõrvaldamise kogu ELis ning uute uuenduslike toodete tekkimise, milles on
ühendatud tava- ja mobiiltelefoniteenused. Seepärast on komisjoni
tänane otsus oluline teetähis ELi telekommunikatsiooni reguleerimise
arendamisel konkurentsi soodustaval viisil.” 
Ühtse telekommunikatsioonituru täieliku potentsiaali
realiseerimiseks esitatakse komisjoni soovituses kulutegurid, mida peaksid
arvesse võtma kõik ELi riikide reguleerivad asutused, kui nad
kehtestavad lõpetamistasusid, mis ei ole turuhinnad, vaid mida
reguleeritakse riiklikul tasandil. Sellega ühtlustatakse
lõpetamistasud praegustest tunduval madalamal tasemel (ligikaudu
1,5–3 eurosenti minutis 2012. aasta lõpuks vastavalt komisjoni
talituste töödokumendile, mis on lisatud soovitusele).
Lõpetamistasud peaksid põhinema tõhusa operaatori tegelikel
kuludel ning neid tuleks kohaldada ühtmoodi kõigi operaatorite suhtes.
Erandeid lubatakse piiratud ajavahemikuks teatavatel tingimustel seoses
operaatorite kontrolli alt väljas olevate kulude erinevusega.
Komisjon on tuvastanud kogu Euroopas vastuolusid, hinnates viimase kuue aasta
jooksul riiklike reguleerivate asutuste esitatud umbes 120
lõpetamistasudega seotud regulatiivset ettepanekut. Mobiilikõnede
lõpetamise tasud (keskmiselt 8,55 eurosenti minutis) on samuti umbes
kümme korda suuremad kui tavatelefonikõnede lõpetamise tasud
(keskmiselt 0,57–1,13 eurosenti minutis). Prantsusmaa reguleeriva asutuse
ARCEP
arvates peaksid tõhusad mobiilikõnede lõpetamise tasud olema
vahemikus 1–2 eurosenti minutis. 
Kaudne toetus mobiilioperaatoritele
Komisjoni arvates ei saa kõnealuseid erinevusi põhjendada kulude,
võrkude või riigisiseste tegurite erinevustega. Need kujutavad endast
kaudset toetust suure turuosaga mobiilioperaatoritele, kahjustades väikese
turuosaga ja tavatelefonioperaatoreid. Samuti suunavad need rahalisi vahendeid
eemale kriitilistest investeeringutest, nagu ülikiirete
internetivõrkude täiustamine, ning takistavad arendamast selliseid
uuenduslikke teenuseid nagu ühtlustatud tavatelefoni- ja mobiilitooted ning
konkurentsivõimeliste hindadega liitkõnepaketid. 
Lõpetamistasud kujutavad endast operaatorite jaoks nii tulusid kui ka
kulusid: kui üks operaator saab nende eest vähem tulusid, on teise
operaatori kulud väiksemad. Nelja-aastase ajavahemiku jooksul aastatel
2009–2012, mil reguleerivad asutused võtavad kasutusele soovituses
visandatud ühtlasema lähenemisviisi, võivad väiksemad
mobiilioperaatorid (kes edastavad teistesse võrkudesse rohkem kõnesid,
kui nad vastu võtavad) loota, et neil tuleb oma suurematele konkurentidele
vähem maksta, tavatelefonioperaatorid maksaksid samuti vähem ja
teeniksid seega umbes 2 miljardit eurot lisatulu ning tarbijad
säästaksid eeldatavalt vähemalt 2 miljardit eurot. Pikaajaline
mõju on isegi suurem, kuna operaatorid loovad uusi tulusid, kusjuures uutel
operaatoritel on stiimul turule siseneda ja  kasvada ning tarbijatele toovad
kasu madalamad hinnad ja uuenduslikumad teenused. Kõigi ELi riikide
reguleerivad asutused peaksid kohaldama lõpetamistasude suhtes soovitatud
lähenemisviisi 2012. aasta lõpuks.  Piiratud ressurssidega
reguleerivad asutused võivad piiratud aja jooksul veel siiski kasutada
erinevat lähenemisviisi, kuni nad saavutavad samasuguse
konkurentsivõimelise tulemuse.
Taustteave
Tänane soovitus lõpetamistasude reguleerimise kohta ELis on avaliku
arutelu (juuni–september 2008 (IP/08/1016)),
liikmesriikides toimunud arutelu (oktoober 2008 – veebruar 2009) ning
Euroopa Parlamendi 30-päevase kontrolli jätk. 
Komisjon ühtlustab ELi telekommunikatsioonieeskirjade raamdirektiivi
artikli 19 alusel ELi telekommunikatsioonieeskirjade kohaldamist ühtsel
turul, et edendada konkurentsi ja suurendada kasu, mida saavad tarbijad.
Vt ka MEMO/09/222
Soovitus ja komisjoni talituste töödokument on
kättesaadavad järgmisel aadressil: 
http://ec.europa.eu/information_society/policy/ecomm/implementation_enforcement/article_7/index_en.htm
Euroopa reguleerivate asutuste töörühma seisukoht
lõpetamistasude kohta: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
