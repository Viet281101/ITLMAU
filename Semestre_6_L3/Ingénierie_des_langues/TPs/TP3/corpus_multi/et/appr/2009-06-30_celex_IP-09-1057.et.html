IP/09/1057  Brüssel, 30. juuni 2009  Kaitse end liigse päikesekiirguse eest  Puhkuseperioodi künnisel tahab Euroopa Komisjon tarbijatele meelde tuletada, et suvel on oluline end liigse päikesekiirguse eest kaitsta. Seejuures on abiks endisest selgem märgistus päikesekaitsetoodete pakenditel. Tänu komisjoni soovitusele, mis võeti vastu 2006. aasta septembris, on kasutusel uued märgised, sealhulgas uus UVA-logo või kleebis pudelil. Samuti ei tohi enam kasutada segadusttekitavad kirjeldusi nagu „päikeseblokaator” või „täielik kaitse”. Komisjon juhib tähelepanu ka sellele, et mitmel põhjusel on päikesekaitsetooted vaid üks paljudest abinõudest, mida tuleks kasutada enda kaitsmiseks päikese UV-kiirguse eest.  Tarbijakaitsevolinik Meglena Kuneva ütles: „Me tahame tarbijaile edastada selge sõnumi: pidage silmas, et päikesekaitsetoodete kasutamine on ainult üks paljudest võimalustest, kuidas ennast päikese eest tõhusalt kaitsta. Pöörake tähelepanu uuele märgistusele, mis aitab teil selleks suveks valida endale ja oma pereliikmetele sobiva päikesekaitsetoote.”  Tervishoiuvolinik Androulla Vassiliou ütles: „ Kõik inimesed – olgu noored või vanad – peaksid teadma, mil viisil end päevitades UV-kiirguse eest kaitsta. Euroopa Komisjon on sel eesmärgil asunud jälgima ultraviolettkiirguse mõju ELis ning selle seoseid nahavähi esinemisega. Rahvatervise programmide raames töötatakse välja riskide ärahoidmise ja vähendamise strateegiad.”  Parem märgistus  Nõuded teabele, mida päikesekaitsetoodete märgistus peab sisaldama, on sätestatud komisjoni 2006. aasta septembri soovituses päikesekaitsetoodete tõhususe ja neid käsitlevate väidete kohta. Soovitus sisaldab järgmist:    väiteid nagu „päikeseblokaator” või „100% kaitse” ei tohiks enam kasutada;  vaatamata väidetavale päikesekiirguse tõkestamisele ja täielikule kaitsele, ei suuda ükski päikesekaitsetoode ultraviolettkiirguse eest täielikult kaitsta;    traditsioonilise päikesekaitsefaktori (SPF – sun protection factor) kõrval tuleks kasutada standardseid sõnalisi kirjeldusi („nõrk kaitse”, „keskmine kaitse”, „tugev kaitse” ja „väga tugev kaitse”), et anda juhiseid sobiva päikesekaitsetoote valimiseks.    kasutusele tuleks võtta parem märgistus UVA-kiirguse vastase kaitse kohta:  kui UVB-kiirgus põhjustab päikesepõletust, siis UVA-kiirgus põhjustab naha enneaegset vananemist ja häireid inimese immuunsüsteemis.  Mõlemat tüüpi kiirgused suurendavad nahavähki haigestumise riski.  Niinimetatud päikesekaitsefaktor (SPF) viitab ainult päikesepõletuse ohule (UVB-kiirgus), kuid mitte UVA-kiirguse mõjule.  Päikesekaitsetooted, mis kaitsevad üksnes UVB-kiirguse eest, võivad tekitada ohutustunde, mis on põhjendamatu, sest kahjulik UVA-kiirgus jõuab siiski nahani.    Päikesekaitsetooteid valmistav tööstusharu on kavandanud tooteetikettidel kasutusele võtta standardse UVA-märgistuse . Sellel on märgitud UVA-kaitse miinimummäär, mis suureneb paralleelselt päikesekaitsefaktori suurenemisega ning põhineb standardsel katsemeetodil.    Teave komisjoni soovituse rakendamise kohta   Colipa (Euroopa kutseühing, mis esindab parfümeeria-, kosmeetika- ja hügieenivahendite tööstuse huve) viis teist korda oma liikmete hulgas läbi uuringu, milles vaadeldi, kuidas on 2009. aastal Euroopa turul järgitud ELi soovitust päikesekaitsetoodete kohta.     ELi soovituses nõutud UVA-kaitse (vähemalt suhe 1:3 UVA-kaitse ja UVB-kaitse vahel) oli olemas 96% päikesekaitsetoodete puhul.     95% tooteist oli märgistatud standardse Colipa UVA-logoga, mis aitab tarbijatel hõlpsasti kindlaks teha, kas toote pakutav UVA-kaitse on piisav.     Colipa korraldatud uuring näitas, et 2006. aasta soovituses esitatud UVA-kaitsega seotud asjaolud on ELi turul laialdaselt arvesse võetud.  Praktiliselt kõik tarbijatele müügiks pakutud päikesekaitsetooted vastasid Euroopa Komisjoni ootustele.    Mida peaksid tarbijad tänavu suvel teadma?  Tarbijad peaksid päikesekaitsetooteid valides otsima uue, parema märgistusega tooteid.  Samal ajal soovitatakse tarbijatel päikesekaitsetoodete kasutamisel silmas pidada, et tegemist on ainult ühega paljudest abinõudest, mis aitavad tagada kaitse päikese eest . Muud soovitused on:    vältige ülemäärast päikese käes viibimist päikesekiirguse tippajal , mis on tavaliselt kell 11–15;     kui varjus püsimine ei ole võimalik, siis katke ennast korralikult ;  mütsid ja päikeseprillid pakuvad täiendavat kaitset;    kasutage päikesekaitsetooteid, mis kaitsevad nii UVB- kui ka UVA-kiirguse eest;    kandke hoolt, et imikud ja väikelapsed ei oleks otseselt päikese käes ;     kasutage päikesekaitsetooteid piisavas koguses .  Toote õige kasutamine on täpselt sama oluline kui õige toote väljavalimine.  Et saavutada kaitse, mis on märgitud päikesekaitse faktorina, on vaja kasutada 2 mg toodet ruutsentimeetri kohta.  See on umbes 36 grammi (6 teelusikatäit) päikesekreemi täiskasvanud inimese kohta.  Praegu kasutavad tarbijad ainult umbes poolt sellest kogusest.  Kaitse säilitamiseks pärast ujumist või rätikuga kuivatamist on vaja sama kogus uuesti peale määrida .     Pöörake tähelepanu piktogrammidele (neid saab lisatud lingilt alla laadida), mida kasutatakse lisaks päikesekaitsega seotud peamistele faktidele ja numbritele, mis on esitatud lisatud märgukirjas.                                   http://ec.europa.eu/consumers/citizen/my_holidays/sunscreens_en.htm     Uued märgistusnõuded:           Märgistusel esitatud kategooria   Märgistusel esitatud päikesekaitsefaktor   Soovituslik minimaalne UVA-kaitsefaktor               Nõrk kaitse            „ 6 ”      „ 10 ”            Keskmine kaitse            „ 15 ”       „ 20 ”       „ 25 ”            Tugev kaitse            „ 30 ”       „ 50 ”          Väga tugev kaitse    „ 50+ ”                       Nahavähki käsitlevad projektid, mille rahastamises osaleb Euroopa Komisjon:    http://ec.europa.eu/health/ph_information/dissemination/diseases/cancer_en.htm   .
