IP/09/195
Brüssel, 30. jaanuar 2009Kas tahad teada, mida ELis
tehakse?Euroopa Komisjon on avanud uue Interneti-portaali
„EU Calendar”, mille kaudu saavad kõik ja kõikjal vaadata,
mis on lähipäevadel Euroopa Liidu institutsioonide
päevakavas.
„Portaal „EU Calendar” võimaldab liikmesriikide
ajakirjanikel saada juurdepääs samasugusele teabele, nagu saavad
Brüsseli pressikorpuse ajakirjanikud. Loomulikult võib seda vaadata ka
laiem avalikkus.  Euroopa Komisjoni asepresident ning institutsiooniliste suhete
ja kommunikatsioonistrateegia volinik Margot Wallström nimetas seda
portaali suurepäraseks näiteks kohaliku tasandi meetmetest.
„EU Calendar” on veebivahend, mille eesmärk on aidata
ajakirjanikel ja teistel infospetsialistidel orienteeruda ELi teemade pidevas
infotulvas. Sellesse portaali on kogutud teave (tekstid, lingid ja pildid) ELi
institutsioonide poolt ettevalmistatavate õigusaktide ja meetmete või
organiseeritavate ürituste kohta. 
Kogu teave on kättesaadav kolme hiireklõpsuga:eesseisvate meetmete ja ürituste kalender (nädala, kuu ja kvartali
kaupa);
iga ürituse lühike kirjeldus (koht, kuupäev, kontaktisikud,
sisukokkuvõte); 
pildid, videod ja/või veebisaidid, mille kaudu saab leida täpsemat
teavet.Vaadake portaali „EU Calendar”: 
http://europa.eu/eucalendar/
