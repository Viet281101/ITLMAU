IP/09/1878   Brüssel, 4. detsember 2009   ELi tervisliku toitumise kampaania „Magus punt ” :  teabebuss enam ringi ei sõida, kampaania aga jätkub  ELi tervisliku toitumise kampaania “Maitsev punt ” käigus külastati 173 kooli üle kogu Euroopa. Teabebussid tõid viktoriinid ja võistlused kooliõuedele, kus lastele räägiti sellest, kui tähtis on toitu targalt valida. Novembri lõpuni kestnud rändkampaanias osales ligikaudu 17 000 last, kes said teada, kui kasulik on süüa puuvilju, köögivilju ja piimatooteid. Nüüdseks kampaania „Söö, joo ja liigu ” teabekeskuseks muutunud „Maitsva pundi ” interaktiivse veebisaidi vahendusel jõuavad need õppetunnid veel väga paljude lasteni.  Rändkampaania saatis 28. septembril teele Marianne Fischer Boel (vt   IP/09/1366   ) ning see kulges läbi Belgia, Prantsusmaa, Ühendkuningriigi, Iirimaa, Eesti, Leedu ja Poola.  Sihtrühmaks olid 8–12-aastased lapsed. Üritus algas esitlusega tervisliku toitumise olulisuse kohta ning seejärel korraldati võistlusmänge ja tutvustati „Maitsva pundi ” veebisaiti. Tagasiside on olnud väga positiivne – koolide arvates on üritused olnud huvitavad ja harivad.  Kuigi selleks aastaks on rändkampaania toredad mängud lõppenud, on veebisaidi vastu endiselt elav huvi. „Maitsva pundi ” tegelased ehk lõbusad animeeritud puuviljad, köögiviljad ja piimatooted räägivad seal igaüks oma loo, mille sõnum lastele on alati sama – kui praegu õigeid asju sööd, oled hiljem terve. Viktoriin „Maitsva pundi aardejaht ” annab igaühele võimaluse auhindu võita. Lisateave: „Maitsva pundi” kampaania    http://ec.europa.eu/agriculture/tasty-bunch/    Aardejaht    http://ec.europa.eu/agriculture/tasty-bunch/treasure-hunt/index_et.htm    Ajakohastatud uudised    http://ec.europa.eu/agriculture/tasty-bunch/press-corner/index_et.htm
