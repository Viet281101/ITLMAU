IP/09/703
Brussels, 5 May 2009Teel majanduse taastumise suunas: volinike
Hübneri ja Špidla sõnul aitab ühtekuuluvuspoliitika Euroopal
kriisist väljudaVolinikud Danuta Hübner (regionaalpoliitika)
ja Vladimír Špidla (tööhõive, sotsiaalküsimused ja
võrdsed võimalused) väljendasid täna heameelt selle
üle, et on saavutatud kokkulepe nõukogu ja Euroopa Parlamendi vahel
majanduskriisiga toimetulekuks kavandatud ühtekuuluvuspoliitika
meetmepaketi toetuseks. See ulatuslik pakett hõlmab meetmeid alates
suurtest rahasüstidest, mis tähendab tõukefondidest
kiirmenetluste tarbeks täiendavate ettemaksete tegemist (et kiirendada
projektide rakendamist), kuni ELile võimaluse andmiseni kaasrahastada
energiatõhususe parandamist elamumajanduses. Liikmesriigid on ettemaksetena
juba lisaks saanud 6,25 miljardit eurot – aprilli keskel 4,5 miljardit
eurot Euroopa Regionaalarengu Fondist (ERF) ja kohe seejärel 1,5 miljardit
eurot Euroopa Sotsiaalfondist (ESF). 
Neid otsuseid kommenteerides ütles volinik Hübner:
„Ühtekuuluvuspoliitika aitab Euroopal sellest kriisist
väljuda. Tänu Euroopa Komisjoni, liikmesriikide, Euroopa Parlamendi,
ELi Regioonide Komitee ja Euroopa Majandus- ja Sotsiaalkomitee vahelisele
suurepärasele koostööle oleme suutnud kiiresti ja otsustavalt
tegutseda. Nüüd palume tungivalt, et liikmesriigid ja piirkonnad
võtaksid need Euroopa ühtekuuluvuspoliitika pakutud võimalused
täiel määral kasutusse ja valiksid ELi toetuse saamiseks
välja kvaliteetsed projektid. Me loodame, et need meetmed mõjutavad
otsustavalt majandust, eriti ehitussektorit.”  
 Volinik Špidla lisas: „Praeguses kriisis on meie
peamiseks eesmärgiks Euroopa tasandil säilitada inimestele
töökohad ning võimaldada töökoha kaotanutel saada
tööd nii ruttu kui võimalik. Euroopa Sotsiaalfond aitab
tuhandetel eurooplastel oma oskusi arendada ning ümber õppida,
parandades seeläbi nende tööle saamise võimalusi. See
kokkulepe tähendab veelgi suuremat panust nende inimeste aitamiseks, kes on
töökoha kaotanud või keda see oht kriisiolukorras ähvardab.
Kokkulepe annab ka väiksematele organisatsioonidele võimaluse
lihtsamalt ja tõhusamalt toetada kõige kaitsetumaid.”
Liikmesriigid ja piirkonnad saavad edumaa
2008. aasta lõpul tegi komisjon rea ettepanekuid Euroopa Regionaalarengu
Fondi, Euroopa Sotsiaalfondi ja Ühtekuuluvusfondi tegevust reguleerivate
määruste muutmiseks. Euroopa Parlament andis nendele õigusaktide
muudatustele heakskiidu 2. aprillil. Täna kiitsid ka liikmesriikide
ministrid ECOFINi (majandus- ja rahandusküsimuste nõukogu) kohtumisel
need meetmed heaks ja need jõustuvad mai lõpuks. 
6,25 miljardi euro suurune rahasüst 27 liikmesriigis tehakse
eesmärgiga stimuleerida projektide rakendamist ja toetada
töökohtade säilitamist ja loomist. Koos täiendavate
ettemaksetega ulatub 2007. aastast alates tehtud ettemaksete kogusumma ligikaudu
30 miljardi euroni (vt iga liikmesriigi summat lisas), mis moodustab peaaegu 9 %
ühtekuuluvuspoliitika 347 miljardi euro suurusest eelarvest
aastateks 2007–2013. Pakett sisaldab veel ka järgmist:Suurprojektide kohese rahastamise võimalus (projekti
kogumaksumus ületab 50 miljonit eurot või 25 miljonit eurot
keskkonnaprojektide puhul) ilma eelneva Euroopa Komisjoni heakskiiduta.
Ajavahemikus 2007–2013 tuleb kogu Euroopas rakendada ligikaudu 900
suurprojekti, mis tähendab 120 miljardi euro suurust koguinvesteeringut
ERFst ja Ühtekuuluvusfondist.
Riigiabi kavade alusel abisaajatele tehtavate ettemaksete süsteemi
lihtsustamine. Praktikas tähendab see, et nüüd võib
abisaajatele teha riigiabi ettemakseid kuni 100 % ulatuses kogu saadavast
summast.
Hüvitussüsteemi lihtsustamine, selleks et vähendada
abisaajate halduskoormust ning kiirendada maksete tegemist. Komisjon võib
nüüd põhilised üldkulud hüvitada standardsummana
või teha ühekordseid väljamakseid väikestele projektidele,
näiteks projektidele ohustatud rühmade toetamiseks. 
Uue
finantskorralduse (financial
engineering) kavade (ERF/ESF) juhtimise lihtsustamine, kombineerides
toetusi ja laene. Algatus JEREMIE (Euroopa ühisressursid mikro-,
väikestele ja keskmise suurusega ettevõtetele) aitab majanduslanguses
tugevasti kannatada saanud väikestel ja keskmise suurusega ettevõtetel
lihtsamalt rahastamist leida. Euroopa Investeerimispank ja Euroopa
Rekonstruktsiooni- ja Arengupank saavad aidata suurprojekte kavandada meetme
JASPERS (ühine projektiabi Euroopa piirkondadele) kaudu. Meetme JASMINE
(väikerahastamisasutuste toetamine Euroopas) kaudu antakse toetust ka
pangandusvälistele väikerahastamisasutustele. 
Kõikidele liikmesriikidele võimaluse pakkumine kasutada ERFi
rahastamist (kuni 4 % ulatuses assigneeringutest) energiatõhususe
parandamiseks ja taastuvenergia meetmete rakendamiseks elamumajanduses. See
tähendab, et EL võib kaasrahastada riiklikke ja piirkondlikke kavasid
topeltklaaside, seinaisolatsiooni ja päikesepaneelide paigaldamiseks
elamutele. Varem anti õigusaktidega ainult uutele liikmesriikidele piiratud
ulatuses võimalusi kasutada ERFi vahendeid
elamumajanduses.Detsembris oli juba kokku lepitud muudatuses,
millega nähakse ette, et kasumit teenivaid projekte (nagu maksustatud
kiirteed) reguleerivaid eeskirju tuleb kohaldada üksnes ERFi ja
Ühtekuuluvusfondi projektide suhtes ning seda juhul, kui kogumaksumus on
üle 1 miljoni euro.
Märkus toimetajatele
Lisateave on kättesaadav:
http://ec.europa.eu/regional_policy/funds/recovery/
EL tegeleb majanduskriisi sotsiaalse mõõtmega:
http://ec.europa.eu/social/main.jsp?langId=en&amp;catId=736
Euroopa majanduse taastamise kava
ERF/ESF ettemaksed
APRILL 2009[  ]
