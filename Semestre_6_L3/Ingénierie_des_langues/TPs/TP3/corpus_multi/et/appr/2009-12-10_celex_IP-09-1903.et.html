IP/09/1903   Brüssel, 10. detsember 2009   „.eu” internetidomeen on nüüd kättesaadav kõigis ELi keeltes     Alates tänasest saavad Euroopa kodanikud, ettevõtjad ja organisatsioonid registreerida .eu domeeninimega veebilehti kõigi 23 ametliku keele tähemärke kasutades. Seega saavad registreerijad kasutada näiteks kreeka või kirillitsa nimesid nagu   www.διαδίκτυο.eu  või  www.роуминг.eu  . See sai võimalikuks tänu komisjoni poolt 2009. aasta juunis vastu võetud uutele ELi eeskirjadele (  IP/09/1044  ).     „Rahvusvaheliste domeeninimede sisseviimine Euroopa tippdomeeni .eu on oluline samm tõeliselt globaalse ja samas lokaalse Interneti suunas. Paljud internetikasutajad elavad riikides, kus enamik kasutatavatest keeltest ei põhine ladina tähtedel „a–z”, ning loomulikult soovivad nad kasutada oma tähti   ,” sõnas ELi infoühiskonna ja meedia volinik Viviane Reding. „Rahvusvaheliste domeeninimede kasutuselevõtt tippdomeenis .eu aitab veelgi paremini rahuldada mitmekeelse ja multikultuurse Euroopa vajadusi.”   Rahvusvahelised domeeninimed on Interneti domeeninimed, mis lisaks ladina tähestiku 26 tähele (a–z), numbritele 0–9 ja sidekriipsule „-”, sisaldavad ka muid tähemärke. Kui seni oli domeeninime registreerimiseks tippdomeenis .eu võimalik kasutada piiratud valikul tähtemärke, siis nüüd on selleks kättesaadavad kõik erinevates ELi ametlikes keeltes kasutatavad tähemärgid.   Komisjon otsustas, et Euroopa tippdomeeni .eu kasutajatel peab olema võimalik kasutada kõigi ELi ametlike keelte tähemärke (  IP/09/1044 ). Rahvusvahelised domeeninimed võimaldavad seda. Nüüdsest on tippdomeeni .eu all võimalik registreerida domeeninimesid, mis sisaldavad niisuguseid tähti nagu à, ą, ä, ψ või д. ELi kodanikel, ettevõtjatel ja organisatsioonidel on võimalik registreerida ka muudest kui ladina tähtedest koosnevaid domeeninimesid, mis on esmatähtis näiteks kreeka ja bulgaaria keele puhul. Hispaania ja baski keele rääkijad saavad registreerida nimed, milles esineb täht „ñ” ning prantsuse, portugali ja katalaani keele kõnelejad saavad kasutada tähte „ç”.   Alates .eu domeeninimede registreerimise algusest 2006. aastal on mitmekeelsus olnud .eu tippdomeeni väga oluline aspekt. Näiteks on õigusliku raamistikuga ette nähtud, et .eu domeeninimesid saab registreerida ja registreerimist käsitlevaid otsuseid saab edastada kõigis ühenduse ametlikes keeltes. Samuti on ette nähtud, et domeeninimede registreerimisel saab kasutada ametlike keelte kõiki tähemärke.   Edasised sammud   Nüüdsest saab tippdomeeni .eu puhul kasutada rahvusvahelisi domeeninimesid. Näiteks on nime „europa.eu” puhul „.eu” tippdomeen ja „europa” selle tippdomeeni all registreeritud nimi.     Komisjon jätkab tööd, et võimalikult kiiresti kehtestada rahvusvahelised domeeninimevariandid ka tippdomeenile .eu (nt „.eu” kreeka või kirillitsa tähtedega). Volinik Reding teavitas  ICANN i (Interneti nimede ja numbrite määramise korporatsioon) peadirektorit Rod Beckstromi komisjoni kavadest novembris Interneti Haldamise Foorumil (  IP/09/1717 ). Kui ICANN kiidab tippdomeeni .eu rahvusvahelised domeeninimed heaks, on ELi internetikasutajatel võimalik registreerida kogu veebiaadress omas keeles (nt nii „europa” kui ka „.eu”).   Taust   .eu on Euroopa tippdomeen, mille on kasutusele võtnud EL, kuid mida haldab eraõiguslik mittetulundusühendus  EURid . Kõnealune Belgia, Tšehhi, Itaalia, Rootsi ja Sloveenia registrite ühendus alustas .eu tippdomeeniga seotud tegevust 2005. aastal.     Praeguseks on registreeritud üle kolme miljoni .eu domeeninime (   IP/09/536  ).   Lisateave    MEMO/08/218           Annex  Ten largest top level domains by number of registered domain names (as of 30 September 2009)      TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid       Growth of .eu domains 2007-2009 by country of residence of registrants      Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
