IP/09/86
Brüssel, 21. jaanuar 2009Eetika Euroopa töörühm (EGE)
palub Euroopa Komisjonil lisada põllumajanduspoliitikasse
eetikapõhimõttedTeaduse ja uute tehnoloogiate eetika Euroopa
töörühm kohtus täna põllumajanduse ja maaelu arengu
voliniku Mariann Fischer Boeliga, et esitada peamised soovitused, mis tulenevad
töörühma arvamusest põllumajandustehnoloogiate ajakohaste
arengusuundadega kaasnevate eetiliste küsimuste kohta.
President Barroso taotlusel võttis eetika Euroopa töörühm
detsembris vastu arvamuse põllumajandustehnoloogiate ajakohaste
arengusuundadega kaasnevate eetiliste küsimuste kohta, et käsitleda
ELi põllumajanduse ees seisvaid uusi väljakutseid ja võimalusi.
Töörühm otsustas keskenduda peamiselt
põllumajandustehnoloogiatele ja taimsete toiduainete esmatootmise
meetoditele.
Selles arvamuses näitab eetika Euroopa töörühm üles
teadlikkust vajadusest edendada põllumajanduses innovatsiooni, et oleks
võimalik toita maailma kasvavat elanikkonda.  Ta lisab, et tehnoloogia
üksi ei saa pakkuda lõplikke lahendusi tänapäevase
põllumajanduse probleemidele ELis ja maailmas.
Töörühm rõhutab vajadust ühtse vaatepunkti ja
lähenemisviisi järele põllumajandustehnoloogiate valdkonnas, et
tootmis-, ladustamis- ja turustamisprotsesse vaadeldaks uute tehnoloogiatega
kaasnevate eetiliste aspektide hindamisel koos. Kõikide
põllumajandustehnoloogiate puhul peetakse prioriteetideks ja
juhtprintsiipideks, mida kõik põllumajandustehnoloogiad peavad
järgima 1) toiduohutust, 2) toiduga varustatuse tagamist ja 3)
jätkusuutlikkust.
Kasutades seda eetilist raamistikku lähtekohana, esitab eetika Euroopa
töörühm soovitusi ka paljudes muudes küsimustes, nagu ELi
ühise põllumajanduspoliitika läbivaatamine,
põllumajandustehnoloogiate tehnoloogilise mõju hindamine, õigus
toidule, põllumajandustehnoloogiate jätkusuutlikkus, toiduohutus,
põllumajanduse bioloogiline mitmekesisus, pinnase ja vee kaitse,
biokütused, geneetiliselt muundatud teraviljad, teadustegevus
põllumajandusaladel, maaharimist hõlmava põllumajanduse alane
poliitikakujundamine, põllumajandustoodete ülemaailmne kaubandus,
intellektuaalomandi õiguste süsteem, aus konkurents ja nn vertikaalsed
monopolid, toiduhinnad, sotsiaalsed aspektid, üldsuse osalemine, ELi
elanike vastutus, toidujäätmed jne.
Taust
Teaduse ja uute tehnoloogiate eetika Euroopa töörühm on 15st
komisjoni määratud eksperdist koosnev iseseisev, mitmekesise
liikmeskonnaga ja mitut teadusharu hõlmav kogu, mis on loodud selleks, et
esitada arvamusi eetikaküsimustes.
Töörühma vastuvõetud arvamus, täielik pressiteade ja
liikmete nimekiri on avaldatud teaduse ja uute tehnoloogiate eetika Euroopa
töörühma kodulehel:
http://ec.europa.eu/european_group_ethics/index_en.htm
