IP/09/1833   Brüssel, 2 7. november 2009  Innovatiivsete ravimite algatus: komisjon ja farmaatsiatööstus käivitavad teise uurimisettepanekute konkursi, et leida tõhusamaid meetodeid ravimite väljatöötamiseks Täna käivitati innovatiivsete ravimite algatuse (IMI) raames ametlikult teine projektikonkurss. Euroopa Komisjoni ning Euroopa Farmaatsiatööstuste ja -assotsiatsioonide Föderatsiooni (EFPIA) vaheline avaliku ja erasektori partnerlus kutsub teadustöö konsortsiume üles esitama projektiettepanekuid üheksal teadusteemal. Konkursi eesmärk on kiirendada uute ravimite väljatöötamist ja kasutuselevõttu selliste haiguste nagu vähk ning põletikulised ja nakkushaigused raviks. Samuti rahastatakse innovaatiliste ravimite algatuse raames projekte andmevahetuse parandamiseks tööstus- ja teadusringkondade vahel, mis on teadmushalduse oluline aspekt. Komisjoni rahaline panus on kõnealuse konkursi puhul 76,8 miljonit eurot ning vähemalt sama suurt mitterahalist panust loodetakse EFPIA liikmesettevõtetelt.  Innovatiivset e ravimite algatuse tegevdirektor Dr Michel Goldman ütles: „Teine projektikonkurss aitab suurendada IMI võimalusi toetada meile nii vajalikke uuendusi ning saada üle praegustest kitsaskohtadest ravimite väljatöötamisel. ”  ELi teadusvolinik Janez Potočnik li sas: „2004. aastal leidsime me tee, kuidas muuta Euroopa biomeditsiini valdkonna teadustöökeskuseks ja saada samas üle takistustest ravimiuuringutel – loodi innovatiivsete ravimite algatus. ” See algatus on teadmuskolmnurga keskmes, sillutades teed paremale koostööle avaliku ja erasektori vahel ning aidates meil toime tulla kõige olulisemate ülesannetega majanduslikku konkurentsivõimet ja säästvust silmas pidades. See on ka tõestanud, et uus partnerlusvorm komisjoni ja ettevõtjate vahel on tulemuslik. ”  Bayer HealthCare AG tegevjuht ja EFPIA esimees Arthur J. Higgins märkis: „IMI kajastab selgelt Euroopa kavatsust olla uuenduslike bioloogiliste ravimite leiutamisel maailmas juhtpositsioonil. Selle algatuse raames on õnnestunud uuenduste kiirendamiseks ühe vankri ette rakendada tavapäraselt konkureerivad ravimitootjad ja akadeemilised ringkonnad. ”  IMI muutus ametlikult iseseisvaks 16. novembril 2009 ning sai sellega finants- ja tegevussõltumatuse oma kahest asutajaliikmest, Euroopa Komisjonist ja EFPIAst. Brüsselis asuvas täitevametis töötab uue tegevdirektori Michel Goldmani käe all uus meeskond, kelle ülesandeks on IMI teise projektikonkursi tulemuste põhjal toetuste määramine. Üheksast projektikonkursi teemast kolm on seotud teadmushalduse täiustamisega, mis on äärmiselt oluline tõhusate ravimite väljatöötamise edu seisukohast. Nende eesmärk on parandada andmestandardite kvaliteeti, et ettevõtjatel, teadlastel ja reguleerivatel asutustel oleks kergem hinnata uute ravimite tõhusust ja ohutust. Samuti püütakse nende abil lihtsustada andmevahetust, mis omakorda kiirendaks ravimite väljatöötamist. Kuus ülejäänud teemat on suunatud vähi ning põletikuliste ja nakkushaiguste ravimite tõhustamisele. Näiteks käsitleb üks teema vähkkasvajate koostist ning nende allumist ravile. Teise teema eesmärk on kiirendada nakkushaiguste paremate, odavamate ja kiiremate diagnoosimisvõimaluste väljatöötamist. Konkursi teemad, mis teaduskonsortsiumidele taotluste ettevalmistamiseks paremate võimaluste pakkumiseks avalikustati septembris, on äratanud elavat huvi. 17. novembril 2009 kogunes üle 420 teadlaste, VKEde ja muude organisatsioonide esindaja Brüsselisse IMI teabepäevale, kus neil oli võimalus saada konkursi kohta teavet esmaallikast. Edasised sammud Uue projektikonkursi taotluste esitamise tähtaeg on 8. veebruar 2010 ja tulemused kuulutatakse välja 2010. aasta suvel. Taust 2007. aastal käivitatud innovatiivsete ravimite algatus on Euroopa Komisjoni ja Euroopa farmaatsiatööstuse (mida esindab EFPIA) vaheline avaliku ja erasektori partnerlus. IMI eesmärk on viia Euroopa bioloogiliste ravimite leiutamisel esirinda ning toetada tõhusamate ravimite väljatöötamist ja kasutuselevõttu patsientide jaoks. IMI kogueelarve ajavahemikul 2008–2017 on 2 miljardit eurot, millest 1 miljard tuleb Euroopa Ühenduselt ja 1 miljard ettevõtjatelt. IMI esimene projektikonkurss kuulutati välja aprillis 2008. Laekunud 134st ettepanekust valiti välja 15, millele eraldati 246 miljonit eurot.  Lisateavet IMI ja teise projektikonkursi kohta leiate aadressilt   www.imi.europa.eu     Vt ka   IP/09/1310   ,   IP/09/802   ja  IP/08/662     IMI teise projektikonkursi uurimisteemad on järgmised: 1. Kuvamisel kasutatavad biomarkerid vähivastaste ravimite väljatöötamiseks. 2. Uued vahendid sihitamise tõhususe kontrollimiseks, et parandada ravimite toimet. 3. Molekulaarsed biomarkerid: vähiravi meetodite kiirem arendamine ja parem patsiendihooldus. 4. Ravikohas bakterioloogiliseks diagnoosimiseks tehtavate kiirete diagnostiliste testide väljatöötamine ja arendamine, et hõlbustada kliinilisi uuringuid ja ravipraktikat. 5. Hälbivalt kohanduvate immuunmehhanismide uurimine. 6. Krooniliste immuunsüsteemi haiguste translatiivsed uuringud: loomkatsete ja inimestel tehtavate uuringute tulemuste seostamine. 7. Ravimite ja/või haiguste mudelite koostamine: kirjandus ja raamistik. 8. Farmakoloogia avatud ruum. 9. Elektroonilised tervisekaardid.
