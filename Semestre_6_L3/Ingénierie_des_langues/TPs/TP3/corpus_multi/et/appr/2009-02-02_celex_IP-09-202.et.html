IP/09/202
Brüssel, 2. veebruar 2009Tarbijakaitse: Energia, pangandus ja
linnatransport valmistavad tarbijatele kõige rohkem
muretKolm inimestele eriti olulist valdkonda –
energia, pangandus ja transport (rongid, bussid, trammid) –
põhjustavad tarbijatele kõige rohkem probleeme, tõdetakse
täna avaldatud Euroopa Komisjoni aruandes. Teises iga-aastases
tarbijaturgude tulemustabelis on uuritud 20 kaupade ja teenuste sektorit (k.a
toit, riided, jalatsid, finantsteenused, energia ja side), lähtudes viiest
tarbija jaoks olulisest näitajast – hind, teenusepakkuja vahetamine,
rahuolu, kaebused ja ohutus. Eesmärk on välja selgitada, millised
turud toimivad tarbija seisukohast halvasti. Komisjon teeb 2009. aastal
süvaavalüüsi tarbijate olukorra kohta elektrienergia
jaemüügiturul.
ELi tarbijakaitse volinik Meglena Kuneva ütles: „Ma olen väga
mures, et kolm teenust, mis mängivad inimeste elus keskset rolli, saavad
halbu hindeid, kui neid mõõdetakse peamiste ELi
tarbijanäitajatega. Kuna leibkondade eelarves on väga olulisel kohal
kulud energiale, siis olen otsustanud 2009. aastal keskenduda elektrienergia
jaeturu uurimisele. Euroopa tarbijad väärivad paremat.”
Peamised tulemused 
Kaks peamist suundumust, mis 2009. aasta tulemustabelist nähtus, olid
järgmised:
1. Tarbijad ei ole rahul põhiteenustega.
Võrreldes kaupade turuga põhjustavad teenused tarbijatele
jätkuvalt rohkem probleeme. 19 turu kohta kogutud rahuloluandmed
näitavad selget erinevust teenuste ja kaupade turgude vahel. Eriti
vähe ollakse rahul linna- ja linnalähitranspordiga (rongid, bussid ja
trammid), energiaga, tavatelefoni- ja postiteenustega. Kõikides nende
sektorites oli alla 60% tarbijatest teenustega rahul. Samuti oli näha
selget suundumust, et tarbijad esitavad rohkem kaebusi teenuste kui kaupade
kohta. Vt MEMO/09/44.
2. Kolm kõige probleemsemat sektorit tarbija seisukohast (viie
näitaja põhjal) on energia, transport ja pangateenused
Energia:Vähem kui kaks kolmandikku tarbijatest on rahul oma
energiatarnijaga.
Elektri- ja gaasitarnijad saavad eriti halbu hindeid hinnatõusu
tõttu. Umbes 60% tarbijatest teatas, et nende energiatarnija on
tõstnud hinda, vaid 3-4% teatasid hindade langusest.
Elektri- ja gaasitarnijad saavad halbu hindeid ka seoses pakkumiste
võrreldavuse ja teenusepakkuja vahetamise lihtsusega. Energiasektor osutus
ka sektoriks, kus teenusepakkuja vahetamine on kõige vähem
tõenäoline: ainult 7% tarbijatest vahetas gaasitarnijat ja 8%
elektritarnijat.Teenusepakkuja vahetamise sagedus on väga
oluline, sest tulemustabelist selgus, et turgudel, kus teenusepakkujat
vahetatakse tihedamini, on vähem tõenäoline, et tarbijad
teatavad hinnatõusust – sellisteks turgudeks on liikluskindlustus
(25% tarbijatest vahetas teenusepakkujat viimase kahe aasta jooksul), millele
järgnevad internet (22%) ja mobiilside (19%). Seega tarbijad, kes kaaluvad
teenuspakkuja vahetamist, teevad sellega teene kõikidele tarbijatele.
Teenusepakkuja vahetamise lihtsustamine peamistes jaemüügisektorites
peab olema poliitiline prioriteet.
Pangandus:Pangateenuste hindadele on vaja pöörata tõsist
tähelepanu. Nii pangateenuste hinnad kui ka intressimäärad on
liikmesriigiti väga erinevad ning selle põhjust on raske leida.
Näiteks tarbijakrediidi 1–5 aasta kohaldatav intressimäär
varieerub 0,21% Rootsis ja kuni 12,12% Eestis, mis näitab erinevusi ka
pärast kapitalikulu arvessevõtmist.
Pangandusteenused on eriti probleemsed pakkumiste võrreldavuse,
teenusepakkuja vahetamise lihtsuse ja tegeliku vahetamise seisukohast. Viimasel
kahel aastal vahetas jaepangandusteenuste osutajat keskmiselt 11% kasutajatest.
Ainult 9% kontoomanikest vahetas panka, pisut rohkem vahetasid teenusepakkujat
hüpoteekide või investeerimistoodete omanikud, kuid siiski ainult
13%.Transport:Linna- ja linnalähitransporti (bussid, rongid, trammid)
kasutavad tarbijad olid kõige vähem rahul ning neil oli kõige
rohkem probleeme: vähem kui pooled tarbijatest olid nende teenustega rahul.
Peamisteks rahulolematuse põhjusteks turgudel on hinnatase, pakkumiste
atraktiivsus, ostmise lihtsus ja tarbijakesksus.
Igal neljandal tarbijal esines probleeme ning nad esitasid kaebuse.
Järgmised sammud
Nimetatud kolmest sektorist, mis tarbijatele probleeme põhjustavad,
kulutatakse kõige rohkem raha energiale (5,7% leibkonna eelarvest) ning
energiasektori sees kulub suurim osa tarbijate kulutustest elektrile (2,1%).
2009. aastal tehakse täiendav turu-uuring elektrienergia
jaemüügituru kohta, et täpsemalt uurida tarbijate tingimusi,
näiteks pakkumiste võrreldavust, ebaausaid kaubandustavasid ja
arveldamist.
Muud olulised järeldused
Tulemustabeli kõik tulemused on täpsemalt esitatud lisatud memos.
Eelkõige näitab uuring, et piiriülene jaekaubandus
kiratseb. Piiriülese jaekaubanduse osakaal ei ole alates 2006. aastast
suurenenud. Riikide võrdlemine näitab, et liikmesriikide
tarbijakeskkondades on märkimisväärseid erinevusi. Eelkõige
annab tõhustada jõustamise ja hüvitamise mehhanisme.
Lisateave: 
http://ec.europa.eu/consumers/overview/cons_policy/index_en.htm
