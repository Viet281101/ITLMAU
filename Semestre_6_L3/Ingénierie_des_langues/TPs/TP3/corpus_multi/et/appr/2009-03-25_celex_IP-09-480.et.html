IP/09/480
Strasbourg, 25. märts 2009„Kevadpäev Euroopas 2009”
kutsub õpilasi osalema Euroopa tulevikku käsitlevas
dialoogis25. märtsil käivitati Strasbourgis selle
aasta üritustesari „Kevadpäev Euroopas", mille eesmärk on
innustada õpilasi osalema üritustel, mis suurendaksid nende
teadlikkust Euroopaga seotud küsimustest. Sündmuse tähistamiseks
kohtusid komisjoni asepresident Margot Wallström ja Euroopa Parlamendi
kultuuri- ja hariduskomisjoni esimees Katerina Batzeli Euroopa Parlamenti
külastanud õpilastega. Kohtumine leidis aset juunis toimuvate Euroopa
Parlamendi valimiste ootuses.
„Kevadpäev Euroopas” on iga-aastane üritustesari, mida
korraldavad Euroopa 31 haridusministeeriumi ühendav võrgustik ja
Euroopa komisjoni loodud Euroopa Koolivõrk. Sellel aastal on
üritustesarja motoks „Ideed liigutavad Euroopat”, ning see on
seotud loovuse ja innovatsiooni aastaga. Kuni 30. juunini korraldatakse
üritusi ELi liikmesriikide ja teiste Euroopa riikide, sh Norra, Bosnia ja
Hertsegoviina ja Šveitsi koolides. 
Üritused hõlmavad Euroopa-teemalisi arutelusid
külalisesinejatega, on-line-vestlusi volinike ja Euroopa avaliku elu
tegelastega, mõttevahetusi, konkursse ja muid ettevõtmisi, et
suurendada teadlikkust Euroopaga seotud küsimustest. Noori kutsutakse
osalema dialoogis Euroopa demokraatia tuleviku üle.
„See on hea võimalus suurendada noorte teadlikkust ELi ja Euroopa
Parlamendi rollist, tulevaste valijatena peavad nad end juba praegu nende jaoks
olulistes küsimustes kuuldavaks tegema,″ sõnas Margot
Wallström.
„Euroopa idee selgitamine kodanikele ja eelkõige Euroopa nooremale
põlvkonnale – õpilastele – on nii ELi prioriteet ja ka
Euroopa tulevikku käsitleva tegevuskava kõige olulisem
põhimõte,″ ütles Katerina Batzeli. „Kevadpäev
Euroopas” on võimalus õpilasi teavitada ja julgustada neid
kasutama oma õigust osaleda ELi demokraatlikus korralduses. 
„Me ootame noortelt hulgaliselt innovaatilisi ja loomingulisi ideid,
sest nemad kujundavad Euroopa tulevikku,” sõnas hariduse ja koolituse
volinik Ján Figel. Volinik on juba osalenud on-line-vestlustes
koolidega. Igal aastal osaleb noortele suunatud Euroopa programmides
kümneid tuhandeid noori. Juurdepääs igakülgsele teabele
Euroopa kohta ja võimalus arutada meie tulevikuväljavaateid on
kodanikukoolituse seisukohast esmatähtis.
Eelmisel aastal hõlmas üritustesari „Kevadpäev Euroopas"
kultuuridevahelist dialoogi, Euroopa tulevikku ja Euroopa Liidu laienemist
käsitlevaid arutelusid.
Praeguseks on end registreerunud juba rohkem kui 4 000 kooli,
täpsemat teavet 23 keeles saab projekti veebisaidilt
www.springday2009.net 
Esinejad, kes soovivad teatavat kooli külastada, peaksid end
registreerima veebilehel
http://www.springday2009.net/ww/en/pub/spring2009/misc/back_to_school_apps.cfmKülalisesinejate seas on juba üle 30 Euroopa Parlamendi saadiku,
kolm volinikku ning mitu riiklike ja piirkondlike ametiasutuse esindajat, samuti
ülikoolide õppejõude, eksperte ja endisi Erasmuse programmis
osalejaid.
