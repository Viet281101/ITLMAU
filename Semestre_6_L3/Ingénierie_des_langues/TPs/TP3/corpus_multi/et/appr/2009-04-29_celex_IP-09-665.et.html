IP/09/665
Brüssel, 29. aprill 2009ELi teadusuuringute rahastamist
ajakohastatakse õiges suunasTäna avaldas Euroopa Komisjon arenguaruande,
mis hõlmab kuni 2013. aastani kestva Euroopa Ühenduse teadusuuringute,
tehnoloogiaarenduse ja tutvustamistegevuse seitsmenda raamprogrammi (FP7) kaht
esimest aastat.  ELi teadus- ja arendustegevuse suurim rahastamisprogramm, mille
seitsme aasta eelarve on 54 miljardit, vastab hästi ELi majanduslike ja
ühiskondlike vajadustele. Programmi ülesehitus ja uued
töövahendid aitavad ELil toime tulla tema ees seisvate
ülesannetega. Selliste valdkondade nagu keskkond, energia või
nanotehnoloogia seadmine esmatähtsaks aitab luua säästvat ja,
vähem süsinikdioksiidiheiteid tekitavat majandust ning
tööstuse tehnoloogiafoorumid võimaldavad kindlaks
määrata tööstuse pikaajalistele vajadustele vastavad
uurimisteemad. Ülemaailmses konkurentsis teadusliku tipptaseme saavutamisel
toetab meie parimaid teadlasi Euroopa Teadusnõukogu. Ühiste
tehnoloogiaalgatuste raames saab avaliku ja erasektori ettevõtteid
enneolematus ulatuses tehnoloogiliselt ja rahaliselt ühendada uusi . Oma
eelarvega, mis kuni 2013. aastani igal aastal 13% võrra suureneb, on FP7
kindel trump ELi võitluses praeguse kriisi vastu. Aruandes rõhutatakse
FP7 veel lahendamata probleeme, nagu uute liikmesriikide kaasamine,
väikeste ja keskmise suurusega ettevõtjate osavõtt ning
halduskorra lihtsustamine.
Euroopa Komisjoni teadusvolinik Janez Potočnik ütles:
„Majanduskriis on hea võimalus kontrollida, kuidas meie programmid
tegelikkuses töötavad. Mul on hea meel näha, et FP7 suudab katse
läbida: programm toob uut raha teadusuuringute toetuseks ( eelarve 2007. ja
2013. aasta vahel on peaaegu kahekordistunud), ning see ajendab liikmesriike ja
tööstust toimima samamoodi.  FP7 on üks ELi peamisi
töövahendeid kriisist taastumise ettevalmistamisel ja sellest
väljumisel rohelisema ja targemana.”
Pidev nõudlus ELi rahalise abi järele ning uute teadus- ja
arendustegevuse töövahendite edukas käikulaskmine
Programmi esimesel kahel aastal esitatud ettepanekutest, millest umbes
25 000 jõudis lõpphindamise etappi, valiti välja 5500
ettepanekut, millele eraldati toetusi ühtekokku summas umbes 10 miljardit
eurot. Vastasutatud Euroopa Teadusnõukogu seisis silmitsi suure
nõudlusega: esimeste kutsete peale laekus umbes 11 000 ettepanekut.
Toetusi eraldati rohkem kui 600-le ELi tippteadlasele. Tööstuse
strateegilise tehnoloogiaarenduse vajadustele vastamiseks algatati viis avaliku
ja erasektori partnerlust.  Koos Euroopa Investeerimispangaga hallatav
riskijagamisrahastu kiitis heaks 2 miljardi euro ulatuses laenusid kõrge
riskiastmega teadus- ja arendusprojektide toetuseks.  
Euroopa teadusruumi loomine
FP7 üldine eesmärk on luua teadusuuringute ühtne turg ja
toetada avatud innovatsiooni. Programm toetab riikidevahelist
koostööd, edendab liikuvustoetuste abil ajude liikumist ning parandab
teadusuuringute infrastruktuure toetades ELi teadus- ja innovatsioonialast
võimekust. Teadusalast koostööd toetav programm pakkus huvi
rohkem kui kolmandikule (36,7%) kõigist ettepaneku esitanutest, sellele
järgnes teadlaste liikuvust käsitlev kava (23,5%).      
Säästva arengu ja majanduse toetamine  
Kahel esimesel aastal eraldati 44% teadusalase koostöö eelarvest
interdistsiplinaarsele uurimistööle (nt keskkonna, energia,
põllumajanduse, transpordi, nanotehnoloogia, info- ja sidetehnoloogia
vallas), mis toetab ELi säästva arengu uuendatud strateegiat.  Osana
ELi majanduse taastamiskavast toetab FP7 ELi mootorsõiduki-, tootmis- ja
ehitussektori rohelisemaks muutmist kolme teadus- ja arendustegevuse avaliku ja
erasektori partnerluse abil.
ELi teadusuuringute avamine maailmale
Tugevam ja strateegilisem rahvusvaheline koostöö on üks FP7
prioriteet. Näiteks assotsieeriti FP7-ga uued riigid, tõstes nende
koguarvu 12-le; allkirjastati konkreetne ELi ja Aafrika vaheline teadust,
infoühiskonda ja kosmost käsitlev partnerlus; samuti edendati
rahvusvahelist teaduskoostööd, käivitades rahvusvahelise
katsetermotuumareaktori (ITER). 
Bürokraatia vähendamine
FP7 on eelkõige uue tagatisfondi ja spetsiaalse
registreerimissüsteemi abil teinud edusamme bürokraatia
vähendamiseks. ELi teadusprogrammide tõhusale rakendamisele
spetsialiseerumiseks on loodud kaks uut rakendusametit: Teadusuuringute
Rakendusamet (REA) ja Euroopa Teadusnõukogu (ERC). Auditimenetlusi on
täiendatud ja tõhusamaks muudetud.  
Edasine tegevus
Küsimused nagu väikeste ja keskmise suurusega ettevõtjate
vähene osavõtt vajavad täiendavat tähelepanu. Parandada saab
uute liikmesriikide teadlaste edukat osavõttu. Lihtsustamisalased edusammud
ja uute töövahendite tõhus toimimine võib tekitada vajaduse
põhieeskirjade muutmiseks.  
FP7 edasiseks parandamiseks konsulteerib komisjon sõltumatu
eksperdirühmaga, kes teostab seitsmenda raamprogrammi vahehindamise 2010.
aasta sügiseks. 
Muu hulgas võttis komisjon täna vastu ka FP6 järelhindamise
vastuse, mis lisab  täiendavat teavet FP7 vahehindamise koostamiseks.
Teatise täielik tekst ja FP6 hindamisaruanne on esitatud veebilehel
http://ec.europa.eu/research/index.cfm?pg=reports
Vt ka MEMO/09/209
(Q&amp;A)
