IP/09/704
Brüssel, 6. mai 2009Euroopa väikeettevõtlusnädal
hoogustab ettevõtlikkust rasketel aegadelTäna Brüsselis avatava Euroopa esimese
väikeettevõtlusnädala peamisteks eesmärkideks on
ettevõtlikkuse edendamine ja ettevõtlustoetuste tutvustamine. 6.
– 14. maini korraldatakse 35 riigis üle 1000 ürituse. Just
täna on vaja varsemast rohkem tunnustada ja toetada Euroopa
ettevõtjate panust töökohtade säilitamisel ja uute
töökohtade loomisel. Nädala raames jagatakse ettevõtjatele
teavet, antakse nõu ja toetust ning tutvustatakse nii Euroopa, riikliku,
piirkondliku kui ka kohaliku tasandi uusi ideid, millega aidatakse arendada
ettevõtjate tegevust. 
Komisjoni asepresident Günter Verheugen, kes vastutab ettevõtluse
ja tööstuse eest, avas täna väikestele ja keskmise suurusega
ettevõtjatele (VKEdele) pühendatud nädala: „Praegune
komisjoni koosseis on teinud koostöös liikmesriikidega tõhusat
tööd väikeste ettevõtete olukorra parandamiseks. Kui
majanduslangusest on väljapääs, siis on see just VKEde loovus,
paindlikkus ja suutlikkus leida lahendusi. Koos oleme juba mõndagi
saavutanud. Kuid me peame edasi liikuma. Me vajame rohkem VKEsid, sest just
väikesed ja keskmise suurusega ettevõtjad on need, kes käivitavad
majanduskasvu ja aitavad luua uusi töökohti.”
Väikeettevõtlusnädal on üks meetmetest, millega
rakendatakse väikeettevõtlusalgatust „Small Business Act”,
mis on Euroopa Liidu ja tema liikmesriikide esimene tõeline
kõikehõlmav VKEde poliitikaraamistik. Euroopa Komisjoni koosseis on
alates oma esmasest kogunemisest 2004. aastal võtnud mitmeid VKEsid
toetavaid meetmeid:kõigepealt võeti ELis vastu põhimõte
„kõigepealt mõtle väikestele”; 
vähendati halduskoormust: VKEd saavad kasu lihtsustatud meetmete
rakendamisest ja halduskulude kokkuhoiust, mille aluseks on komisjoni
püstitatud eesmärk vähendada 2012. aastaks ettevõtjate
halduskoormust 25 % võrra. Komisjon kaasab eesmärgi saavutamisse ka
liikmesriike (vt IP/09/131);
vaadati läbi riigiabi
eeskirjad, mis muudavad VKEde jaoks lihtsamaks riiklike vahendite
kasutamise koolituse, teadus- ja arendustegevuse, keskkonnakaitse ja muudes abi
valdkondades;
võeti vastu uus Euroopa osaühingu põhikiri, mis annab
VKEdele võimaluse alustada tegevust ja tegutseda kogu Euroopas samade
äriühinguõiguse sätete alusel;
2009. aasta alguses loodi Euroopa Liidu vahetusprogrammina programm Erasmus noortele
ettevõtjatele, et julgustada uusi ettevõtjaid ja innustada neid
rajama uusi ettevõtteid. Programmi kaudu aidatakse noortel omandada VKE
juhtimiseks vajalikke oskusi seeläbi, et võimaldatakse neil
töötada mõnes teises ELi riigis kogenud ettevõtjate käe
all; 
Tehti ettepanek võtta vastu uus õigusakt, mis on suunatud riiklike
haldusasutuste ja ettevõtjate hilinenud maksete probleemide
lahendamisele (vt IP/09/552).Liikmesriikidele tuleks anda võimalus kohaldada vähendatud
käibemaksumäärasid kohalike teenuste puhul, sealhulgas
töömahukate teenuste puhul, nagu näiteks juukselõikus,
toitlustus- ja
parandusteenused.Väikeettevõtlusnädala raames
toimuvad üritused, mille käigus jagatakse teavet, antakse abi ja
viiakse kokku juba tegutsevad ja potentsiaalsed väikeettevõtjad ning
aidatakse neil välja mõelda uusi ideid ning saada kasu isiklikust
lähenemisest teabe jagamisel ja toetamisel.
Väikeettevõtlusnädala täielik ülevaade:
Euroopa
esimene väikeettevõtlusnädal
Näiteks toimub Brüsselis 6.–9. maini interaktiivne
näitus „VKEde kogemused – mis tunne on olla
ettevõtja?”, külastajad saavad otseseid ettevõtjaks olemise
kogemusi vaadates, tunnetades ja kuulates kümnes ruumis eksponeeritavaid
installatsioone. 
6. mail toimuval nädala avaüritusel kuulutatakse välja Euroopa
ettevõtlusauhind parima ettevõtlust edendava video eest, milles
keskendutakse telemeedia mõjule ettevõtlikkuse arendamisel. Komisjon
palus videokonkursile saata lühikesi ning loomingulisi ettevõtlust
tutvustavaid videoid kolmes teemakategoorias: ettevõtlusvaim, uuenduslik
ettevõtlus ja vastutustundlik ettevõtlus.
Väikeettevõtlusnädala lõpetuseks toimub  13.–14.
mail Prahas konverents „Euroopa väikeettevõtluse algatus:
takistusteta ettevõtlus", mille korraldavad ELi eesistujariik Tšehhi
Vabariik ja Euroopa Komisjon.  Ürituse raames korraldatakse ka
auhinnatseremoonia, mille käigus autasustatakse piirkondliku ja kohalike
omavalitsuste tasandi uuendustegevuse ning ettevõtluse ja VKEde toetamise
eest Euroopa ettevõtlusauhinna võitjaid.
Lisateave:
Small
Business Act
Euroopa
ettevõtlusauhinnad (The European Enterprise Awards)
Enterprise
Europe Network
