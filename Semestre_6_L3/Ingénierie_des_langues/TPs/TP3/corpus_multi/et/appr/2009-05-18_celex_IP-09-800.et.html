IP/09/800
Brüssel, 18. mai 2009Teie hääl loeb, tehke see
kuuldavaks!4.–7. juunini on 27 riigi 375 miljonit
kodanikku Helsinkist Lissaboni ja Dublinist Vilniuseni kutsutud valima Euroopa
Parlamenti. Euroopa Komisjoni president José Manuel Barroso kutsub oma
kodulehel avaldatud videosõnumis inimesi üles valima minema, et oma
hääl kuuldavaks teha.
„Teie hääl loeb. Teie valik määrab Euroopa Liidu
arengu järgmise viie aasta jooksul,” ütleb president Barroso
videosõnumis, millega saab tutvuda tema kodulehel järgmisel aadressil:http://ec.europa.eu/commission_barroso/president/multimedia/vlog/index_en.htm
Videot saab vaadata kuues keeles (inglise, prantsuse, saksa, hispaania,
portugali ja itaalia) ning see on üleval ka Euroopa Komisjoni
audiovisuaalportaalis. Avalduse kirjalik tõlge on kättesaadav ELi
ülejäänud 17 keeles.
President rõhutab, et kuigi Euroopa Komisjon hoiab ka edaspidi
poliitilist initsiatiivi ja teeb vajalikke ettepanekuid, et pakkuda kodanikele
konkreetseid tulemusi, „võtab õigusakte vastu Euroopa Parlament
koos riikide valitsustega ning Euroopa Liidu teised institutsioonid peavad
parlamendile aru andma.”
„Te peate valima parlamendisaadikud, kes jagavad teie arusaamist
sellest, kuidas lahendada meie ees seisvaid probleeme, sest see, mida teeb
Euroopa Liit, mõjutab teid ja teie igapäevaelu,” leiab
president.
