IP/09/1548
      Brüssel, 20.&nbsp;oktoober 2009
      Konkurentsipoliitika: Euroopa Komisjoni ümarlauaarutelu tõotab pakkuda Euroopa tarbijale paremaid võrgumuusikateenuseidEuroopa Komisjoni konkurentsivoliniku Neelie Kroesi juhatusel toimus 19.&nbsp;oktoobril 2009 neljas ümarlauaarutelu võrgumuusika
            levitamise üle. Arutelul osalejad kirjutasid alla ühisavaldusele põhimõtete kohta, millest võrgumuusika levitamisel tuleks
            tulevikus lähtuda, et parandada Euroopa tarbijale osutatavaid teenuseid. Ümarlauast võtsid osa Amazon, BEUC, EMI, iTunes, Nokia, PRS for Music, SACEM, STIM ja Universal. Ürituse järel tegid mitu osalist teatavaks konkreetsed sammud ja kohustused, millega soovitakse hõlbustada Euroopa tarbija
            juurdepääsu võrgumuusikale.
      Volinik Kroes ütles, et Euroopa tarbija ootab võrgus pakutavatelt muusikateenustelt põhjendatult paremat kvaliteeti. „Tänasel ümarlaual saavutatud kokkuleppega aluspõhimõtete üle astume reaalse sammu selle eesmärgi suunas. Esmakordselt on selle turu eri tahke esindavad jõud leppinud kokku ühises tegevuskavas. Samuti teevad mulle heameelt osaliste konkreetsed sammud ja võetud kohustused, tänu millele võrgumuusika kättesaadavus peaks
            tarbija jaoks paranema.” 
      Ümarlauda avades meenutas volinik Kroes, et vajadusele täiustada muusika litsentsimist võrgukasutuse huvides on osutatud ka
            varem. Praeguste litsentsimismenetluste liigse keerukuse ja koormavuse tõttu ei saa sidusrühmad osa kõikidest digimaailma võimalustest. Lihtsam ja läbipaistvam kord laiendaks turgu, rikastaks ja värskendaks võrgus pakutavat muusikavalikut ning suurendaks tarbijaskonda,
            kaitstes samal ajal kultuurilist mitmekesisust ja loojate huve. 
      Ümarlaual osalenud kirjutasid alla ühisavaldusele, mille sisu on järgmine:kohustustakse arendama välja uued ELi litsentsiplatvormid, mis ühendaksid eri kollektiivse esindamise organisatsioonide repertuaare. Iga platvorm peaks koondama oma kataloogi võimalikult laia repertuaari ja põhinema õiguste valdajate vabatahtlikul koostööl;lepitakse kokku, et õiguste kollektiivsed teostajad peavad lähtuma teatavatest objektiivsetest, läbipaistvatest ja mittediskrimineerivatest
               kriteeriumidest, et teistel ettevõtjatel oleks võimalik anda välja mitut territooriumi hõlmavaid litsentse;moodustatakse töörühm ühisraamistiku loomiseks, mis võimaldaks teha kindlaks õiguste valdaja ja vahetada sellealast teavet. See aitab ärikasutajal kergemini tuvastada ajaomaste õiguste valdaja ja hankida vajalikud õigused.Nimetatud aluspõhimõtted, mida võivad rakendada ka teised tööstusharu sidusrühmad, peaksid tagama, et võrgumuusika litsentsimist
            lihtsustatakse viisil, mis suurendab turgu ja toob kasu tarbijale. 
      Ümarlaua järel tehtud avaldused:Apple peab võrgumuusika tõhusamaks litsentsimiseks võetavaid samme julgustandvateks ja loodab järgmisel aastal suurendada
               nende Euroopa riikide arvu, kus tarbijal on võimalik kasutada tema iTunes'i poodi.EMI teatab, et tema eelseisvad lihtlitsentsilepingud Hispaania ja Prantsuse kollektiivse esindamise organisatsioonidega SGAE
               ja SACEM edendavad märkimisväärselt digitaalset litsentsimist.Amazon tõstab esile oma pidevat tööd selle nimel, et pakkuda tarbijale kõikidel Euroopa veebisaitidel madalate hindadega laia
                  tootevalikut. Ettevõtja suudab nüüd toimetada oma füüsilisi tooteid kohale kõikidesse 27 liikmesriiki. Ühtlasi rõhutab ta oma jätkuvat soovi pakkuda tarbijale võimalikult laia võrgumuusikarepertuaari. Amazon tervitab ühispõhimõtete
                  kehtestamist, sest see on oluline samm ELi litsentsimisraamistiku väljatöötamiseks ja võrgumuusika digitaalse levitamise hõlbustamiseks
                  kogu Euroopa tarbijate seisukohast.SACEM teeb vastavalt ümarlaua käigus kokku lepitud põhimõtetele nüüdsest aktiivset koostööd võimalikult paljude Euroopa autorikaitse
               ühingutega, et luua laiaulatuslikuma repertuaariga ühine, avatud portaal üleeuroopaliste võrguteenuste pakkumiseks.Volinik Kroesil on hea meel, et ümarlauale on järgnenud konkreetsed meetmed, eesmärgiga parandada tarbija juurdepääsu võrgumuusikale. Ümarlaua osaliste vahel kokku lepitud põhimõtete tulemusena peaks olema võimalik saavutada veelgi edusamme. Komisjon on valmis
            tegema turuosalistega koostööd, et tuua tarbijale käegakatsutavat kasu.
      Ümarlaua osaliste 19.&nbsp;oktoobri 2009.&nbsp;aasta ühisavaldusega võrgumuusika levitamise üldpõhimõtete kohta saab tutvuda aadressil:
      http://ec.europa.eu/competition/sectors/media/joint_statement_1.pdf 
      EMI, PRS for Music'i, SACEMi, STIMi ja Universal Music Group International'i ühisavalduse töörühma loomise kohta, mis tegeleb
         õiguste valdajaga seotud teavet käsitleva ühisraamistikuga, leiab aadressilt:http://ec.europa.eu/competition/sectors/media/joint_statement_2.pdf 
      Taust
      17.&nbsp;septembril 2008 toimunud Interneti-kaubanduse esimesel ümarlauakohtumisel (vt IP/08/1338) osalesid EMI Music Publishing, Fiat, eBay, Apple/iTunes, Alcatel-Lucent, LVMH, Ühendkuningriigi tarbijakaitseorganisatsioon
            Which?, Prantsuse autorite ja heliloojate kollektiivse esindamise organisatsioon SACEM ja Sir Mick Jagger ning käsitleti nii
            toodete kui ka teenustega kauplemist Internetis. 16.&nbsp;detsembril aset leidnud teisel kohtumisel keskenduti võrgumuusika levitamisele
            ja kohal viibisid ainult sellest teemast huvitatud osalised.  
      Selle tulemusena valmis Interneti-kaubanduse ümarlaua aruanne sidusjaemüügi võimaluste ja takistuste kohta. Aruanne on kättesaadav aadressil:
      http://ec.europa.eu/competition/consultations/2009_online_commerce/roundtable_report_en.pdf 
      Aruande põhjal korraldati avalik arutelu, mille käigus saadud arvamused on esitatud aadressil:
      http://ec.europa.eu/competition/consultations/2009_online_commerce/index.html
      8.&nbsp;septembril 2009 toimus kolmas kohtumine, millele kutsuti ka teised suuremad võrgumuusikatööstuse osalised: Amazon, Nokia,
         Ühendkuningriigi kollektiivse esindamise organisatsioon PRS for Music, samalaadne Rootsi organisatsioon STIM, Universal Music
         Publishing Group ja Euroopa tarbijate esindajana Euroopa Tarbijaliitude Amet (BEUC).
