IP/09/628
Brüssel, 23. aprill 2009Komisjon rõõmustab kliima- ja
energiapaketi vastuvõtmise üleEuroopa Komisjon tunneb heameelt, et täna
võeti ametlikult vastu kliima- ja energiapakett ning õigusaktid uute
autode ja transpordikütuste CO2
heite vähendamiseks. Detsembris kokku lepitud meetmed
hoiavad Euroopat kindlalt kursil vähese süsihappegaasi heitega
majanduse suunas ning suurendavad energiajulgeolekut. Paketiga seatakse aastaks
2020 õiguslikult siduvad eesmärgid vähendada kasvuhoonegaaside
heidet võrreldes 1990ndate tasemega 20% võrra ning suurendada
taastuvenergia osakaalu 20%-ni kogu energiatarbimisest. Samuti aitab pakett
saavutada ELi eesmärki tõsta sama ajavahemiku jooksul 20% võrra
energiatõhusust. Paketi vastuvõtmisega saab Euroopast esimene piirkond
maailmas, kus on kehtestatud sellised kaugeleulatuvad ning õiguslikult
siduvad kliima- ja energiaalased eesmärgid. See aitab oluliselt kaasa
ambitsioonika rahvusvahelise kliimakokkuleppe sõlmimisele ÜRO
detsembrikuus toimuval kliimakonverentsil.
Komisjoni president José Manuel Barroso ütles: „Täna
jõudsime me ühisele seisukohale praeguse komisjoni ühe kõige
olulisema prioriteedi suhtes. Energia ja kliimamuutuse meetmepakett on nagu
lakmuspaber, mis näitab Euroopa võimet oma kodanike hüvanguks
tegutseda. Koos eilse ELi energia siseturu tugevdamist käsitleva
kokkuleppega on see oluline samm edasi, et suurendada energiatõhusust ja
energiajulgeolekut ning tugevdada Euroopa positsiooni seoses uue rahvusvahelise
kliimaleppe sõlmimisega käesoleva aasta lõpus.”
Paketi vastuvõtmine kajastab Euroopa juhtide võetud kohustust
vähendada 2020. aastaks kasvuhoonegaaside heidet võrreldes 1990ndate
tasemega vähemalt 20% ning suurendada sama ajavahemiku vältel
taastuvenergia osakaalu 20%-ni. See aitab saavutada ka energiatõhususe
20%-list kasvu. 
Vastuvõetud meetmed võimaldavad tõsta heite vähendamise
kavandatud protsendimäära 20-lt 30-le, juhul kui jõutakse
osapooli rahuldava rahvusvahelise kliimakokkuleppeni, mille raames ka teised
arenenud riigid ja arengumaad võtavad kanda oma õiglase osa
ülemaailmsete heitkoguste vähendamisel. Rahvusvaheline kokkulepe peaks
sõlmitama ÜRO Kopenhaageni kliimakonverentsil detsembris.
Kliima- ja energiapaketi moodustavad neli õigusakti:direktiiv, millega muudetakse ELi heitkogustega kauplemise süsteemi,
mis hõlmab ligikaudu 40% ELi kasvuhoonegaaside heitest;
„jagatud jõupingutuste” otsus, millega seatakse siduvad
riiklikud eesmärgid seoses heitkogustega kauplemise süsteemiga
hõlmamata sektorite heitega (vt lisa);
direktiiv, millega seatakse siduvad riiklikud eesmärgid seoses
taastuvate energiaallikate osakaalu suurendamisega energeetikas (vt lisa);
direktiiv, millega kehtestatakse õigusraamistik süsinikdioksiidi
kogumise ja säilitamise tehnoloogia turvaliseks ja keskkonnahoidlikuks
kasutamiseks.Paketti täiendavad veel kaks õigusakti,
mille suhtes lepiti kokku samal ajal:määrus, millega nõutakse uute autode CO2 heite
vähendamist keskmiselt 120 grammini km kohta ajavahemikul 2012–2015
ning 95 grammini km kohta aastaks 2020. Ainuüksi selle meetmega on
võimalik saavutada rohkem kui kolmandik heitkogustega kauplemise
süsteemiga hõlmamata sektorite puhul nõutud heite
vähendamisest;
muudetud kütusekvaliteedi direktiiv, millega kohustatakse
kütusetarnijaid vähendama kasvuhoonegaaside heidet kütuse
tooteahelas 6% võrra aastaks 2020. Järgmised
sammud
Nimetatud kuus õigusakti jõustuvad 20 päeva pärast nende
avaldamist Euroopa Liidu Teatajas, eeldatavasti mais.
Lisateave 
Lisateavet paketi ja
täiendavate õigusaktide kohta võib leida aadressilt IP/08/1998
ning järgmistest memodest:
ELi heitkogustega kauplemise süsteem: MEMO/08/796Jõupingutuste jagamine: MEMO/08/797
Taastuvenergia: MEMO/08/33
Süsinikdioksiidi kogumine ja säilitamine: MEMO/08/798
Sõiduautode CO2: MEMO/08/799
Kütuse kvaliteet: MEMO/08/800
Euroopa Komisjoni kliimameetmed:
http://ec.europa.eu/climateaction
Lisa 
Õiguslikult siduvad eesmärgid, mille
liikmesriigid peavad täitma 2020. aastaksHeitkogustega kauplemise süsteemiga hõlmamata
sektorite heite vähendamine (võrreldes 2005. a tasemega)Taastuvenergia osakaal lõplikust energiavajadusest
aastaks 2020AT-16,0%34%BE-15,0%13%BG20,0%16%CY-5,0%13%CZ9,0%13%DK-20,0%30%EE11,0%25%FI-16,0%38%FR-14,0%23%DE-14,0%18%EL-4,0%18%HU10,0%13%IE-20,0%16%IT-13,0%17%LV17,0%40%LT15,0%23%LU-20,0%11%MT5,0%10%NL-16,0%14%PL14,0%15%PT1,0%31%RO19,0%24%SK13,0%14%SI4,0%25%ES-10,0%20%SE-17,0%49%UK-16,0%15%
