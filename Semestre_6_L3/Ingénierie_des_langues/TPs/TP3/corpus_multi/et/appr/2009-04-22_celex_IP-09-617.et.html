IP/09/617
Brüssel, 22. aprill 2009Kalandus: avalik arutelu Euroopa ühise
kalanduspoliitika tuleviku üleEuroopa Komisjon võttis täna vastu
Euroopa ühise kalanduspoliitika tulevikku käsitleva rohelise raamatu.
Selles analüüsitakse praeguse poliitika puudujääke ning
algatatakse ulatuslik avalik arutelu selle üle, kuidas kõnealuseid
puudujääke kõrvaldada. Kalurid ja teised huvitatud isikud
kalandussektorist, kuid ka teadlased, kodanikuühiskond ja huvitatud
kodanikud on oodatud avaldama oma arvamust Euroopa kalanduse tuleviku kohta kuni
31. detsembrini 2009. Arutelu on esimene etapp ühise kalanduspoliitika
põhjalikus reformimise protsessis. 
Euroopa Komisjoni merenduse ja kalanduse volinik Joe Borg ütles:
„Vaatame läbi isegi praeguse poliitika põhialused ning uurime
igat aspekti. Me ei soovi lihtsalt uut reformi. On aeg luua kalavarude
majandamiseks ELis ajakohane, lihtne ja jätkusuutlik süsteem, mis on
võimeline vastu pidama ka suurema osa 21. sajandist.”
Täna vastu võetud rohelisel raamatul on kaks eesmärki:
tõsta teadlikkust viimastel aastatel sektoris olnud probleemidest ning tuua
välja üldsuse arvamus, mis võib kalanduse reguleerimisel saada
aluseks uuele, innovatiivsele ja üksmeelsemale lähenemisviisile.
Selles tõstatatakse järgmised küsimused. Kuidas tagada kalanduse
pikaajaline jätkusuutlikus ja elujõulisus? Kuidas kohandada laevastiku
üldist võimsust, võttes samal ajal arvesse rannikualade
elanikkonna ees seisvaid sotsiaalseid probleeme? Kuidas arendada edasi
eeskirjade järgimise tava? Kuidas saaks ühine kalanduspoliitika
kõige paremini kaasa aidata kalanduse jätkusuutlikkusele
väljaspool ELi vesi? 
Rohelises raamatus analüüsitakse kõiki praeguse
kalanduspoliitika aspekte ning selgitatakse, miks on mõned probleemid
hoolimata 2002. aasta reformi edusammudest lahendamata. Üks
põhiprobleemidest on Euroopa kalavarude ammendumine: 88% varudest on
ülepüütud (võrreldes ülemaailmse keskmisega 25%) ning
30% on bioloogiliselt ohutust piirist allpool, s.t nad ei suuda taastuda
tavapärasel tasemel, sest täiskasvanud isendite populatsioon on
liigselt kahanenud. Ka praegu püütakse mitmes
püügipiirkonnas kaks või kolm korda rohkem, kui kalavarud taluda
suudaksid. See on enamasti tingitud laevastiku liigsest
püügivõimsusest. Selline ülepüük on tegelikult
majanduslikult ebatõhus, kuna see mitte ainult ei kahanda varusid, vaid
vähendab pidevalt tootmisharu kasumit. Tuleb leida lahendused, et taastada
kõige rohkem kahjustada saanud kalavarud ning tagada samal ajal, et
kalapüük oleks kaluritele jätkuvalt kindlaks sissetulekuallikaks.Lisaks liigsele püügivõimsusele käsitletakse rohelises
raamatus nelja muud praeguse lähenemisviisi struktuurilist
puudujääki:puuduvad selged poliitikaeesmärgid, eelkõige seoses
ökoloogilise vastutuse ja peamiste merendusküsimustega kaasamisega;otsustamissüsteem on liiga tsentraliseeritud ja suunatud
lühiajalistele lahendustele, mis sageli kahjustavad pikaajalist
jätkusuutlikkust; 
raamistik, mille kohaselt tootmisharu ei vastuta piisavalt;
puudub poliitiline tahe saavutada püügipiirangute
järgimine.Nende probleemide puhul tuleb arvestada asjaolu, et
import katab kaks kolmandikku Euroopa nõudlusest kalatoodete järele.Komisjon tunneb muret, et kui lähiaastatel ei saavutata
kalapüügi puhul suuremat keskkonnasäästlikkust, toob see
endaga kaasa kurnatud mered ja majanduslikult ebaotstarbeka
kalatööstuse. Kui uue reformi abil muudetakse ühine
kalanduspoliitika 21. sajandi eesmärkidele vastavaks, ei piirdu sellest
tulenev kasu mitte ainult kalurite ja rannikuäärsete kogukondadega,
vaid sellest saavad osa ka Euroopa kodanikud. 
Kuigi komisjon on üksnes õiguslikult kohustatud 2012. aastaks
läbi vaatama mõned ühise kalanduspoliitika osad, on komisjon
praegust olukorda arvestades, eelkõige seoses kalavarudega ja laevastiku
liigse püügivõimsusega, otsustanud algatada reformiprotsessi juba
praegu. Täna alanud arutelu lõpeb 31. detsembril 2009 ja komisjon
annab tulemustest teada 2010. aasta esimesel poolel. Pärast täiendavat
konsulteerimist sidusrühmadega valmistab komisjon ette mõjuhinnangu
aruande ja koostab ettepaneku uue algmääruse kohta. Kõnealune
ettepanek esitatakse Euroopa Parlamendile ja nõukogule 2011. aasta alguses
eesmärgiga võtta see vastu 2012. aastal. 
Lisateavet ja dokumente leiab aadressil:
http://ec.europa.eu/fisheries/reform
