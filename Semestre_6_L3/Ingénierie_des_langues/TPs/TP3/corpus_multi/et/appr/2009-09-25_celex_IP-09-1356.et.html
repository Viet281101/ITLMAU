IP/09/ 1356  Brüssel, 25. september 2009  25. september: „Teadlaste ööl” saab teadlastega kohtuda 200 linnas 30 riigis  Viiendal „Teadlaste ööl” osaleb 200 Euroopa linna, kes tähistavad seda teadusele pühendatud sündmust igaüks omal viisil. Lissabonis toimuvad teatrietendused, Brüsselis spordivõistlused, Milanos aga on kavas ühine seinamaalimine. Teistes Euroopa linnades jälgivad kõigi pilgud samal ajal seda, mis kosmoses toimub. Täna on 30 Euroopa riigi elanikel võimalik kohtuda elukutseliste teadlastega, osaleda teaduseksperimentides, hoida oma kätes keerukat uurimisvarustust, süveneda seostesse teaduse ja kunsti vahel ja mõelda selle üle, kui kaugele ulatuvad teadmiste piirid. Üheks ööks või b igaühest meist saada teadlane   Esimene „Teadlaste öö” toimus Euroopa Komisjoni algatusel 2005. aastal. Tänavu aset leidev viies „Teadlaste öö” pakub osalejatele võimalust teadlastega silmast silma kohtuda ning teaduse maagia ja ilu abil üksteisele lähedasemaks muutuda. Lisaks sellele on ürituse raames võimalik tutvuda Euroopa väljapaistvamate teadusprojektidega ja hankida teavet selle kohta, kuidas teadlaseks saada   Väike valik tänaõhtustest üritustest:    Belgia linnas Redu-Transinne’is kutsuvad rallisõitjad Henri Pescarolo ja Kim Gevaert kohalikud teadlased spordivõistlustel jõudu katsuma;    Itaalias Frascatis osalevad lapsed, üliõpilased, teadlased ja muusikud muusikahelide uurimise võistlustel;     Ühendkuningriigis edastab TNS Durham „Teadlaste öö” raadioprogrammi, mis julgustab kuulajaid osalema koduste vahenditega korraldatavas teaduseksperimendis;     Saksamaal Hamburgi planetaariumis leiab aset kliimamuutuse-teemaline üritus.     Šveitsis Zürichi järvel toimuvad teadlaste ja tavainimeste ühised purjekaretked. Täpsemat teavet ürituste kohta leiate järgmiselt veebilehelt:   full agenda   . Aastate jooksul on algatuses osalejate arv üha kasvanud. 2005. aastal võttis „Teadlaste öö” üritustest osa 20 000 inimest 15 riigist, möödunud aastal osales 320 000 inimest 28st nii ELi kuuluvast kui ka ELi mittekuuluvast riigist. Taust  Euroopa Liit kaasrahastab „Teadlaste öö” üritusi teadusuuringute seitsmenda raamprogrammi osana (   FP7   , programm „Inimesed”). Pakkumiskutseid haldab hiljuti loodud Teadusuuringute Rakendusamet. 2009. aasta „Teadlaste öö” soovituslik kogueelarve on 3 miljonit eurot.   Lisaks sellele aitab Euroopa Liit teadlastel seitsmenda raamprogrammi abil realiseerida oma potentsiaali ja anda tõhus panus nii teadusuuringutesse kui ka kogu ühiskonnaellu   Marie Curie Actions   . Lingid „Teadlaste öö” kava:   http://ec.europa.eu/research/researchersineurope/events/researchersnight09/index_en.htm   Teadusuuringute seitsmes raamprogramm:    http://ec.europa.eu/research/fp7/index_en.cfm     Marie Curie nimelised meetmed:   http://ec.europa.eu/mariecurieactions/
