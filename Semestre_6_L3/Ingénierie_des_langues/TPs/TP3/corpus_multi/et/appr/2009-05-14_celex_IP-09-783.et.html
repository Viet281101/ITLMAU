IP/09/783
Brüssel, 14. mai 2009Tarbijakaitse: lennuettevõtjad on
hakanud korrastama piletimüügi veebisaiteTäna avaldatud uue üleeuroopalise
uurimise tulemused osutavad, et lennupiletite müügiga seotud
veebisaidid kõikjal Euroopas on astunud sammu õiges suunas ning
vastavad enam tarbijakaitse eeskirjadele. Lõpparuande tulemused kajastavad
18 kuu jooksul võetud üleeuroopalisi meetmeid, mis olid suunatud
eksitava reklaami ja ebaausate müügivõtete vastu.
2007. aasta septembris algatatud ELi õiguskaitsealases uurimises
osalesid 15 ELi liikmesriigi ja Norra ametiasutused ning selle käigus
selgus, et uuritud 137 lennuettevõtja veebisaidist oli 115 veebisaiti
nõuetega vastavusse viidud. Täiendav „tervisekontroll”
hõlmas 2009. aasta märtsis tehtud sõltumatuid
anonüümseid kontrolloste 67 suurema lennuettevõtja juures. Selle
tulemusena kiideti 52 lennuettevõtja puhul tulemus heaks ning
ettevõtjad kas kohustusid taset hoidma või võtsid pärast
komisjoni konsultatsioone kiiresti meetmeid avastatud puuduste
kõrvaldamiseks (vt allpool esitatud nimekirju). Kontrolli käigus
uuriti veebisaitide vastavust lennuettevõtjatega eelnevalt kokku lepitud 14
punktist koosnevale üksikasjalikule kontroll-lehele. Komisjon valmistab
nüüd ette sektorisisesest kokkulepet, et luua võrdsed
võimalused kõikidele ELi lennuettevõtjatele ja tagada
veebisaitide kõrge tase.
ELi tarbijakaitse volinik Meglena Kuneva märkis:
„Üleeuroopalise lennuettevõtjaid hõlmanud uurimise
tulemusena muutuvad kogu Euroopas nende ettevõtjate veebisaidid. Rahuloluks
ei ole siiski põhjust, sest palju on veel vaja ära teha.  Samas
näitas esimene üleeuroopaline õiguskaitsealane uurimine, et see
on tõhus tegevus ning tulemuste saavutamine on võimalik. Järgmine
samm on sektorisisese kokkuleppe sõlmimine ja komisjon jälgib ka
edaspidi teraselt kõnealuse valdkonna arengut.”
Transpordiküsimustega tegelev asepresident Antonio Tajani lisas:
„Lennundusteenuste määrusega kohustatakse tagama hindade
täielik läbipaistvus. Lennuettevõtjate kohus on nõuda
kõrgete standardite järgimist kogu sektoris, meie kohus on tagada, et
kõik ettevõtjad järgiksid samu eeskirju. See eriti tähtis
tarbija jaoks, kes tahab hindu lennuettevõtjate lõikes võrrelda
ja teha õigeid otsuseid.”
1.	Piletimüügiga seotud veebisaitide uuringu 2007. aasta
tulemused  
Täitevmenetlused on 85 % ulatuses lõpule viidud. 137
uuritud veebisaidist, mis hõlmavad ligikaudu 80 ettevõtjat, on 115
tänaseks nõuetega vastavusse viidud (vt teatele lisatud
kokkuvõtvat tabelit, mis kajastab täitevmenetluse tulemusi
2009. aasta märtsi seisuga – MEMO/09/238).
2.	Lennuettevõtjate kontroll 
Kontrolli eesmärk oli uurida põhjalikult üldist olukorda
seoses lennupiletite müügiga Internetis, võttes arvesse ka kahe
uue tarbijakaitset tõhustava ELi õigusakti (ebaausate kaubandustavade
direktiivi, lennundusteenuste määrus) jõustumist pärast
eelmist kontrolli 2007. aasta septembris. Lennuettevõtjatega eelnevalt
kokku lepitud (vt MEMO/09/238)
14 punktist koosnevast kontroll-lehest lähtuvalt kontrolliti 7 suurema
lennuettevõtja veebisaite kõigis 27 liikmesriigis, kokku hõlmas
kontroll 67 lennuettevõtjat ja ligikaudu 339 miljonit reisijat.
Kokkuvõte komisjoni korraldatud konsultatsioonide tulemustest, mis toetuvad
kontrolli tulemustele ja võtavad arvesse lennuettevõtjate võetud
kohustusi, on esitatud allpool (vt pressiteate lisa 1).
Mis saab edasi?Kontrolli tulemused edastatakse riikide täitevasutustele, kes
võtavad vajadusel järelmeetmed 
Standardite kehtestamiseks töötab komisjon koos
lennuettevõtjatega välja sektorisisesest kokkulepet, mis
hõlmaks ka järelevalvet sõltumatute kolmandate isikute poolt.Komisjon avaldab 2009. aasta juunis teatise ühenduse
õigustiku jõustamise kohta, et tugevdada kaks aastat toiminud
riikide täitevasutuste võrgustiku tööd.
Taust:
Lisateave  http://ec.europa.eu/consumers/enforcement/sweep/index_en.htm
Lisa 1
Kontrolli tulemustele toetuvate komisjoni ja lennuettevõtjate
vaheliste konsultatsioonide tulemuste
kokkuvõte[1]  
Lennuettevõtjad vastavad kõikidele kontrollitud standarditele ja
kohustuvad hoidma veebisaitide taset.Air Malta
Blue1
bmi
bmibaby
Estonian Air
Finnair
Iberia
Malmö Aviation
SAS
Sata Air Açores
Sata International
Spanair
TAP
Tarom
TUIfly
Virgin AtlanticLennuettevõtjad kinnitsid, et kontrolli
käigus avastatud rikkumised on juba lahendatud või lahendatakse
võimalikult kiiresti ning tagatakse vastavus kõikidele
standarditele.Adria Airways
Aegean Airlines
Aer Arann
Aer Lingus
Air Berlin
Air Europa
Air One
Alitalia
Austrian Airlines
Binter Canarias
Blue Air
Brussels Airlines
Bulgaria Air
Carpatair
Cimber Sterling
Condor
Cyprus Airways
Cyprus Turkish Airlines
Czech Airlines
Delta Air Lines
EasyJet
Finncomm Airlines
Flybe
LOT
Lufthansa
Luxair
Malév Hungarian Airlines
Meridiana Air
Norwegian Air Shuttle
Pegasus Airlines
Ryanair
Skyways
Swiss
transavia.com
VLM Airlines
Wizz
Air[1] Kontrolli eesmärk
oli koguda teavet lennuettevõtjate üldise olukorra kohta. Tulemustest
lähtuvalt on komisjon teinud poliitilisi algatusi, et parandada
nõuetele vastavust kontroll-lehega hõlmatud valdkondades. Tulemused ja
komisjoni järelmeetmed ei kujuta endast väidet rikkumise kohta. Ainult
riikide täitevasutustel on õigus rikkumisi ametlikult uurida.
