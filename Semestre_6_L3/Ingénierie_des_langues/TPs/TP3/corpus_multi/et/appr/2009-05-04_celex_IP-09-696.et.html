IP/09/696
Brüssel, 4. mai 2009Interneti valitsemine: ELi volinik Viviane
Reding soovib Interneti nimede ja numbrite määramise korporatsiooni
täielikku erastamist ja aruandekohustust alates 1.
oktoobristTäna hommikul oma kodulehele välja pandud
videos nõuab ELi infoühiskonna ja meedia volinik Viviane Reding alates
oktoobrist 2009 interneti valitsemises suuremat läbipaistvust ja
aruandekohustust. Praegu teeb interneti valitsemise alaseid võtmeotsuseid
seoses tippdomeenide ja interneti peasüsteemi haldamisega Californias
asutatud eraõiguslik mittetulundusühing nimega Interneti nimede ja
numbrite määramise korporatsioon (ICANN). Seni on ICANN tegutsenud
Ameerika Ühendriikide kaubandusministeeriumiga sõlmitud lepingu
alusel, mis aga lõppeb käesoleva aasta 30. septembril. Sellele
järgnevaks ajaks pakkus volinik Reding täna välja uue mudeli
interneti valitsemiseks. Mudel sisaldab Interneti nimede ja numbrite
määramise korporatsiooni täielikku erastamist ja
aruandekohuslaseks muutmist ning valitsuste mitmekeelse foorumi ehk interneti
valitsemise G 12 loomist, kus saaks arutleda interneti üldise
valitsemispoliitika ja sellega seotud julgeolekuküsimuste
üle.
„Usun, et president Barack Obamal jätkub julgust, tarkust ja
austust interneti globaalsuse vastu, mis aitaks sillutada septembris teed uue
interneti valitsemise vormi leidmiseks, mis oleks aruandekohustuslik,
läbipaistvam, demokraatlikum ja multilateraalsem” sõnas ELi
volinik Viviane Reding oma tänahommikuses videosõnumis internetis.
„Aeg on tegutseda, ja Euroopa on valmis president Obama
jõupingutustele kaasa aitama.
Reding rõhutas, et „otsustamise hetk on käesoleva aasta
30. septembril, kui praegune korporatsiooni ja Ameerika Ühendriikide
vaheline leping oma kehtivuse kaotab. Siis avaneb võimalus Interneti
nimede ja numbrite määramise korporatsiooni täielikuks
erastamiseks. Samas kerkib siis küsimus, kelle ees korporatsioon
alates 1. oktoobrist aruandekohuslane oleks."
ICANN tegeleb interneti valitsemise tundlike küsimustega, mille alla
kuuluvad tippdomeenid ja aadressisüsteemi haldamine, tagades nii miljonite
arvutite omavahelise ühenduse. Interneti nimede ja numbrite
määramise korporatsioon asutati 1998. aastal Californias Ameerika
Ühendriikide valitsusega sõlmitud lepingu alusel.
„Korporatsiooni aruendekohustus on hädavajalik,”
sõnas Reding. „Clintoni administratsioon tegi õige otsuse
internetidomeenide nimede ja aadresside süsteemi järkjärgulise
erastamise kohta. Pikas perspektiivis ei ole põhjendatud, et vaid ühe
riigi valitsusasutusel on ülevaade internetifunktsioonidest, mida kasutavad
sajad miljonid inimesed igal pool maailmas.”
ELi volinik Reding selgitas ühtlasi, milline võiks olla
interneti valitsemise uus mudel pärast 30. septembrit. Variandid
oleksid järgmised:täielikult erastatud ja sõltumatu Interneti nimede ja numbrite
määramise korporatsioon, mis teostab üldjuhtimist vastavalt
parimatele standarditele, seda eelkõige finantsalase läbipaistvuse ja
sisemise aruandluse osas;
valitsuste mitmekeelne foorum interneti valitsemise poliitika arutamiseks
ehk nn interneti valitsemise G 12. Valitsuste esindajatest koosnev
mitteametlik rühm tuleks kokku vähemalt kaks korda aastas ja
võiks enamuse nõusolekul vajaduse korral Interneti nimede ja numbrite
määramise korporatsioonile soovitusi anda. Rühm saaks kiiresti
reageerida, kui interneti stabiilsus, turvalisus ja avatus peaksid ohtu sattuma.
Et olla geograafiliselt tasakaalus, võiks interneti valitsemise G 12
liikmeteks olla kaks esindajat Põhja-Ameerikast, Lõuna-Ameerikast,
Euroopast ja Aafrikast, kolm esindajat Aasiast ja Austraaliast ning lisaks
Interneti nimede ja numbrite määramise korporatsiooni juhatuse esimees
hääleõiguseta liikmena. Selles valdkonnas pädevad
rahvusvahelised organisatsioonid võivad saada vaatleja
staatuse.6. mail korraldab Euroopa Komisjon Brüsselis esimese
avaliku kuulamise, et anda Euroopa internetivaldkonna asutustele võimalus
väljendada oma ootusi interneti valitsemise tuleviku suhtes.
Taustteave
Pikki
aastaid on Euroopa Liidul olnud interneti valitsemise teemalistes
rahvusvahelistes aruteludes juhtiv roll. Euroopa Komisjon on korduvalt teinud
ettepaneku anda interneti juhtimise süsteem täielikult erasektori
kätesse, ilma et valitsused peaksid interneti igapäevasesse juhtimisse
sekkuma (vt IP/06/1297)
samas on ta pidevalt toetanud rohkete sidusrühmade avatud poliitilist
dialoogi interneti juhtimise ja arengu üle (IP/06/1491).
Euroopa Komisjon osaleb ühtlasi Interneti nimede ja numbrite
määramise korporatsiooni valitsuste nõuandekomitees (Governmental Advisory
Committee), kelle peamine eesmärk on nõustada korporatsiooni selle
koordineerimistegevuses, pidades silmas riikliku poliitika aspekte.
Volinik Redingi videosõnumit saab vaadata aadressil:
http://ec.europa.eu/commission_barroso/reding/video/index_en.htmLisateave interneti valitsemise teemalise avaliku kuulamise kohta, mille
Euroopa Komisjon korraldab 6. mai Brüsselis, on kättesaadav
aadressil:
http://ec.europa.eu/information_society/policy/internet_gov/index_en.htm
