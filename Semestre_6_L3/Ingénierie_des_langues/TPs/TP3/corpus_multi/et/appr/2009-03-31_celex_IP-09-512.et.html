IP/09/512
Brüssel, 31.03.20092009. aasta projektikonkursid TEN-T
valdkonnas: ligikaudu miljard eurot üleeuroopaliste transpordivõrkude
rahastamiseksEuroopa Komisjon käivitas täna 2009.
aasta projektikonkursid üleeuroopaliste transpordivõrkude (TEN-T)
valdkonnas, pakkudes Euroopa transpordiinfrastruktuuriprojektide rahastamiseks
ligikaudu miljard eurot. Sellel aastal eraldatakse 500 miljonit eurot Euroopa
majanduse elavdamise kava raames läbiviidava konkursi jaoks, mille
eesmärk on infrastruktuuri tehtavate investeeringute suurendamisega
viivitamata taaselavdada Euroopa majandust. Lisaks sellele on võimalik
rahastada TEN-T iga-aastasest ja mitmeaastasest programmist, mille prioriteedid
on meremagistraalid, arukad maanteetranspordisüsteemid ja Euroopa
raudteeliikluse juhtimissüsteem (ERTMS). Energeetika ja transpordi
peadirektoraadi nimel vastutab projektikonkursside haldamise ja esitatud
projektide hindamise eest Üleeuroopalise Transpordivõrgu Rakendusamet,
kes juhib TEN-T programmi tehnilist ja rahalist rakendamist. 
Transpordivaldkonna eest vastutav komisjoni asepresident Antonio Tajani
märkis järgmist: „Ma olen veendunud, et stimuleeriv majanduslik
nõudlus ja Euroopa infrastruktuuri ambitsioonikas programm on ühed
kõige käegakatsutavamad ja tõhusamad meetmed praeguses
majanduskriisis. TEN-T programm ja selle rakendamine tagavad paljudele
eurooplastele kindla töökoha näiteks sellises olulises valdkonnas
nagu ehitus, mis on alati olnud ja on ka praegu põhiline tööandja
ja SKP looja. Seepärast on komisjon Euroopa majanduse elavdamise kava
raames otsustanud sel aastal eraldada 500 miljonit eurot ühe osana TEN-T
rahastamisvõimalustest.” 
Sellel aastal kuuluvad projektikonkursid kolme eri tööprogrammi
alla.1. Euroopa majanduse elavdamise kava alusel eraldatakse TEN-T jaoks
ettenähtud rahalistest vahenditest Euroopa majandus- ja finantskriisiga
toimetulemiseks 500 miljonit eurot. Selle käesoleval aastal vastu
võetud sihtotstarbelise tööprogrammiga toetatakse projekte, mille
võib käivitada 2009. või 2010. aastal ja millest enamikku on
võimalik rakendada kõnealuse kahe aasta jooksul. 
2. Mitmeaastase tööprogrammi eesmärk on rahastada
TEN-T võrgustiku kõige olulisemaid prioriteete. Käesoleva aasta
projektikonkurss keskendub kolmele valdkonnale:
meremagistraalid (TEN-T prioriteetprojekt nr 21), millega pakutakse
häid alternatiivlahendusi ülekoormatud maanteede asemel, suunates
kaubaveo mereteedele: kuni 30 miljonit eurot;
Euroopa raudteeliikluse juhtimissüsteem (ERTMS), millega
ühtlustatakse Euroopa raudteesignalisatsioonisüsteemid: kuni 240
miljonit eurot;
arukad maanteetranspordisüsteemid, mille puhul info- ja sidetehnoloogia
ühendatakse tõhusama ja ohutuma maanteetranspordi loomiseks: kuni
100 miljonit eurot.
3. Paindlik iga-aastane tööprogramm (140 miljonit eurot)
aitab tagada mitmeaastase tööprogrammi alusel tehtavate
jõupingutuste edu. Siia hulka kuuluvad laenutagamisvahendi jaoks
ette nähtud 60 miljonit eurot, mis on komisjoni selleaastane osamaks.
Kõnealune summa antakse Euroopa Investeerimispanga käsutusse.
Taotlused palutakse esitada 15. maiks 2009 ning nende hindamisel
võetakse arvesse vastavust TEN-T prioriteetidele ja
poliitikaeesmärkidele, samuti nende küpsusastet ja eelkõige
keskkonnamõju ning nende üksikasjalikkust, selgust, ratsionaalsust ja
asjakohasust.
Üleeuroopalise Transpordivõrgu Rakendusamet kavatseb ka korraldada
Brüsselis 22. aprillil 2009 infopäeva, mil jagatakse täpsemat
teavet projektikonkursside ja hindamiskorra kohta.  
Täpsemat teavet saab veebisaidilt http://ec.europa.eu/tentea
või aadressilt TENT-AGENCY@ec.europa.eu
