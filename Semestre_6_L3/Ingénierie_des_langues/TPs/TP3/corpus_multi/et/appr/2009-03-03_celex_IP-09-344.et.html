IP/09/344
Brüssel, 3. märts 2009Viis
juhtivat kõrgtehnoloogiaettevõtet lubab suurendada naissoost
IT-spetsialistide osakaaluPraeguse ülemaailmse finantskriisi tingimustes
on info- ja sidetehnoloogiavaldkonna, sealhulgas telekommunikatsiooni- ja
internetisektoriga seotud töökohad kindla majanduskasvu allikas ja
oluline vahend majanduse elavdamiseks. Siiski sõltub Euroopa Ühenduse
konkurentsivõime eelkõige kõrgtehnoloogiasektori spetsialistide,
sealhulgas naiste tööturule kaasamisest ja tööturul
hoidmisest. Samal ajal kui 2010. aastaks ennustatakse umbes 300 000
kvalifitseeritud inseneri puudujääki, tuleb viie meessoost
IT-spetsialisti kohta alla ühe naisspetsialisti. Vastukaaluks julgustas
Euroopa Komisjon 2007. aastal telekommunikatsiooni- ja internetiettevõtteid
palkama rohkem IT-oskustega naisi. Selle tulemusena allkirjastavad viis juhtivat
info- ja sidetehnoloogiaettevõtet täna dokumendi „Euroopa
parimate tavade juhend naiste rolli suurendamise kohta info- ja sidetehnoloogia
valdkonnas”. Juhendi allkirjastanud firmad võtavad endale kohustuse
astuda täiendavaid samme selleks, et suurendada naiste huvi
tehnoloogiavaldkonna töökohtade vastu ning parandada ja edendada
naissoost IT-spetsialistide potentsiaali kõnealuses sektoris. 
„Parimate tavade juhendi allkirjastamine on esimene samm, et
tekitada noortes naistes huvi kõrgtehnoloogiasektori töökohtade
vastu ning suurendada naisspetsialistide arvu info- ja sidetehnoloogia
valdkonnas. Õnnitlen neid ettevõtteid, kel on täna julgust ja
usku järgida seda juhendit, mis rikastab info- ja sidetehnoloogiasektorit,
muutes selle naistesõbralikumaks,” märkis ELi
infoühiskonna volinik Viviane Reding. „Siiski hakkab info- ja
sidetehnoloogiasektor alles praegu aru saama kõnealuse probleemi tegelikust
ulatusest ning sellest, kuivõrd oluline on naiste kaasamine ja Euroopat
ähvardava kvalifitseeritud töötajate puudujäägi
leevendamine. Belgia info- ja sidetehnoloogiasektor vajab täiendavalt
10 100 kvalifitseeritud töötajat, Poola 18 3000, Itaalia 2800,
Prantsusmaa 4300, Hispaania 41 800 ja Saksamaa koguni 87 800 uut
IT-spetsialisti. Kutsun ka teisi info- ja sidetehnoloogiaettevõtteid
üles järgima kõnealust algatust ja allkirjastama info- ja
sidetehnoloogia valdkonnas töötavaid naisi käsitlev juhend
hiljemalt käesoleva aasta lõpuks.” 
Täna on volinik Reding olnud tunnistajaks dokumendi „Euroopa
parimate tavade juhend naiste rolli suurendamise kohta info- ja sidetehnoloogia
valdkonnas” allakirjastamisele viie Euroopas tegutseva ja rahvusvahelise
ettevõtte – ALCATEL-LUCENT, IMEC, ORANGE-FRANCE TELECOM GROUP,
MICROSOFT ja MOTOROLA – esindaja poolt. See on volinik Redingi poolt 2008.
aasta rahvusvahelisel naistepäeval info- ja
sidetehnoloogiatööstusega algatatud läbirääkimiste
tulemus (IP/08/392).Juhendi eesmärk on äratada nii koolis kui ka ülikoolis
õppivates tütarlastes huvi kõrgtehnoloogiasektori vastu ning
jätkuvalt kaasata ja edutada kõnealuses sektoris töötavaid
naisi järgmiste algatuste abil:tütarlaste arvutiklubide loomine, mis võimaldaks
tütarlastel veebilehtede loomise, muusika miksimise või
võrguajakirjade kujundamise abil arendada oma IT-alaseid oskusi; juhendi
allkirjastanud ettevõtted IMEC, Motorola, Orange ja Microsoft on osalenud
nii tütarlaste arvutiklubide loomisel kui ka suviste tehnoloogialaagrite
korraldamisel. Selliseid klubisid leidub ka Ühendkuningriigis ja Saksamaal
(vt United Kingdom ja Germany);
emapuhkuseaegsed mentoriprogrammid, näiteks Motorola
korraldatavad kursused, mis aitavad lapsehoolduspuhkusel viibivatel naistel
hoida end kursis värskeimate uudistega tehnoloogiavaldkonnas;
praktiline abi pere- ja tööelu tasakaalustamisel. Nii pakub
IMEC juba praegu paindlikku tööaega ja kodus töötamise
võimalust;
naiste info- ja sidetehnoloogiafoorumid ja -võrgud, mis aitavad
tööd leida ning pakuvad nõuandeid ja
juhendamisvõimalust. Alcatel Lucent pakub vastavate eeldustega naistele
karjäärinõustamist, mis aitab neil ametiredelil kiiremini edasi
jõuda. Ka Microsoft ja Motorola on täies mahus rakendanud naisjuhtide
arvu suurendavaid programme;
 erinevatel tasemetel töötavate naissoost IT-spetsialistide
töölevõtmise ja edutamisega seotud eesmärkide seadmine
ja nende eesmärkide täitmise jälgimine. Orange, üks
juhendile allakirjutanud ettevõtetest, suurendab tööle
võetavate naiste arvu sel viisil, et avalduste vastuvõtmine vabale
töökohale lõpetatakse alles siis, kui konkursil osalejate hulgas
on vähemalt üks naine. Euroopa Komisjon jälgib
tähelepanelikult kõnealuse juhendi rakendamist ja hindab aasta
möödudes selle täitmist. „Selliste parimate tavadega
peaksid kaasnema kindlad eesmärgid. Üheks käepäraseks
võimaluseks on suurendada naiste osakaalu side- ja
tehnoloogiaettevõtete juhatustes,” ütles volinik Reding.
„Praegu on 116 juhtiva info- ja sidetehnoloogiaettevõtte juhatuse
liikmete hulgas vaid 7% naisi. Seepärast seadkem endale eesmärk seda
arvu aastaks 2015 kahekordistada.” 
Taust:2007. aastal algatas volinik Reding Euroopa naiste info- ja
sidetehnoloogiaalase potentsiaali teadvustamiseks töövarju projekti
(IP/07/305),
milles nüüd on võimalik osaleda igal aastal. Töövarju
päeval saadavad tütarlapsed info- ja sidetehnoloogiasektori edukat
naistöötajat (inseneri, juhti või poliitikut) tavapärasel
tööpäeval, kohtuvad nii mees- kui ka naissoost IT-ekspertidega
ning saavad ettekujutuse sellest, kuidas oleks töötada info- ja
sidetehnoloogia valdkonnas. 2008. aastal osales töövarju projektis
üle 100 tütarlapse (IP/08/392).
2008
aasta oktoobris Deauville’is toimunud majandus- ja ühiskonnateemalise
naistefoorumi ülemaailmsel kokkutulekul kohtus volinik Reding teiste
poliitikas ja tööstuses tegevate naisjuhtidega, kutsudes üles
suurendama info- ja sidetehnoloogiaalast kvalifikatsiooni omavate naiste hulka
(MEMO/08/631).Dokumendi „Parimate tavade juhend naiste rolli suurendamise kohta info-
ja sidetehnoloogia valdkonnas” tänane allkirjastamine toimus
samaaegselt konverentsiga „Cyberellas are IT!” („Naised on IT
tulevik!”). Euroopa koolides levitatakse videolõiku „ICT is
wicked” („IT on äge”), mida on võimalik näha ka
Internetis: 
http://212.68.215.195/europa/shadowingday09.wmvTäiendavat
teavet saab aadressil www.ec.europa.eu/itgirls.
