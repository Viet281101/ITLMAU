IP/09/774
Brüssel, 14. Mai 2009Telekommunikatsioon: Itaaliat kutsutakse
üles täitma Euroopa Kohtu otsust ja võtma meetmeid helistaja
asukohta käsitleva teave kättesaadavaks tegemiseks
hädaabinumbrile 112 tehtavate kõnede puhulHelistaja asukohta käsitlev teave ei ole
kõigi mobiiltelefonilt hädaabinumbrile 112 tehtavate kõnede puhul
Itaalias ikka veel kättesaadav hädaabiteenistustele, nagu see on
nõutud ELi õigusaktidega, hoolimata Euroopa Kohtus jaanuaris tehtud
otsusest, milles kutsuti Itaaliat üles seda tagama. Komisjon otsustas
täna saata Itaaliale ametliku kirja, milles nõutakse, et Itaalia
täidaks kohtuotsust ja tagaks, et helistaja asukohta käsitlev teave on
kõigi hädaabinumbrile 112 tehtavate kõnede puhul
hädaabiteenistustele kättesaadav. Kui küsimus tuleb taas
arutusele Euroopa Kohtus, võidakse Itaaliale määrata trahv.„Helistaja asukohta käsitleva teabe esitamine
hädaabiteenistustele on esmatähtis Euroopa ühtse
hädaabinumbri 112 tõhusaks toimimiseks,” ütles ELi
infoühiskonna ja meedia volinik Viviane Reding. „Enamik
liikmesriike on selle juba taganud ja puudub põhjus, miks ka Itaalia
kõnealust eluliselt olulist teenust oma kodanikele pakkuda ei saa. Komisjon
peab Itaalia suhtes kohaldama rikkumismenetlust, et tagada Euroopa Kohtu otsuse
täitmine, pidades silmas asjaolu, et helistaja asukohta käsitlev teave
on abivahend, mis aitab päästa elusid.”
Euroopa Kohus otsustas 15. jaanuaril 2009, et Itaalia ei ole suutnud teha
helistaja asukohta käsitlevat teavet kõigi hädaabinumbrile 112
tehtavate kõnede puhul hädaabiteenistustele kättesaadavaks.
Helistaja asukohta käsitlev teave ei ole mobiiltelefonilt
hädaabinumbrile 112 tehtavate kõnede puhul hädaabiteenistustele
kättesaadav veel kogu Itaalias, välja arvatud Salerno provintsis. 
Komisjon märkis ära meetmed, mida Itaalia ametiasutused on
hädaabinumbrile 112 tehtavate kõnede puhul helistaja asukohta
käsitleva teabe kättesaadavaks tegemiseks võtnud. Sellest
hoolimata kutsub komisjon Itaalia valitsust üles rakendamist kiirendama, et
tagada helistaja asukohta käsitleva teabe kättesaadavus kõigi
hädaabinumbrile 112 tehtavate kõnede puhul kogu riigis. Kui vastuseks
kõnealusele üleskutsele ei võta Itaalia kahe kuu jooksul
meetmeid, võidakse talle Euroopa Kohtu otsuse täitmata jätmise
eest määrata trahv. 
Hädaabiteenistustele hädaabinumbrile 112 tehtavate kõnede
puhul helistaja asukohta käsitleva teabe esitamine aitab suurendada Euroopa
kodanike turvalisust. Itaalia ja teistel Euroopa kodanikel, kes viibivad
kodumaal või reisivad turistina või ametialaselt teistes ELi
liikmesriikides, peab olema kindlustunne, et Itaalia hädaabiteenistused
suudavad määrata nende asukoha, kui nad helistavad
hädaabinumbril, kuid ei suuda abi saamiseks anda oma asukoha kohta
täpset teavet. 
Taust
ELi universaalteenuse direktiivi artikli 26 kohaselt on liikmesriikidel
kohustus tagada Euroopa ühtse hädaabinumbri 112 nõuetekohane
toimimine. See hõlmab kohustust teha helistaja asukohta käsitlev teave
kõigi hädaabinumbrile 112 tehtavate kõnede puhul
hädaabiteenistustele kättesaadavaks. 
Komisjon on algatanud
rikkumismenetluse kokku 14 liikmesriigi suhtes seoses helistaja asukohta
käsitleva teabe puudulikkusega hädaabinumbrile 112 tehtavate
kõnede puhul. 11 juhul on kõnealune menetlus lõpetatud, kuna
liikmesriigid on probleemi lahendanud ja helistaja asukohta käsitleva teabe
täielikult kättesaadavaks teinud. Lisaks Itaaliale on Euroopa Kohus
teinud ka Leedu ja Madalmaade kohta otsuse, mille kohaselt kõnealused
riigid ei täida ELi õigusaktide nõudeid seoses helistaja asukohta
käsitleva teabe kättesaadavusega hädaabinumbrile 112 tehtavate
kõnede puhul, kusjuures kõnealused kohtuasjad on samuti veel
pooleli.
Lisaks on komisjon varem algatanud rikkumismenetluse ka kahe teise
liikmesriigi suhtes, kes ei suutnud tagada numbri 112 toimimist
hädaabinumbrina. Viimane menetlus, mis oli seotud Bulgaariaga,
lõpetati käesoleva aasta 29. jaanuaril ja praegu on hädaabinumber
112 kättesaadav kogu ELis (IP/08/1968).
Teine rikkumismenetlus algatati 2008. aasta septembris Itaalia suhtes seoses
hädaabikõnede käsitlemisega (IP/08/1342).
Euroopa Komisjon otsustas EÜ asutamislepingu artikli 228 kohaselt saata
Itaaliale ametliku kirja, milles nõutakse, et Itaalia esitaks täieliku
teabe Euroopa Kohtus jaanuaris tehtud otsuse täitmise kohta. Kui Itaalia
ametiasutused ikka ei täida kõnealuses otsuses esitatud nõudeid,
saadab komisjon Itaalia valitsusele põhjendatud arvamuse ja võib
lõpuks paluda Euroopa Kohtul määrata karistusmakse.
Telekommunikatsiooni valdkonnaga seotud rikkumismenetluste üksikasjalik
ülevaade on kättesaadav aadressil: 
http://ec.europa.eu/information_society/policy/ecomm/implementation_enforcement/infringement/
