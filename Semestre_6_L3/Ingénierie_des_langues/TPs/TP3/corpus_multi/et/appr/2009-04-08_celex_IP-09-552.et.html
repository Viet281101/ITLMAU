IP/09/552
Brüssel, 8. aprill 2009Komisjon võitleb hilinenud maksete
vastuVaatamata viimastel aastatel tehtud edusammudele
esineb ELis jätkuvalt maksete hilinemist ettevõtjatevahelistes
või ettevõtjate ja ametiasutuste vahelistes äritehingutes. See
aga takistab ettevõtjate arengut ja võib endaga kaasa tuua isegi muidu
elujõuliste ettevõtjate pankroti, eriti juhul kui tegemist on
väikese või keskmise suurusega ettevõtjaga (VKE). Kahjuks ei ole
ametiasutuste maksekultuur sugugi alati kiiduväärt. Praegust
majanduskriisi arvestades on mitu liikmesriiki hakanud seega selle probleemiga
tegelema riiklikul tasandil. 
Vastavalt Euroopa väikeettevõtlusalgatuses „Small Business
Act” võetud kohustusele esitab komisjon täna uue poliitilise
lähenemisviisi hilinenud maksete probleemi lahendamiseks ja teeb ettepaneku
muuta märkimisväärselt 2000. aasta hilinenud maksmist
käsitlevat direktiivi. Komisjoni arvates peaksid ametiasutused andma head
eeskuju ja üldjuhul tasuma oma arved 30 päeva jooksul. Ühtlasi
võtab komisjon endale kohustuse tasuda ise kaupade ja teenuste eest
kiiremini, et pidada täielikult kinni kehtivatest tähtaegadest ja
paljudel juhtudel isegi maksta arved enne tähtaja saabumist. 
Euroopa Komisjoni asepresident, ettevõtluse ja tööstuse
volinik Günter Verheugen ütles: „Ametiasutuste hilinenult
tasutud maksetele ei tohiks enam läbi sõrmede vaadata. Tänase
ettepanekuga antakse oluline tõuge majanduskriisist väljumisele,
aidates vältida tulevasi pankrotte ja toetades ettevõtjate rahavooge,
et tugevdada pikas perspektiivis Euroopa ettevõtjate
konkurentsivõimet.”
Kavandatud muudatused peegeldavad õigeaegsete maksete olulisust
ettevõtjate ja eriti VKEde seisukohast.Üldjuhul peaksid ametiasutused maksma oma arved 30 päeva jooksul.
Vastasel juhul peavad nad maksma viivist, hüvitama tagasinõudmiskulud
ja maksma viivituse esimesest päevast alates kindlamääralist
hüvitist, mis on 5 % võlgnetavast summast. Nõuetekohaselt
põhjendatud juhtudel võib maksetähtaega pikendada.
Ettevõtjatevahelistes suhetes austatakse lepinguvabadust, kuid
hilinenud maksete puhul on ettevõtjatel õigus nõuda
võlgnetavalt summalt viivist ja tagasinõudmiskulude hüvitamist.Karmistatakse eeskirju seoses väga ebaõiglaste
lepingutega.Ettepaneku eesmärk on parandada Euroopa
ettevõtjate rahavooge, mis on eriti oluline majanduskriisi arvestades.
Eesmärk on ka soodustada siseturu tõrgeteta toimimist vastavate
piiriüleseid äritehinguid takistavate asjaolude kõrvaldamise
kaudu.
Selle saavutamiseks pakutakse võlausaldajatele meetmeid, mis
võimaldavad neil oma õigusi täielikult ja tulemuslikult kasutada,
kui neile maksmisega hilinetakse, ja survestada ametiasutusi meetmetega, mis
sunniksid neid hoiduma maksetega viivitamisest.
Lisateave:
http://ec.europa.eu/enterprise/regulation/late_payments/index.htm
Small
Business Act
