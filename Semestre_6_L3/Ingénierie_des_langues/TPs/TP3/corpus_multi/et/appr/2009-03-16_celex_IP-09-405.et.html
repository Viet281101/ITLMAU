IP/09/405
Brüssel, 16. märts 2009Euroopa kirjaliku tõlke
magistriõppe võrgustiku väljatöötamineEuroopa kirjaliku tõlke magistriõppe
võrgustiku loomine on Euroopa Komisjoni 16. ja 17. märtsil
Brüsselis korraldatava rahvusvahelise konverentsi põhiteema.
Konverentsil osaleb üle saja tõlkijaid koolitava ülikooli ja muu
huvirühma, kelle eesmärk on leppida kokku tingimustes, mis hakkavad
kehtima koolitusprogrammide suhtes selleks, et neist saaks osa ühtsest
Euroopa kirjaliku tõlke magistriõppe kvaliteedimärgist. Euroopa
Komisjon kutsub tõlkijaid koolitavaid ülikoole ühinema Euroopa
kvaliteetsete koolitusprogrammide võrguga.
„Kui kogu Euroopa Liidu ülikoolides õpetatakse kvaliteetse ja
atraktiivse kirjaliku tõlke õppekava alusel, aitab see tagada, et
piisavalt kvalifitseeritud spetsialiste on mitte ainult komisjoni ja teiste ELi
institutsioonide, vaid ka kõikide muude tõlketurgude jaoks”,
ütles Euroopa keelelise mitmekesisuse volinik Leonard Orban.  
Euroopa kirjaliku tõlke magistrikraad peaks olema tõlkealase
koolitamise kvaliteedi etalon, mis hõlmab kirjaliku tõlke
magistriõppes omandatavaid oskuseid.  Programmi algatas 2005. aastal
Euroopa Komisjoni kirjaliku tõlke peadirektoraat ning seda on edasi
arendatud tihedas koostöös akadeemilisest ringkonnast pärit
tõlkija elukutse tunnustatud ekspertidega. 
Koostööle pandi alus kahe esimese konverentsiga, mis toimusid 2006.
aasta oktoobris ja 2008. aasta märtsis ning kus tehti ettepanek kirjaliku
tõlke õppekava alusel antavate põhioskuste standardkogumi kohta.
Standardoskused võib kehtestada iga tõlkijaid koolitav ülikool,
mis soovib osaleda Euroopa kirjaliku tõlke magistriõppe
võrgustikus. Komisjon annab nõu, kuid tõlkijate koolitamise eest
vastutavad ainult ülikoolid. 
Kõnealuse võrgustiku loomine on nelja aasta jooksul komisjoni
kirjaliku tõlke peadirektoraadi algatatud Euroopa kirjaliku tõlke
magistriõppe programmi arendamiseks tehtud töö tulemus.  
Võrgustiku raames hakatakse edendama parimate tavade vahetamist selles
osalevate ülikoolide vahel ning parandatakse õpetamise taset, uute
tõlkijate professionaalsust ja luuakse üleeuroopaline
tööturg kõrgetasemelistele tõlkijatele. 
Komisjon teatas[1] hiljuti,
et tõlkijatest on mõne keele puhul puudus ning see kinnitab vajadust
tõlkekoolituse läbinud spetsialistide püsiva pakkumise
järele.
Euroopa kirjaliku tõlke magistriõppe konverentsil 2009
keskendutakse eelkõige järgmisele:uute tõlkijate põhioskused;
tõlkealane kõrgharidus ja konkurentsivõime tööturul
eri riikide ülikoolide vahelise koostöö tõhustamiseks;
Euroopa kirjaliku tõlke magistriõppe võrgustikus osalemise
kriteeriumid;
võrgustiku liikmete ja võrgustikuga liitumist taotlevate asutuste
õigused ja kohustused;
võrgustiku tulevane töö ja
korraldus.Konverentsil
saab osaleda ainult kutse alusel, kuid üritust, sealhulgas ka vastuseid
vastajate esitatud küsimustele, kantakse Internetis üle
reaalajas järgmisel aadressil: 
http://ec.europa.eu/dgs/translation/external_relations/universities/emt_conference2009_en.htm
Euroopa kirjaliku tõlke magistriõppe võrgustikus osaleda
soovivad ülikoolid saavad taotlusi esitada kuni 30. aprillini
2009. 
Lisateave: 
Euroopa
kirjaliku tõlke magistriõppe konverents 2009: 
http://ec.europa.eu/dgs/translation/external_relations/universities/emt_conference2009_en.htmAvalik konkursikutse
taotluste esitamiseks: 
http://ec.europa.eu/dgs/translation/external_relations/universities/emt_network_join_en.htmKirjaliku
tõlke peadirektoraat: http://ec.europa.eu/dgs/translation
Keeled
Euroopa Liidus: http://europa.eu/languages/et/home
[1] Märgukiri MEMO/09/76,
19.2.2009.
