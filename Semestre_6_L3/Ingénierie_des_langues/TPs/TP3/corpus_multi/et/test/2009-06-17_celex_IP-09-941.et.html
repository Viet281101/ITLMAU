IP/09/ 941   Brüssel, 17 juuni 2009 Euroopa Komisjon korraldab fotokonkursi „Kujutle uut maailma”  Euroopa loovuse ja innovatsiooni aasta 2009 raames algatas Euroopa Komisjon äsja fotokonkursi „Kujutle uut maailma”.  Oma loovust üles näitama on kutsutud igas vanuses kutselised ja amatöörfotograafid kõikidest ELi liikmesriikidest.  Võitjad valib välja mainekas žürii ning auhindadeks on fototarbed ja reisid ELi linnadesse.  Konkursil on oma veebileht:    www.imagine2009.eu   .  Fotode esitamise tähtaeg on 31. august 2009.  Kujutlusvõime on inimese ja oks eluliselt tähtis oskus:  see aitab anda läbielatule tähenduse ja mõista omandatud teadmisi;  just tänu kujutlusvõimele on meil võimalik maailmast aru saada.  Praegusel kiiresti muutuval ajal peame me olema paindlikud ja loovad, et täielikult ära kasutada oma fantaasiat ja innovatsioonivõimet ning ennast tulevikku kujutleda.   Euroopa Komisjon kutsub kõiki kutselisi ja amatöörfotograafe, fotograafiaüliõpilasi ja teisi andekaid inimesi esitama oma fotosid fotokonkursile „ Kujutle uut maailma ”.  Konkurss on avatud kõikidele ELi liikmesriikide, kandidaatriikide ning Islandi, Liechtensteini ja Norra residentidele, kes jagavad meie kirge fotograafia vastu.   Konkursi žürii tööd juhatab fotograafiaprofessor ja Euroopa Kunstiinstituutide Liidu (ELIA) president Chris Wainwright.  Konkursitöid hindab ja võitjad valib välja rahvusvaheline žürii, mis koosneb tunnustatud fotograafidest ja kunstnikest:  Claude Bussac , fotofestivali PhotoEspaña direktor, Hispaania;  François Hébel , fotofestivali Rencontres d'Arles direktor, Prantsusmaa;  Orsolya Kőrösi , Ungari Fotograafide Maja tegevdirektor, Ungari;  Vangelis Ioakimidis , Thessaloníki fotomuuseumi direktor, Kreeka;  Elina Brotherus , fotograaf ja videokunstnik, Soome;  Klavdij Sluban , sloveeni päritolu Prantsuse fotograaf.  Euroopa ülds usel palutakse valida Interneti-hääletuse teel publiku lemmiku auhinna võitja.  Konkursi neli võitjat saavad auhinnaks kaameraid, fototarbeid ja reise Euroopa linnadesse, lisaks saab nende talent laialdast tunnustust kogu Euroopas.  Fotokonkurss on üks paljudest Euroopa Komisjoni poolt Euroopa loovuse ja innovatsiooni aasta 2009 raames korraldatud üritustest.  Deviisi all „Kujutle, Loo, Uuenda.” tahetakse Euroopa loovuse ja innovatsiooni aastaga 2009 tõsta teadlikkust loovuse ja innovatsiooni kui inimeste, ühiskonna ja majanduse arengu võtmeoskuste tähtsusest.  Loovuse ja innovatsiooni rõhutamisega tahab Euroopa Liit kujundada Euroopa tulevikku ülemaailmses konkurentsis, arendades kõigis eurooplastes loovust ja innovatsioonivõimet.  Rohkem teavet:  Konkursi ametlik veebileht:    www.imagine2009.eu    Euroopa loovuse ja innovatsiooni aasta ametlik veebileht:    http://create2009.europa.eu
