IP/09/620
Strasbourg, 22. aprill 2009Tekstisõnumite, kõnede ja
andmeside rändlusteenuste hind langeb alates 1. juulist
märkimisväärseltAlates
1. juulist maksab välismaal ELi territooriumil saadetud
tekstisõnum senise 28 eurosendi asemel 11 eurosenti. Ajad, mil
tarbijad pidid ELis rändlusteenust kasutades fotosid või filme
mobiiltelefonisse alla laadides šokeerivalt suuri arveid kartma, on
läbi. Euroopa Parlament võttis täna Strasbourgis täiskogu
istungjärgul suure häälteenamusega vastu tekstisõnumite ja
andmeside rändlusteenust käsitlevad ELi eeskirjad, mille kohta oli
Euroopa Komisjon teinud ettepaneku 2008. aasta septembris (IP/08/1386).
Parlament kiitis heaks ka teistes ELi liikmesriikides tehtavate
mobiilikõnede hinnalangetuse. Praegu kehtiv välismaal tehtava
mobiilikõne hinnalagi langeb järk-järgult 2011. aasta
juuliks 46 eurosendilt 35 eurosendile minuti kohta ning välismaal
vastu võetud kõne hind langeb tänaselt 22 eurosendilt
11 eurosendile. Mobiilioperaatorid peavad hakkama hinnastama
rändlusteenuse kõnesid sekundipõhiselt hiljemalt alates
31 kõnesekundist, praegu maksavad tarbijad sama teenuse eest kuni
24 % rohkem. Kuna ELi telekommunikatsiooniministrite nõukogu on juba
teatanud oma toetusest uutele rändlusteenust käsitlevatele
eeskirjadele, siis sillutab tänane hääletus parlamendis teed uute
eeskirjade jõustumisele just suvepuhkuste algusajaks. Arvatakse, et Euroopa
tarbijate välismaal mobiiltelefoni kasutamise kulud vähenevad
seetõttu kuni 60 %. 
„Mul on hea meel tugeva toetuse üle, mille Euroopa Parlament
andis täna komisjoni ettepanekule luua ühtne telekommunikatsiooniturg
kõigi eurooplaste jaoks, kes ületavad piire nii turistide kui
ärireisijatena,” ütles Euroopa Komisjoni president José
Manuel Barroso. „Täna toimunud hääletuse tulemusena on
Euroopa mobiiltelefoni kasutajatele selgelt kõige soodsam maailmajagu
maailmas. Ma loodan, et see väljendub kiiresti mobiilsideteenuste
kasutamise veelgi suuremas kasvus ELis.”
„Tänane hääletus tähistab rändlusteenuse
pealt liigkasu teenimise lõppu Euroopas,” ütles ELi
infoühiskonna ja meedia volinik Viviane Reding. „Tänu Euroopa
Parlamendi ja nõukogu tugevale toetusele jõuti uutes
rändluseeskirjades kokkuleppele rekordkiirusel, ainult 7 kuuga.
Eurooplastel on just suvepuhkuste alguseks võimalik olla oma
telefoniarvete kaudu ühtse turu toimimise tunnistajateks.”
„Majanduslanguse ajal on tarbijate ostujõu suurendamine
tõhus vahend, millega majanduse taastumist kiirendada,” ütles
tarbijakaitsevolinik Meglena Kuneva. „Seetõttu suurendab
tänane hääletus tarbijate otsustuspädevust ja elavdab
mobiilside levikut Euroopas.”
Täna Euroopa Parlamendis kinnitatud rändluseeskirjadega:kehtestatakse välismaal saadetud tekstisõnumite hinnalaeks
11 eurosenti (ilma käibemaksuta), praegu on keskmine hind
28 eurosenti (Madalmaades ja Portugalis on rändlusteenuse
tekstisõnumi hind üle 35 eurosendi). 
alandatakse oluliselt andmeside rändlusteenuse hinda
(välismaal olles telefoniga interneti kasutamise või filmide alla
laadimise eest võetav tasu), võttes kasutusele hulgimüügi
hinnalae 1 euro alla laetud megabaidi kohta, praegu on keskmine
hulgimüügi hind 1,68 eurot megabaidi kohta, kõrgeimat hinda
tuleb maksta Iirimaal (6,82 eurot), Kreekas (5,30 eurot) ja Eestis
(5,10 eurot). Hulgimüügi hinnalagi langetatakse 2010. aastal
80 eurosendini ja 2011. aastal 50 eurosendini.
kaitstakse tarbijaid šokeerivalt suurte arvete eest,
võimaldades neil ette ära määrata, et kui arve jõuab
50 euroni, lülitub teenus välja. Tarbija võib valida ka
kõrgema limiidi. Operaatoritel on nimetatud läbipaistvusmeetmete
töölerakendamiseks aega 2010. aasta märtsini. Hiljuti sai
Prantsusmaal teleprogrammi alla laadinud sakslane 46 000 eurose
arve.
alandatakse veelgi mobiilikõnede rändlusteenuse
hinnalagesid. Praegu on välismaal tehtud kõnede hind
46 eurosenti ja vastuvõetud kõnede hind 22 eurosenti. 1.
juulist alaneb hinnalagi vastavalt 43 ja 19 eurosendini, 1. juulil 2010 39
ja 15 eurosendini ning 1. juulil 2011 35 ja 11 eurosendini
(minutihinnad, ilma käibemaksuta).
võetakse kasutusele sekundipõhine hinnastamine, see hakkab
välismaal rändlusteenusena tehtud kõne puhul kehtima pärast
esimest 30 sekundit ja vastuvõetud kõnede puhul alates esimesest
sekundist. Praegu maksavad tarbijad umbes 20 % rohkem sellest
kõneajast, mida nad tegelikult kõnet tehes või vastuvõttes
tarbivad.Parlamendi tänase hääletuse tulemusena
hakatakse uut ELi rändlusteenuse määrust kohaldama otseselt
seadusena kõigis ELi 27 liikmesriigis alates 1. juulist 2009. 
Uued rändluseeskirjad, mis täiendavad 2007. aastal vastu
võetud esimest ELi rändlusteenuse määrust (IP/07/870),
kehtivad kuni 2012. aasta suveni. Euroopa Parlament palus komisjonil
esitada uue aruande kõnealuste eeskirjade toimimise kohta 2010. aasta
suvel. Komisjon võib seejärel 2011. aasta juuni lõpuks
vajadusel teha ettepaneku uute eeskirjade kohta. „EL jälgib
järgmise kolme aasta jooksul tähelepanelikult rändlusteenuste
turu arengut”, ütles volinik Reding. „Ma loodan
väga, et mobiilsidesektor mõistab seda sõnumit. Pall on praegu
nende käes, neil on võimalus näidata, et rändlusteenuste
turul on terve konkurents võimalik. Kõige kindlam tõend selle
kohta oleks see, kui varsti ilmuksid turule soodsad kõne- ja
andmerändluspaketid.”
Taust: 
Alates
praeguse Euroopa Komisjoni tööleasumisest on mobiilside kasutamine ELi
elanikkonna seas kasvanud 84,6 %-lt 119 %-le (IP/09/473).
ELi
telekommunikatsioonide turul on laua- ja mobiiltelefoni-, Interneti lairiba- ja
mobiilandmeside teenustel 500 miljonit potentsiaalset kasutajat. Euroopa
turul regulatiivse järjepidevuse ja konkurentsi struktuuriprobleemide
lahendamiseks ning uute investeeringute soodustamiseks hääletab
Euroopa Parlament mai täiskogu istungjärgul tõenäoliselt
2007. aasta novembris komisjoni algatatud ELi telekommunikatsiooni
eeskirjadega seotud ulatusliku reformi poolt (IP/07/1677,
MEMO/07/458,
IP/08/1661).
Uued eeskirjad hõlmavad 2010. aasta jaanuariks Euroopa
telekommunikatsiooni reguleeriva asutuse „BEREC” (Body of
European Regulators for Electronic Communications) loomist.
ELi
rändlusteenuse veebisait pakub ülevaadet praegustest
rändlusteenuste tariifidest ELi liikmesriikide kaupa: 
http://ec.europa.eu/information_society/activities/roaming/index_en.htmAnnex:
The new EU Roaming Rules in detail
1) SMS roaming
a) The situation today
Retail average SMS prices
[  ]b) The new EU rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[  ]
Average off-net retail price per MB
[  ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[  ]
Average price roaming voice calls for calls received (April
– September 2007)
[  ]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[  ]
