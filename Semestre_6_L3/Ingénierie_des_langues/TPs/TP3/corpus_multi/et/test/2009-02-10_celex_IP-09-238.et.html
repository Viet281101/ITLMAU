IP/09/238
Brüssel, 10. veebruar 2009400 linna on komisjoni algatatud linnapeade
pakti raames valmis minema kaugemale ELi 20%
energiaeesmärgistTäna Euroopa Parlamendi Hemicycle’i
saalis toimunud pidulikul tseremoonial lubasid rohkem kui 350 Euroopa linna
esindajad linnapeade paktile alla kirjutades minna kaugemale ELi
energiaeesmärgist, mille kohaselt tuleb aastaks 2020 vähendada
CO2 heiteid 20%. Euroopa Komisjoni ja
Regioonide Komitee koostöös käivitatud algatus tähendab, et
rohkem kui 60 miljoni kodaniku esindajad tegutsevad ühise eesmärgi
nimel: muuta keskkonda paremaks ja kasutada energiat arukamalt.
„Enamik Euroopas toodetavast energiast tarbitakse linnapiirkondades.
Kliimamuutuse vastu võitlemisel ja selles võitluses edu saavutamisel
on linnad võtmetähtsusega. Seepärast näitab linnapeade
paktile allakirjutamine Euroopa linnapeade pühendumust ja annab lootust
tulevikuks, eelkõige praegu, mil ees seisavad rasked ajad,”
märkis volinik Piebalgs.
Regioonide Komitee president Luc Van den Brande sõnas
allakirjutamistseremoonial: „Linnapeade pakt on suurepärane algatus
ning koostöös Regioonide Komiteega laieneb selle ulatus veelgi.
Euroopa saavutab oma ambitsioonikad sihid kasvuhoonegaaside heidete
vähendamisel üksnes juhul, kui kohalikud ja piirkondlikud
omavalitsused ühendavad oma jõupingutused ning tegutsevad
partneritena. Pakt ei ole mõeldud üksnes suurlinnadele; ka
väiksemaid linnu ja regioone tervikuna tuleks kutsuda üles paktile
alla kirjutama – nii annavad nad lubaduse keskkonda parandada. Regioonide
Komitee kaalub ka paktile alla kirjutanud linnade ja regioonide võrgustiku
loomist, mille kaudu oleks võimalik vahetada parimaid tavasid, ideid ja
kogemusi.”
Rohkem kui 100 linnapead kogu Euroopast osalesid avatseremoonial, mida
juhtisid Euroopa Komisjoni president Jose Manuel Barroso, ELi energeetikavolinik
Andris Piebalgs, Regioonide Komitee president Luc Van den Brande, Euroopa
Parlamendi asepresident Alejo Vidal Quadras ning Budapesti linnapea Gábor
Demszky, Hamburgi linnapea Ole von Beust, Madridi linnapea Alberto Ruiz
Gallardón, Riia linnapea Jānis Birks ja Rootsi linna Växjö
linnapea Bo Frank.
Tseremoonia toimumisega samal ajal käivitati täna ka uus linnapeade
pakti veebisait, mis hakkab toimima võrguportaalina, et pakkuda tuge
osalevatele linnadele ja nende kodanikele. Uuel veebisaidil www.eumayors.eu saab lugeda
uudiseid ja vaadata pilte pakti elluviimisest, samuti leiab sealt teavet
osalevate linnade kohta.
Lisateabe saamiseks vt MEMO/09/59.
