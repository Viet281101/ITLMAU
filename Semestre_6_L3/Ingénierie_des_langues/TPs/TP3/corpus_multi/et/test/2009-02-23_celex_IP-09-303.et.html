IP/09/303
Brüssel, 23. veebruar 2009Komisjon keskendub katastroofide
ennetamisele ning ohtude vähendamisele ELis ja
väljaspoolEuroopa Komisjon võttis täna vastu kaks
katastroofe käsitlevat teatist. Esimene neist käsitleb ühenduse
lähenemisviisi loodusõnnetuste ja inimtegevusest tingitud
õnnetuste vähendamiseks ELis ning teine arengumaades katastroofiohu
vähendamise toetamist käsitlevat strateegiat. Paketina
vastuvõetud teatised on esimene katse luua strateegilisem
lähenemisviis – eelkõige pidades silmas kliimamuutusest tingitud
suurenenud ohtusid. Ühenduse tasandil kavandatud meetmed keskenduvad
valdkondadele, kus ühine lähenemisviis on tõhusam kui
eraldiseisvad riiklikud lähenemisviisid, näiteks teadmiste
suurendamine, osalejate ja poliitika omavaheline sidumine ning ühenduse
olemasoleva katastroofi ennetamise vahendite tõhustamine. Arengumaade jaoks
on komisjon koostamas ELi strateegiat, et vähendada loodusõnnetuste
mõju maades, kus nende oht on kõige suurem. Mõlemad teatised
aitavad rakendada Hyogo tegevusraamistikku aastateks 2005–2015, mis
võeti vastu katastroofide vähendamise alasel ülemaailmsel
konverentsil. 
Euroopa Komisjoni keskkonnavolinik Stavros Dimas märkis:
„Loodusõnnetused ohustavad üha enam ELi liikmesriike. Arvatakse,
et lähiaastatel need sagenevad ja on ulatuslikumad kliimamuutuse mõju
tõttu. Peame tegema kõik endast oleneva, et vähendada nende
mõju. Selleks peame olema valmis nii hästi kui võimalik. See
teatis on esimene oluline samm ELi meetmete väljatöötamiseks
selles valdkonnas.”
Arengupoliitika ja humanitaarabi volinik Louis Michel lisas: „Tsunamid
ja orkaanid on laastavad ning hävitavad vaeste inimeste elusid kogu
maailmas. Me teame, et ennetamine on parem kui tagajärgede likvideerimine.
Eelnev investeerimine katastroofiohu vähendamisse on palju kasulikum kui
humanitaarabi andmine pärast katastroofi. Me teame ka, et kliimamuutuste
tõttu halveneb olukord veelgi ning seepärast peame tegutsema praegu.
Usun, et katastroofiohu vähendamine aitab päästa inimelusid ning
sellest saab oluline vaesusega võitlemise vahend kogu maailmas.” 
Ennetamine toob lisandväärtust ELi tasandil
Ennetamist käsitlevas teatises määratakse kindlaks valdkonnad,
kus tegutsemine ELi tasandil võiks anda lisandväärtust. Need
hõlmavad olemasoleva teabe ja parima tava kogumist ühenduse tasandil,
ohtude kaardistamise juhendi väljatöötamist, osalejate ja
poliitikate kaasamist katastroofide tagajärgede likvideerimise
süsteemi koolituste ja teadlikkuse tõstmise abil, paremat
juurdepääsu varajase hoiatamise süsteemidele ning ühenduse
rahaliste vahendite sihtotstarbelisemat kasutamist.
Katastroofiohu vähendamine nõuab vaesuse püsivat
vähendamist.
Teatises katastroofiohu vähendamise kohta on sätestatud
järgmised tegevusprioriteedid:poliitilise dialoogi tugevdamine arengumaadega; 
katastroofiohu vähendamise integreerimine nii ELi kui ka arengumaade
poliitikasse ja meetmetesse, sealhulgas riiklike investeeringute ELi poolne
toetamine katastroofiohu vähendamiseks;
piirkondlike kavade koostamine, alustades Kariibi mere piirkonnast: sellised
tegevuskavad hõlmaksid näiteks teadlikkuse tõstmise kampaaniate
toetamist.EL sätestab kõik rakenduskavaga ettenähtud
konkreetsed tegevused 2009. aasta juuniks.
Taust
Komisjon võttis märtsis 2008 vastu teatise Euroopa Liidu
katastroofidele reageerimise suutlikkuse suurendamise kohta (KOM(2008)130).
Sellega kehtestati ühtne lähenemisviis, mis hõlmab kõiki
katastroofidega seotud etappe (ennetamine, ettevalmistamine, kohene
reageerimine, taastamine) ja kõiki katastroofiliike (ELis või
väljaspool ELi, loodusõnnetused või inimtegevusest tingitud
õnnetused) ning kõiki ELi vahendeid ja institutsioonidevahelist
koordineerimist. Teatis sisaldab ka lisa metsatulekahjude kohta. Teatises tehti
kaks ettepanekut, milles käsitletakse ennetamist ja ELi strateegiat
katastroofiohu vähendamiseks arengumaades. Lisaks kutsusid Euroopa
Parlament ja nõukogu üles võtma kiiresti meetmeid katastroofide
ennetamiseks.
Katastroofide majanduslik kahju Euroopas on hinnanguliselt 15 miljardit
eurot.
Katastroofid tabavad kõige rängemalt arengumaid, kuna need on
kõige haavatavamad ning nende suutlikkus toime tulla on kõige
väiksem. Katastroofid kahjustavad aastatuhande arengueesmärke ja
seavad ohtu nende saavutamise. Kaheksa eesmärgi hulgas on eesmärk
vähendada aastaks 2015 poole võrra nende inimeste arvu, kelle
sissetulek on väiksem kui 1 dollar päevas, ja tagada kõigile
lastele algharidus (http://www.un.org/millenniumgoals
).
2005. aastal vastuvõetud Hyogo tegevusraamistiku (rahvusvaheline
raamistik katastroofiohu vähendamise kohta) kohaselt peaksid riigid selle
küsimusega ühiselt tegelema. 
http://www.unisdr.org/eng/hfa/hfa.htm
Täiendavad üksikasjad
Teatised on avaldatud järgmistel veebilehtedel:
http://ec.europa.eu/environment/civil/index.htm
(teatis ennetamise kohta)
http://ec.europa.eu/development/policies/9interventionareas/environment_en.cfm
(teatis katastroofiohu vähendamise kohta)
