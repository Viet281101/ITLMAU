IP/09/26
Brüssel, 9. jaanuar 2009Filmitööstus: ELi toetus
filmitööstusele muutub ülemaailmseksTäna võttis Euroopa Komisjon vastu uue
programmi MEDIA MUNDUS, mis on audiovisuaaltööstuse laiaulatuslik
rahvusvaheline koostööprogramm Euroopa filmitööstuse ja
kolmandate riikide filmitootjate vaheliste kultuuri- ja kaubandussidemete
tugevdamiseks. EL rahastab ajavahemikus 2011–2013 ELi ja kolmandate
riikide audiovisuaalvaldkonna asjatundjate esitatud projekte 15 miljoni euroga.
Koostöö Euroopa filmitööstusega on kogu maailmas
äärmiselt nõutud, nagu nähtub  ettevalmistavast meetmest
MEDIA International, mille raames rahastas EL 2 miljoni euroga 18 projekti, mis
hõlmasid ka rahvusvahelisi partnereid (IP/08/1273).
Uus programm MEDIA MUNDUS viiakse läbi ajavahemikus 2011–2013 ning
selle käigus kasutatakse ära audiovisuaaltööstuse
ülemaailmse koostöö pakutavaid võimalusi ja üha
kasvavat huvi selle valdkonna vastu. Programmiga laiendatakse tarbija
valikuvõimalusi, tuues Euroopa ja rahvusvahelisele turule kultuuriliselt
mitmekesisemaid tooteid, ning pakutakse ELi ja kogu maailma
audiovisuaalvaldkonna asjatundjatele uusi ärivõimalusi.
„Rahvusvaheline audiovisuaalmaastik on viimase kahe kümnendi
jooksul tunduvalt muutunud just tehnoloogilise arengu tõttu, mille
näiteks on tellitav videoteenus, Interneti-televisioon ja paljude
kanalitega digitaalne televisioon. See on toonud kaasa üha suureneva
nõudluse audiovisuaalse infosisu järele ning me peame
„täitma” kõik need uued tehnoloogiad uudse ja põneva
infosisuga,” sõnas ELi meediavolinik Viviane Reding. „Ma
leian, et MEDIA MUNDUS on sobiv kultuuriline vastus sellisele ülemaailmsele
tehnoloogiaalasele väljakutsele. Praeguse programmi MEDIA ja
ettevalmistava meetme MEDIA International edu osutab tegevuse jätkamise
vajadusele:  on aeg muuta tegevus ülemaailmseks. Ma loodan, et ELi
kodanikud näevad meie jõupingutuste tulemusi peatselt lähimas
kinos!” 
Kavandatud uue programmi MEDIA MUNDUS eesmärgid
on:süvendada teabevahetust asjatundjate vahel eelkõige
koolitustegevuse ja stipendiumide abil, mis hõlbustab Euroopa ja kolmandate
riikide audiovisuaalvaldkonna asjatundjate vahelist koostööd.  Sellega
parandatakse ligipääsu välisturgudele ning luuakse usalduslikud
ja kestvad ärisuhted;
parandada konkurentsivõimet ja piiriülest audiovisuaalteoste
levitamist kogu maailmas rahvusvahelise ühistootmise hõlbustamise
kaudu; 
parandada audiovisuaalteoste levikut ja esitamist maailmas ning suurendada
avalikkuse, eriti noorte huvi kultuuriliselt mitmekesise audiovisuaalsisu vastu.
Uus programm MEDIA MUNDUS viiakse läbi aastatel
2011–2013.Taust
Praeguse programmi MEDIA 2007 raames rahastatakse aastatel 2007–2013
Euroopa audiovisuaaltööstust 755 miljoni euroga, mis aitab
asjatundjatel osaleda koolitustel ning toota, levitada ja tutvustada oma teoseid
kogu Euroopas (IP/07/169).
2008.
aasta mais võitsid neli programmi MEDIA raames rahastatud filmi Cannes'i
filmifestivalil prestiižika auhinna, sh kuldse palmioksa (Klass,
Prantsusmaa) ja Grand Prix (Gomorra, Itaalia) (IP/08/800).
Need olid 14 Cannes'is linastunud filmi hulgas, mis toodeti või mida
levitati programmilt MEDIA saadud rohkem kui 900 000 eurose toetussumma
abil (IP/08/741).
Programmi MEDIA toetusel valminud filmid on juba leidnud tunnustust ka Oscarite
jagamisel. Tänavu anti Oscar filmidele „Valerahategijad” (Die
Fälscher/Austria-Saksamaa) ja „Edith Piaf – elusse
armunud” (La Môme/Prantsusmaa) (IP/08/298).
MEDIA Internationali konkursikutse ja edukate toetusesaajate nimekiri:
http://ec.europa.eu/information_society/media/prep_action/index_en.htmMEDIA
MUNDUS: 
http://ec.europa.eu/information_society/media/mundus/index_en.htm
