IP/09/625
Brüssel, 23. aprill 2009EL tugevdab sidemeid naabritega ja
jätkab nende reformide toetamistOma iga-aastastes arenguaruannetes teeb komisjon
kokkuvõtte Euroopa naabruspoliitika riikides 2008. aastal reformidega
seoses tehtud konkreetsetest edusammudest ja toob välja need valdkonnad,
kus on vaja täiendavaid jõupingutusi. Täna esitatavas Euroopa
naabruspoliitika rakendamise poliitikadokumendis annab komisjon ülevaate
arengutest 12 Euroopa naabruspoliitika riigis. Lisaks käsitletakse
finantskriisi mõju nendes riikides ja tehakse ettepanekuid meetmete
võtmiseks, millega EL saaks nende taastumisele kaasa aidata. Vaatamata
raskele olukorrale 2008. aastal, mida iseloomustavad poliitilised ja
majanduslikud probleemid ning reformide üldine aeglustumine eelkõige
valitsemissektoris, on partnerriigid siiski saavutanud paljuski edu sellistes 
peamistes koostöövaldkondades nagu poliitiliste kontaktide
süvendamine, kaubavahetuse suurendamine, teaduse ja innovatsiooni alase
koostöö tihendamine, noorte liikuvuse parandamine jne. Lisaks loodi
kaks uut piirkondlikku raamistikku, mis veelgi täiendavad kahepoolseid
suhteid: Vahemere Liit ja idapartnerlus. Poliitikadokumendile on lisatud ka iga
riigi kohta koostatud aruanded koos Euroopa naabruspoliitika
tegevuskava[1] ja
sektoriaruandega.
„2008. aasta on selgelt välja toonud Euroopa naabruspoliitika
strateegilise tähtsuse. Majandus- ja finantskriis, vägivaldsed
konfliktid meie naabruskonnas ja poliitiline ebastabiilsus mõjutavad ELi
kodanike julgeolekut ja jõukust. Seepärast on tähtis, et EL
pakuks oma naabritele tegelikku, sihipärast ja tõsiseltvõetavat
tuge vastastikuse julgeoleku ja jõukuse tagamiseks,“ ütles
välissuhete ja Euroopa naabruspoliitika volinik Benita Ferrero-Waldner.Vaatamata üldisele keerulisele olukorrale (üleilmne majandus- ja
finantskriis, Venemaa ja Gruusia vaheline konflikt augustis 2008, Iisraeli
sekkumine Gaza sektoris detsembris 2008/jaanuaris 2009) hoogustusid ELi suhted
naabritega 2008. aastal veelgi. Euroopa partnerid on saavutanud edu oma
majanduste reformimisel ja elanikkonnale paremate võimaluste loomisel
moderniseerimismeetmete kaudu.
Benita Ferrero-Waldner lisas: „Vaatamata keerulisele rahvusvahelisele
olukorrale 2008. aastal on Euroopa naabruspoliitika olnud tulemuslik ja seda on
täiendatud veelgi kahe uue algatusega: Vahemere Liit ja idapartnerlus. Meie
partnerid on saavutanud märkimisväärset edu sellistes peamistes
valdkondades nagu kaubandus, maksustamine ja parem ettevõtluskeskkond, kuid
peavad veel palju ära tegema poliitiliste reformide, hea valitsemistava ja
inimõiguste valdkonnas. Euroopa naabruspoliitika jääb seega
vahendiks, millega Euroopa Liit julgustab reforme oma vahetus
naabruses“.
Tugevdati poliitilist koostöödArmeeniale, Aserbaidžaanile, Gruusiale, Moldovale ja
Ukrainale tehti ettepanek ühtlustada oma seisukohti enamiku Euroopa
Liidu ühise välis- ja julgeolekupoliitika deklaratsioonidega, mida nad
ka tegid, rääkides nüüd Euroopa Liiduga rahvusvahelisel
areenil ühel häälel.
Euroopa Komisjon oli Palestiinat käsitleva rahastajate
konverentsi (kus võeti kohustus pakkuda 2008. aastal rahastamist
440 miljonit euro ulatuses) kaaseesistujaks ja toetab poliitilist
stabiliseerimist ja rahvuslikku leppimist (valimisreformi)
Liibanonis.
Euroopa Liit täitis olulist rolli kokkuleppe saavutamisel tulevahetuse
lõpetamiseks Gruusia relvastatud konflikti ajal Venemaaga, toetas
Gruusia territoriaalset terviklikkust, saatis kiiresti sündmuskohta ELi
vaatlejad, osutas riigi sees ümberasustatud inimestele humanitaarabi ja
algatas konflikti lahendamiseks Genfi kõnelused. Euroopa Komisjon oli
Gruusiat käsitleva rahastajate konverentsi kaaseesistujaks ja võttis
kohustuse pakkuda ajavahemikul 2008–2010 rahalist abi kuni
500 miljoni euro ulatuses.Suurendati majandusintegratsiooni
ja kaubavahetustUkraina ühines Maailma Kaubandusorganisatsiooniga ja peab
Euroopa Liiduga läbirääkimisi põhjaliku ja ulatusliku
vabakaubanduslepingu sõlmimiseks uue assotsiatsioonilepingu raames (esimene
selline idanaabritega sõlmitud leping).
Valmisid uuringud, mille käigus uuriti võimalusi põhjalike ja
ulatuslike vabakaubanduslepingute sõlmimiseks Gruusia ja
Armeeniaga.
Põllumajandus- ja kalatooteid käsitlevad
kaubandusläbirääkimised jõudsid lõpule Egiptuse
ja Iisraeliga ning jätkuvad Maroko ja Tuneesiaga.
Egiptuse, Maroko ja Tuneesiaga alustati
läbirääkimisi teenuste liberaliseerimise ja asutamisõiguse
üle.
Euroopa Liit on Euroopa naabruspoliitika riikide peamine kaubanduspartner.
Kõige rohkem suurenes 2008. aastal Egiptuse, Jordaania, Liibanoni ja
Ukraina eksport Euroopa Liitu.Viisarežiimi
lihtsustamine ja ebaseadusliku rände vastu võitlemineNii tagasivõtuleping kui ka viisalihtsustusleping Ukraina ja
Moldovaga jõustusid 1. jaanuaril 2008.
Oktoobris 2008 alustati Ukrainaga dialoogi viisavabaduse
kehtestamiseks pikemas perspektiivis. Tugevdati dialoogi Gruusiaga
tagasivõtulepingute ja viisalihtsustuslepingute sõlmimiseks ja
liikuvuspartnerluse käivitamiseks, et ebaseadusliku rände vastu
võitlemise kaudu lihtsustada seaduslikku rännet. Selline
liikuvuspartnerlus käivitati Moldovaga 2008. aasta keskel.
Marokoga süvendati poliitilist dialoogi ja ebaseadusliku
rände vastu võitlemist käsitlevat julgeolekualast
koostööd. 
Piirikontrolli tugevdamiseks ajakohastas Tuneesia seadmeid ja
infrastruktuure ja võttis kasutusele uued biomeetrilised passid, kuid
sellele vaatamata suurenes 2008. aastal ebaseaduslik ränne Tuneesiast
märkimisväärselt.Õigusalane
koostööPalestiina kohtunike ja prokuröride koolitamistingimused
paranesid tänu Euroopa Komisjoni rahastatava Palestiina kohtunike
koolitusinstituudi loomisele. Liibanonis valmistatakse ette kohtunike,
juristide ja kohtuametnike erikoolitust. 
Komisjon hankis sõidukid Palestiina tsiviilpolitseile, mis on
oluliselt parandanud selle tõhusust. 
Gruusia on saavutanud märkimisväärset edu
korruptsiooni vastu võitlemisel, parandanud kinnipidamistingimusi ning
tõhustanud piinamise ja väärkohtlemise vastast
võitlust.
Pagulasi ja varjupaigaõigust käsitlevaid Armeenia uusi
õigusakte on ühtlustatud Euroopa Liidu ja rahvusvaheliste
standarditega.Energiakoostöö jõudis uude etappiAlustati läbirääkimisi Moldova ja Ukraina
ühinemiseks energiaühenduse asutamislepinguga, mis sisaldab energia
siseturu eeskirjadega järkjärgulise ühtlustamise kohustusi. 
Ukraina tuumaenergiaalase julgeoleku seisukohast on ELi rahastamine
tähtis, sest selle abil remonditakse nõukogude ajast pärinevaid
reaktoreid. Euroopa Komisjon jätkab edasise finantsabi andmist
Armeeniale, et tagada minimaalsete ohutusstandardite järgimine
Medzamori tuumaelektrijaamas. 
EL on sõlminud energiakoostööalase vastastikuse
mõistmise memorandumi olulise energiatootja Egiptusega.
Aserbaidžaan on nii tootja kui transiitriigina ELi strateegiline
partner Kaspia mere nafta- ja gaasivarude seisukohast.
Iisrael, Palestiina omavalitsus ja Euroopa Komisjon käivitasid
taas kolmepoolse energiakoostöö „Päikeseenergia rahu
nimel“ ja Palestiina omavalitsus töötas välja plaani
päikeseenergiajaama rajamiseks Jerichosse. 
13. juulil 2008 kiideti Vahemere Liidu tippkohtumisel heaks Vahemere
päikeseenergia kava, mis on liidu prioriteetne algatus Barcelona
protsessi raames.Tugevdatakse transpordiühendusiMarokoga sõlmitud lennunduskokkuleppe tulemusena on alates 2007.
aastast lennuliiklus suurenenud 17 % võrra, avatud on 52 uut
lennuliini ja turule on tulnud 12 uut lennufirmat. Kokkuleppe tulemusena
vähenevad piletihinnad ja suureneb valik turistide jaoks, samuti aitab see
üles ehitada turismitööstust ja luua töökohti.
Läbirääkimisi alustati samasuguse kokkuleppe sõlmimiseks
Ukrainaga ning neid kavandatakse alustada ka Gruusiaga.Horisontaalsed lennunduskokkulepped sõlmiti Armeenia, Iisraeli
ja Jordaaniaga. Neist kahe viimasega alustati
läbirääkimisi ka Euroopa ja Vahemere piirkonna
lennunduskokkulepete sõlmimiseks.
Lõuna-Kaukaasias alustati tööd Jerevan-Tbilisi
(Armeenia-Gruusia) raudteeliini taastamiseks.
Naabruspoliitika investeerimisrahastust toetatakse selliseid projekte nagu
trammitee Rabatis ja teedeehitus Maroko maapiirkondades, Chisinau
lennujaama moderniseerimine ja teederemont Moldovas.Ja
veel ...Euroopa Komisjon toetab rahaliselt valitsusväliseid organisatsioone ja
kohalikke ametiasutusi Egiptuses, Gruusias, Jordaanias, Palestiina
okupeeritud alal, Tuneesias ja Ukrainas.
Maroko haridussüsteemi reformimiseks antava rahalise toetuse
eesmärk on kirjaoskamatuse vähendamine (kirjaoskamatud moodustavad
elanikkonnast 38 %, peamiselt naised). 
Naiste olukorda ja nende õiguste kaitset parandati Jordaanias,
Tuneesias ja Egiptuses. 
ELi abi võimaldas Marokos kehtestada kohustusliku
tervisekindlustuse. Samuti on sellel tähtis osa Moldova
tervishoiusektori reformis.
ELi vahenditest rahastatava Jordaania veejaotussüsteemi
parandamise eesmärk on Iraagi põgenike vajaduste rahuldamine Zarqa
piirkonnas.
Ühenduse kodanikukaitse mehhanismi kasutati 2008. aastal, et aidata
Gruusiat pärast sõja lõppu Venemaaga ja toetada
Ukrainat ja Moldovat traagiliste üleujutustega toimetulekul.Iisrael (assotsieerunud liikmena) ning eriti Egiptus,
Jordaania ja Maroko on osutunud edukateks osalejateks
teadusuuringute seitsmenda raamprogrammi raames toimunud esimestel
projektikonkurssidel.
Lisaks on märkimisväärselt suurenenud nende Euroopa
naabruspoliitika partnerriikidest pärit noorte arv, kes osalevad ELi
programmi „Aktiivsed noored“ kaudu vabatahtliku teenistuse
projektides (+87,5 %). Samuti on suurenenud noorte ja noorte
töötajate vahetus (+23 %).Barcelona protsessi
käigus saavutatule tuginedes on Vahemere Liit andnud uue jõu
Euroopa suhetele lõunanaabritega. Euroopa Komisjon on teinud ettepaneku
ambitsioonika idapartnerluse loomiseks Armeenia, Aserbaidžaani,
Valgevene, Gruusia, Moldova ja Ukrainaga, pakkudes välja laialdase ja
ambitsioonika tegevuskava ELi suhete tugevdamiseks nende riikidega.
Samuti suurenes ELi abi Euroopa naabruspoliitika partneritele 2008. aastal:
abi anti summas 1,71 miljardit eurot; 2007. aastal oli vastav abisumma
1,67 miljardit eurot.
Dokumendid:
Komisjoni teatis Euroopa Parlamendile ja nõukogule Euroopa
naabruspoliitika rakendamise kohta 2008. aastal (Brüssel, 23. aprill
2009) ja riikide aruanded Armeenia, Aserbaidžaani, Egiptuse, Gruusia,
Iisraeli, Jordaania, Liibanoni, Maroko, Moldova, Palestiina okupeeritud ala,
Tuneesia ja Ukraina kohta ning sektoriaruanne on
kättesaadavad järgmisel aadressil: http://ec.europa.eu/world/enp/documents_en.htm 
Riikide olukorda kajastavad memod:Armeenia 	MEMO/09/182Aserbaidžaan
MEMO/09/183Egiptus
	MEMO/09/179Gruusia
	MEMO/09/184Iisrael
		MEMO/09/185Jordaania
	MEMO/09/186Liibanon
	MEMO/09/187Maroko
	MEMO/09/188Moldova
	MEMO/09/180Palestiina
okupeeritud ala MEMO/09/181Tuneesia
	MEMO/09/178Ukraina
	MEMO/09/189
Täpsem teave Euroopa naabruspoliitika kohta: http://ec.europa.eu/world/enp/index_en.htm
[1] Armeenia,
Aserbaidžaan, Egiptus, Gruusia, Iisrael, Jordaania, Liibanon, Maroko,
Moldova, Palestiina okupeeritud ala, Tuneesia ja Ukraina.
