IP/09/ 1779  Brüssel, 20. november 2009 Komisjon võttis vastu 2010. aasta toiduabi kava enim puudustkannatavate inimeste jaoks Komisjon võttis täna vastu enim puudustkannatavatele inimestele mõeldud toiduabi kava 2010. aastaks. Algselt oli programm ette nähtud põllumajandustootjate üleliigse toodanguvaru (nn sekkumisvarud) jagamiseks puudusekannatajatele, 1990. aastate keskpaigas seda muudeti, et teatavatel tingimustel oleks võimalik sekkumisvarusid turuostudega täiendada. Käesoleva aasta sekkumisvarud (teravili, suhkur, piimapulber, või) katavad laialdaselt 2010 aasta kava vajadused ning turuoste on vaja teha üksnes vähesel määral. Selleks on eraldatud 500 miljoni euro suurune eelarve, mis on sama suur kui 2009. aasta eelarve. Käesoleval aastal on programmis otsustanud osaleda 19 liikmesriiki. ELi põllumajanduse ja maaelu arengu volinik Mariann Fischer Boel märkis programmi kohta: „See on konkreetne võimalus, kuidas Euroopa Liit saab aidata meie ühiskonna kõige vähem kindlustatud inimesi. Selleks et lõpptooted jõuaksid abivajajateni, on vaja programmi tõhusalt rakendada.” Taust  Ühenduses enim puudustkannatavatele isikutele hakati toiduaineid jaotama 1986/1987. aasta erakordselt külma talve hädaolukorras, kui põllumajandustootjate üleliigne toodanguvaru anti liikmesriikide heategevusorganisatsioonidele, kes pidid selle abivajajatele laiali jaotama.  Seejärel otsustati meede muuta püsivaks ja sekkumisvarudel põhinevaks. Programm võimaldab liikmesriikidel kasutada riigi üleliigseid toiduvarusid toiduabina. 1990. aastate alguses tehti algust ühise põllumajanduspoliitika reformiprotsessiga, et ühenduse sekkumisvarusid märkimisväärselt vähendada, ning seetõttu hakati teatavatel tingimustel lubama turuostude tegemist. Käesoleval aastal on saadaolevate sekkumisvarude kogus võimaldanud katta peaaegu kogu kava vajaduse ning turuoste on vaja teha üksnes vähesel määral. Sekkumisvarude pidev vähendamine on siiski viinud vajaduseni töötada välja programmi reformimise kava, mille eesmärk on kohanduda ühise põllumajanduspoliitika arenguga ja muuta programm enim puudustkannatavate inimeste jaoks tõhusamaks. Nõukogu ei ole reformi veel heaks kiitnud. Liikmesriigid osalevad programmis vabatahtlikkuse alusel, igal aastal võtab komisjon vastu uue kava. Toiduabi antakse mitmetele puudust kannatavatele ühiskonnagruppidele, näiteks raskustes olevatele perekondadele, puudust kannatavatele eakatele inimestele, kodututele, puuetega inimestele, tõrjutuseohus lastele, vaestele töölistele, sisserännanud töölistele ja varjupaigataotlejatele. Liikmesriigid, kes soovivad programmis osaleda, teavitavad komisjoni sellest iga aasta alguses, andes seejärel teada, milliseid tooteid nad vajavad. Ühtlasi peavad liikmesriigid esitama komisjonile tagantjärele aruande programmi rakendamise kohta. Kuigi Euroopa Liidu elatustase on keskmiselt maailma kõrgeimate hulgas, leidub siin inimesi, kes ei saa endale lubada piisavalt toitu. Kõige hiljutisemate hinnangute kohaselt elab ligikaudu 17% ELi elanikkonnast alla vaesuspiiri või piiri peal, puutudes pidevalt kokku toiduainete nappusega, mille tõttu ei ole neil võimalik isegi ülepäeviti tasakaalustatud toitu saada. Kõnealuse programmi abil võivad Euroopa kõige vaesemad kodanikud saada kasu Euroopa ühest kõige vanemast poliitikasuunast – ühisest põllumajanduspoliitikast.  Täiendav teave ja dokumendid programmi kohta on kättesaadavad järgmisel aadressil:  http://ec.europa.eu/agriculture/markets/freefood/index_en.htm  1. lisa: ühenduse sekkumisvarudest maha arvatavate tooteliikide kogused, mis jagatakse liimesriikides 2010. aasta kava raames 2. lisa: 2010. aasta kava raames liikmesriikide käsutusse antavad varud 1. lisa Ühenduse sekkumisvarudest maha arvatavate tooteliikide kogused, mis jagatakse liimesriikides 2010. aasta kava raames (tonnides)           Liikmesriigid   Teravili   Või   Piima- pulber   Suhkur     Belgique/België   29 067   1 285   -   1 507      България   54 104   -   -   1 724     Česká republika   302   20   22   9     Eesti   5 147   -   1   -     Eire / Ireland   -   350   -   -     Elláda   64 397   -   5 889   -     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006     Latvija   22 951   -   969   -     Lietuva   40 317   145   1 212   1 182     Magyarország   95 687   -   -   1 938     Malta   4 740   -   -   -     Polska   387 305   1 901   17 952   10 823     Portugal   47 522   5 079   1 826   1 045     România   135 555   -   4 500   5 577     Slovenija   9 810   -   600   289     Suomi / Finland   25 371   -   500   -     Kokku   1 555 726   51 148   65 290   34 832     2. lisa 2010. aasta kava raames liikmesriikide käsutusse antavad varud          (eurodes)     Liikmesriigid   Eraldatav summa     Belgique/België   7 806 433      България   8 565 832     Česká republika    133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115     Luxembourg   107 483     Magyarország   14 770 126     Malta    698 841      Polska   97 405 034     Portugal   22 516 761     România   29 951 704     Slovenija   2 619 927     Suomi/Finland   4 636 567     Kokku   478 000 000
