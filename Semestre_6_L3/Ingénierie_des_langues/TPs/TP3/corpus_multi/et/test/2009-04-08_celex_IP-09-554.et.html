IP/09/554
Brüssel, 8. aprill 2009Riigiabi: värskes tulemustabelis
vaadeldakse liikmesriikide jõupingutusi majanduskriisiga
võitlemisel
(vt ka MEMO/09/160)Euroopa Komisjoni äsja avaldatud riigiabi
tulemustabeli eriväljaandes keskendutakse komisjoni läbivaadatud ja
kooskõlastatud meetmetele, mida liikmesriigid on võtnud praeguses
finants- ja majanduskriisis . Finantssektori stabiilsuse kindlustamiseks on
liikmesriigid kasutusele võtnud tagatiskaitse- ja riskikaitsesüsteeme
ning rekapitaliseerimismeetmeid kogusummas kuni 3000 miljardit eurot. Kolme uue
komisjoni teatistega luuakse selge raamistik, millega kehtestatud tingimused
võimaldavad võtta nimetatud uusi meetmeid, säilitades samal ajal
ühtse turu terviklikkuse ning vältides olukorda, kus liikmesriigid
püüavad toetuste andmisel omavahel võistelda. Lisaks sellele
annab 2008. detsembris vastu võetud riigiabi meetmete ajutine raamistik
liikmesriikidele juhiseid, kuidas reaalmajanduses ettevõtjaid ja
töökohtade säilitamist ilma suurte konkurentsimoonutusteta
paremini toetada. 
Konkurentsivolinik Neelie Kroes kommenteeris seda järgmiselt:
„Viimased kuus kuud on näidanud, et riigiabil on majanduskriisiga
seotud väljakutsete koordineeritud ületamisel Euroopas keskne
tähtsus. ELi läbiproovitud riigiabi eeskirjad on lahenduse leidmisele
selgelt kaasa aidanud. Komisjoni sekkumine ja vahel ka ranged tingimused on
aidanud vältida olukorda, kus liikmesriigid langevad protektsionismi
lõksu ja veeretavad oma probleemid teiste liikmesriikide kaela. See on
võimaldanud liikmesriikidel finantskrahhi vältida. Oma bilansis korra
loomise ja restruktureerimise kaudu elujõulise tuleviku tagamise vastutus
lasub praegu finantssektoril.”
Finantskriis
Liikmesriikide
ja komisjoni koordineeritud tegevus on võimaldanud kiirelt rakendada
asjakohaseid toetuskavasid ja sihtmeetmeid finantskriisist tulenevate
väljakutsete ületamiseks ilma, et tekitataks ebasoovitavaid
konkurentsimoonutusi. Alates 2008. aasta septembrist on komisjon vastu
võtnud üle 50 otsuse, sageli rekordkiirusel. See on kaasa aidanud
finantsstabiilsuse säilitamisele ja usalduse taastumisele nii
finantssektoris kui ka majanduses üldiselt, säilitades samal ajal
stiimulid asjakohaste riskide võtmiseks ja konkurentsi jätkumiseks
tulevikus. Riigiabi kontroll on olnud peamine vahend, millega vältida
olukorda, kus liikmesriigid võistlevad omavahel toetuste andmisel.
Kontrolli abil on olnud võimalik tagada ka võrdsed tingimused
ühtsel turul tegutsevatele ettevõtjatele. Riigiabi kontroll on
kaitsnud ilma riigiabita tegutseda suutvate usaldusväärsete
finantsasutuste huve. 
Tulemustabeli eriväljaande kohaselt ulatub kriisimeetmete kogusumma, mis
komisjon on siiani finantsinstitutsioonide toetamiseks heaks kiitnud, umbes 3000
miljardi euroni. Nimetatud summa hõlmab endas tagatiskaitsesüsteemile
(kuni 2300 miljardit eurot), rekapitaliseerimiskavadele (kuni 300 miljardit
eurot) ning pankadele ja finantsasutustele sihtotstarbelisteks pääste-
ja ümberkorraldusmeetmeteks (umbes 400 miljardit eurot) mõeldud
vahendeid. Riigiabi tegelik maht saab olema märkimisväärselt
madalam eelkõige seetõttu, et abi moodustab riigi tagatistes
tavaliselt ainult murdosa tagatud summadest. Tegelik mõju eelarvele avaldub
alles siis, kui riiklik tagatis tegelikult kasutusele võetakse.
Komisjon on 2008. aasta oktoobri algusest juhtinud finantskriisivastaseid
meetmeid selge raamistiku alusel. Ajavahemikus 2008. aasta oktoobrist kuni 2009.
aasta veebruarini on komisjon võtnud tihedas koostöös
liikmesriikidega vastu kolm teatist: 13. oktoobril 2008 pangandusteatise (vt IP/08/1495),
5. detsembril 2008 rekapitaliseerimisteatise (vt IP/08/1901)
ja 25. veebruaril 2009 teatise langenud väärtusega varade
käsitlemise kohta (vt IP/09/322).Reaalmajandus2008. aasta
lõpuks jõudsid finantskriisi mõjud reaalmajandusse.
Ettevõtjate probleemide tõttu laenu saamisel võttis komisjon 17.
detsembril 2008 vastu ajutise raamistiku (vt IP/08/1993),
millega anti liikmesriikidele täiendavaid vahendeid võitlemaks
laenuraha kättesaadavuse vähenemise mõjudega reaalmajandusele.
Siiani on komisjon heaks kiitnud umbes 25 riiklikku meedet 10 liikmesriigis,
mille eesmärk on ettevõtjate ja töökohtade kindlustamine
reaalmajanduses.
Tulemustabel koos üksikasjalike statistiliste tabelite ja kõikide
liikmesriikide näitajatega on kättesaadav komisjoni veebisaidil
Europa:
http://ec.europa.eu/competition/state_aid/studies_reports/studies_reports.html
rubriigis „Scoreboard, reports and studies”
Liikmesriikides seoses majandus- ja finantskriisiga
heakskiidetudriigiabimeetmed (seisuga 31. märts
2009)LiikmesriikTagatiskavadRekapitaliseerimiskavadMitut meedet ühendavad kavadMuud meetmedHiljutised sihtmeetmedReaalmajandusega seotud meetmedBelgiaxxBulgaariaTšehhi VabariikTaanixxSaksamaaxxxEestiIirimaaxxKreekaxHispaaniaxxxPrantsusmaaxxxxItaaliaxxKüprosLätixxxLeeduLuksemburgxxUngarixxMaltaMadalmaadxxAustriaxxPoolaPortugalxxxRumeeniaSloveeniaxxSlovakkiaSoomexxRootsixxxÜhendkuningriikxxx2009. aasta kevade
riigiabi tulemustabeli täiendavad tabelid annavad üksikasjalikumat
teavet, sealhulgas viited ja lingid riigiabi käsitlevatele otsustele.
Ülevaate saamiseks riiklikul tasandil finants- ja majanduskriisi vastu
võitlemiseks võetud meetmetest vt MEMO/09/111.
