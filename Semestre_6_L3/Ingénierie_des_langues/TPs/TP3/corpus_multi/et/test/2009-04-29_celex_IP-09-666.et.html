IP/09/666
Brüssel, 29 aprill 2009Finantsteenused: komisjon pakub jaekliendile
suunatud kombineeritud investeerimistoodete puhul välja paremad investorite
kaitse meetmedEuroopa Komisjon on otsustanud oluliselt
tõhustada investorite kaitse meetmeid jaeinvestorite ostetavate peamiste
investeerimistoodete puhul. Olemasolevates normide esinevaid vastuolusid saab
pöörata investorite kahjuks ning need võivad viia
konkurentsimoonutusteni jaeinvesteeringute turul. Teatises pealkirjaga
„Jaekliendile suunatud kombineeritud
investeerimistooted” jõudis komisjon järeldusele, et tuleb
parandada ja ühtlustada toote kohta antava teabe nõudmisi ja toote
müügieeskirju. Teatises rõhutatakse vajadust uue, horisontaalse
õigusalase lähenemise järele, milles oleks võetud arvesse
parimat osa olemasolevatest nõudmistest, samuti vajadust kohaldada neid
nõudmisi kõikidele asjakohastele toodetele. Komisjon alustab
tööd, et valmistada ette uut lähtekohta kajastav
üksikasjalik õigusalane ettepanek, ning esitab 2009. aasta lõpuks
oma tegevussuunised.
Siseturu ja teenuste volinik Charlie McCreevy sõnas: „Taas on
finantskriis näidanud, kui oluline on jaeinvestorite suutlikkus teha
informeeritusel põhinevaid investeerimisotsuseid. Investoritele
peaks olema tagatud usaldusväärne teave, mis aitaks neil tehtavatest
investeeringutest aru saada. Investeerimistoodete müüjad omalt poolt
peaksid kohtlema investeerijaid täie aususega, pöörates
tähelepanu investeerija vajadustele. Ambitsioonikas töökava,
mille me täna oleme välja kuulutanud, peaks meid selle eesmärgi
poole viima, tagades samas, et teave jaekliendile suunatud kombineeritud
investeerimistoodete müügi kohta vastaks kõrgetele ja
ühtsetele nõuetele.
Ettepanekus keskendutakse toodet käsitleva teabe avaldamisele ja
jaekliendile suunatud kombineeritud investeerimistoodete (investeerimisfondid,
kindlustustooted ja erinevad struktureeritud tooted) müügi
reguleerimisele. Kombineeritud investeerimistooted vastavad investorite
vajadustele ja neid esineb investeeringuteturul kõige rohkem, nendega on
seotud ka kõige enam võrreldavaid ja olulisi probleeme seoses
investorite kaitsega.
Praeguses staadiumis ei sisalda teatis veel üksikasjalikke
õigusalaseid ettepanekuid, kuid selles sätestatakse horisontaalse
lähenemise üldised põhimõtted toodet käsitleva teabe
avaldamise ja müügipraktika suhtes ning tehakse komisjonile
ülesandeks töötada välja õigusalased ettepanekud
soovitud tulemuste saavutamiseks.
TaustteaveJaekliendile suunatud kombineeritud investeerimistoodete turg on väga
suur. 2008. aasta lõpus ulatus see hinnanguliselt 8 triljoni euroni.
Jaeinvestorid võivad teenida kõnealuste toodete abil
märkimisväärset kasumit. Kuid kuna sageli on tegemist
komplekssete toodetega, on investoritel keeruline neist täielikult aru
saada, eelkõige hinnata toodete riske ja maksumust.
Ettepanekud
on üks osa reformiprogrammist, mis esitati komisjon teatises Euroopa
Ülemkogu kevadisele kohtumisele (IP/09/351)
ning mille eesmärk on taastada usaldus ja luua tuleviku tarbeks
vastutustundlikud finantsturud.
Koos Euroopa Väärtpaberiturujärelevalve Komiteega on komisjon
töötanud välja ettepaneku kehtestada
eurofondi[1] tooteinfo kohta
investorisõbralik dokument pealkirjaga „Investori
põhiteave”, mis oleks hea alusdokument ka muude jaekliendile suunatud
kombineeritud investeerimistoodete puhul.
Toote müügieeskirjad, olenemata kas müüjaks on vahendaja
või algne väljalaskja, hõlmavad selliseid valdkondi nagu huvide
konflikt, hüved ning müügi sobivus või asjakohasus. Komisjon
leiab, et finantsinstrumentide turge käsitleva direktiivi vastavad
sätted on jaekliendile suunatud kombineeritud investeerimistoodete puhul
hea viiteallikas.Täiendav teave veebilehel:
http://ec.europa.eu/internal_market/finservices-retail/investment_products_en.htm
MEMO/09/210
[1] Undertakings for
Collective Investment in Transferable Securities (UCITS)
