IP/09/560
Brüssel, 8.04.2009Euroopa Komisjon
ajakohastab Euroopa õhuruumis keelatud lennuettevõtjate
nimekirjaEuroopa Komisjon võttis täna vastu
ajakohastatud nn musta nimekirja, mis sisaldab lennuettevõtjaid, kellel on
ohutusprobleemide tõttu keelatud lendamine Euroopa Liitu. Komisjon on
kehtestanud tegevuskeelu kuue Kasahstani lennuettevõtja, ühe Tais
sertifitseeritud lennuettevõtja, ühe Ukraina lennuettevõtja ning
kõikide Beninis sertifitseeritud lennuettevõtjate suhtes.
„Komisjon jätkab aktiivset dialoogi kõikide lennunduse
asjaosalistega, et tagada kõikide õhusõidukite ja
lennuettevõtjate vastavus rahvusvaheliselt nõutavale
lennuohutustasemele. Lennureisijatel on õigus tunda end turvaliselt ja
nende lennureis peabki turvaline olema,” sõnas Euroopa Komisjoni
asepresident ja transpordivolinik Antonio Tajani.
Uus nimekiri asendab eelmise, mis avaldati 2008. aasta novembris, ja on
kättesaadav komisjoni
veebisaidil[1]. Võttes
arvesse lennuohutuskomitee ühehäälset arvamust, ajakohastas
komisjon nimekirja ning otsustas seda laiendada, kehtestades
ohutuspõhjustest tingitud tegevuskeelu järgmiste lennuettevõtjate
suhtes:Air Company Kokshetau, ATMA Airlines, Berkut Air, East Wing, Sayat Air ja
Starline KZ (Kasahstan) 
One Two Go Airlines (Tai)
Motor Sich Airlines (Ukraina)
Kõik Benini Vabariigis sertifitseeritud lennuettevõtjad
Rahvusvahelise Tsiviillennundusorganisatsiooni (ICAO) poolt korraldatud auditi
negatiivsete tulemuste põhjal. Komisjon märkis ära
edusammud seoses meetmetega, mida Angola on võtnud ohutuse parandamiseks.
Eelkõige märkis komisjon ära Angola lennundusasutuste
arenguaruande parandusmeetmete rakendamise kohta pärast Euroopa ekspertide
külaskäiku 2008. aasta veebruaris ja ICAO ohutusauditi aruannet 2008.
aasta oktoobris. 
Euroopa eksperdirühma 2009. aasta veebruaris toimunud
Indoneesia-külaskäigu aruandest ilmnes märgatavaid edusamme.
Komisjon jätkab tihedat nõupidamist lennundusasutustega, et
lennuohutuskomitee järgmisel kohtumisel lennuohutuse olukorda uuesti
hinnata.
Seega on tänase seisuga ühenduse nimekirjaga kehtestatud
tegevuskeeld järgmiste lennuettevõtjate suhtes:Kõik Angola, Benini, Ekvatoriaal-Guinea, Indoneesia, Kirgiisi
Vabariigi, Libeeria, Sierra Leone, Svaasimaa, Kongo Demokraatliku Vabariigi ja
Gaboni lennuettevõtjad, v.a Gabon Airlines ja Afrijet, kelle puhul on
kehtestatud erand seoses väikese arvu õhusõidukitega.
Kuusteist üksikut lennuettevõtjat:
Afganistan – Ariana Afghan Airlines
Kambodža – Siem Reap Airways International
Korea Rahvademokraatlik Vabariik – Air Koryo
Kasahstan – Air Company Kokshetau, ATMA Airlines, Berkut Air, East
Wing, Sayat Air, Starline KZ
Rwanda – Silverback Cargo Freighters 
Sudaan – Air West 
Tai – One Two Go Airlines 
Ukraina – Motor Sich Airlines, Ukraine Cargo Airways, Ukraine
Mediterranean Airlines ja Volare Aviation
[1] http://ec.europa.eu/transport/air-ban/
