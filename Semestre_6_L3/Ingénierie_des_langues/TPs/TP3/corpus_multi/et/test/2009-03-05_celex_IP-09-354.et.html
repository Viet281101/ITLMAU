IP/09/354
Brüssel, 5. märts 2009Tarbijakaitse: internetikaubanduse
populaarsus ELis kasvab, kuid selle arengut pidurdavad tõkked
piiriülese kaubanduse eesUus aruanne „E-kaubandust takistavad
tegurid“, mida ELi tarbijakaitsevolinik Meglena Kuneva täna
tutvustas, näitab, et internetikaubandus on ELis üha populaarsem, kuid
aruandes hoiatatakse, et piiriülest kaubandust tõkestavad asjaolud
pidurdavad selle arengut. Täna avaldatud aruandes esitatakse
üksikasjalik analüüs kogu ELi ulatuses e-kaubanduses hetkel
valitsevate arengusuundumuste kohta nii riikide, enim ostetud toodete kui ka
tarbijatel ja äridel internetis esinevate takistuste kaupa. Ajavahemikus
2006–2008 kasvas ELi tarbijate osakaal, kes tegid vähemalt ühe
ostu internetist, 27 protsendilt 33 protsendile. Need keskmised näitajad
varjavad internetiostude tohutut populaarsust sellistes riikides nagu
Ühendkuningriik, Prantsusmaa ja Saksamaa, kus rohkem kui 50%
internetikasutajaid on viimasel aastal sooritanud oste interneti kaudu. 
Põhjamaades (Taani, Rootsi, Norra, Soome ja Island) ostis aastal 2008
interneti kaudu tooteid ja teenuseid 91% internetikasutajatest. Ka Itaalia ja
Hispaania on kiirelt arenevad turud.  Selle kiirelt kasvava siseturu taustal
jääb piiriüleste internetiostude ulatus väikeseks: 2008.
aastal ainult 7% (2006. aastal 6%). Aruandes hoiatatakse, et internetikaubanduse
arengut ELis pidurdavad mitmed takistused – keelelised, praktilised ja
regulatiivsed, aga samuti olulised usalduse küsimused.
Volinik Kuneva ütles: „Tarbijatel on internetist ainult
võita.  Internet muudab turu, kus nad osalevad, ulatuslikumaks ning
suurendab tarnijate ja toodete valikut. Interneti-kaubandus võimaldab
seninägematus ulatuses võrrelda tooteid, tarnijaid ja hindu. Interneti
kasutamine jaekaubanduseks levib varem või hiljem kõikjale. Juba teeb
interneti kaudu oste 150 miljonit tarbijat, kuigi ainult 30 miljonit ostab
interneti kaudu välisriigist. Me peame hoolt kandma, et oluliste
regulatiivsete takistuste kõrvaldamata jätmine ja tarbijate jaoks
olulise usaldusküsimuse lahendamine ei aeglustaks tarbetult
internetiplatvormi kasutuselevõttu.“
Peamised järeldused: 
1.	E-kaubandus areneb jõudsasti 
Tarbijad on interneti kaudu ostmisega üldiselt rahule jäänud.
Eriti sageli ostetavate tooterühmade puhul, nagu näiteks IT-tooted,
aga samuti meelelahutus- ja vabaajakaubad, on tarbijate rahulolu
internetikaubandusega keskmiselt suurem kui jaekaubandusega üldiselt.Tarbijad on eriti rahul hindade võrdlemise võimaluse, pakkumiste
suurema hulga, toodete taskukohasuse ja tarnijate valikuga.
Vähem vaimustust tunnevad tarbijad selliste küsimuste üle
nagu selge tooteinfo, reklaam, eraelu puutumatus, usaldusküsimused ning
kaupade tagastamise võimalus. 2.	Internetikaubandus pakub
suuri võimalusi piiriüleseks kaubanduseksÜks kolmandik ELi kodanikest kaaluks toote või teenuse ostmist
interneti kaudu teisest liikmesriigist põhjusel, et see on odavam või
parem. 
Üks kolmandik ELi tarbijatest kinnitab, et nad on valmis ostma tooteid
ja teenuseid teises keeles. Multikultuurilises Euroopas valitseb nõudmine
suurema valiku ja mitmekesisemate pakkumiste järele, kui kohalikud
kauplused või ülemaailmsed tootemargid suudavad pakkuda. 
3.	Piiriülese kaubanduse võimalused ei saa
teoks
Ajavahemikus 2006–2008 suurenes internetist ostude tegijate osakaal
tarbijate hulgas ELis 27 protsendilt 33 protsendile, samas kui piiriülene
e-kaubandus jäi endisele tasemele. Praegu teeb ainult 7% tarbijatest
interneti kaudu oste välisriigist. Ning see lõhe ei vähene, vaid
suureneb.
Peamised takistused:Geograafiline jagunemine: Enamikul kauplejatel on nüüdseks
veebileht, mis on kõikjal tarbijatele nähtav. Ja ometi näib, et
enamik jaemüüjaid tegutseb arvamuses, et siseturg on jaotunud
rahvuslikke piire mööda. Võimaluste ulatus on äraarvamatu,
aga praktikas keeldutakse tarbijatele müümast või nad suunatakse
tagasi oma päritolumaale. Praktilised ja regulatiivsed
takistused, sealhulgas:Keelebarjäärid – need on jäänud püsima
enamiku kauplejate ja tarbijate jaoks, kuigi neid ei tohiks
ületähtsustada. Näiteks 60% jaemüüjatest on juba valmis
tegema tehinguid rohkem kui ühes keeles.
Logistilised probleemid, mis on seotud posti- ja maksesüsteemi
koostalitlusvõimega, ning juurdepääsuküsimused, nagu
näiteks lairibaühenduste levik. 
On olemas regulatiivseid takistusi, mis tunduvad nii tarbijatele kui
ka äriühingutele üha vähem põhjendatud: siia kuuluvad
näiteks tarbijaõigus, käibemaksueeskirjad, valikulist turustamist
käsitlevad õigusaktid, intellektuaalomandi kaitse, ELi
jäätmekõrvalduseeskirjade ülevõtmine riiklikkusse
õigusesse.
Takistused, mis vähendavad tarbijate usaldust –
eelkõige kõhklused, mis on seotud maksete tegemise,
kättetoimetamise, kaebuste esitamise, garantii kehtivuse ning
tagasimaksetaotlustega (klienditugi), aga samuti privaatsusküsimustega.
Usutakse, et  piiriüleste tehingute puhul on probleeme rohkem.
Järgmised sammud:
Septembris 2009 tutvustab volinik Kuneva sõltumatute
anonüümsete kontrollostude tulemusi, milles hinnatakse, kuidas ja kus
takistatakse tarbijaid kogu ELi ulatuses interneti kaudu oste tegemast. Osana
komisjoni teostatavast jaemüügisektori seirest käivitas volinik
Kuneva möödunud sügisel kogu komisjoni haarava protsessi, et
uurida e-kaubandust takistavaid asjaolusid; komisjoni lõpparuanne
jaemüügisektori kohta ilmub 2009. aasta sügisel.
http://ec.europa.eu/consumers/strategy/docs/com_staff_wp2009_en.pdf
