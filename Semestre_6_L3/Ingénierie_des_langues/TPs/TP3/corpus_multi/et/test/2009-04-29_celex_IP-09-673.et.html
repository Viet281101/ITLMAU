IP/09/673
Brüssel, 29. aprill 2009Tippjuhtide palk: komisjon annab
täiendavaid suuniseid äriühingute juhtide töötasu
struktuuri ja määramise kohtaEuroopa Komisjon võttis vastu soovituse
noteeritud äriühingute haldus-, juhtiv- või
järelevalveorgani liikmete tasustamiskorra kohta, millega täiendatakse
varasemaid soovitusi 2004/913/EÜ ja 2005/162/EÜ. Asjakohane
palgapoliitika peaks tagama tulemustele vastava tasu ja innustama juhte
kindlustama äriühingu jätkusuutlikkuse keskmises ja pikas
perspektiivis. Varasem soovitus haldus-, juhtiv- või järelevalveorgani
liikmete tasustamiskorra kohta põhineb eeldusel, et tulemustele vastava
tasu saab tagada palgapoliitika avalikustamisega. Uus soovitus annab
täiendavaid suuniseid, kuidas seda saavutada ja määrates kindlaks
parimad tavad asjakohase palgapoliitika kujundamiseks. Selleks keskendutakse
haldus-, juhtiv- või järelevalveorgani liikmete töötasu
struktuuri ja haldus-, juhtiv- või järelevalveorgani liikmete
töötasu määramise  teatavatele aspektidele, sealhulgas
aktsionäride poolsele järelevalvele. Komisjon võttis vastu ka
soovituse finantsteenuste sektori palgapoliitika kohta (vt IP/09/674).
Siseturu ja teenuste voliniku Charlie McCreevy kommentaar oli järgmine:
„Noteeritud äriühingute tegevjuhtide
motiveerimissüsteemid põhjustavad liiga sageli äärmiselt
lühiajalisi juhtimismeetmeid ja mõnikord preemiaid ebaõnnestumise
eest. Kehtivaid ELi eeskirju on vaja täiendada suunistega
äriühingute juhtide tasustamise korraldamise teatavate
põhiaspektide kohta. Me oleme karmistanud haldus-, juhtiv- või
järelevalveorgani liikmete töötasu määramise protsessi,
sealhulgas aktsionäridepoolset järelevalvet. Meie sõnum on
väga selge: juhtide töötasu peab olema selgesti seotud
töö tulemustega ja see ei tohi premeerida läbikukkumise
eest.”
Seoses juhtide tasustamise korraldamisega kutsutakse soovituses
liikmesriike üles:määrama lahkumishüvitiste (nn kuldne käepigistus)
piirmäär (maksimaalselt 2 aasta põhipalga ulatuses);
nõudma põhi- ja muutuvpalga tasakaalustamist ning siduda
muutuvpalk eelnevalt kindlaksmääratud ja mõõdetavate
tulemuskriteeriumidega, et tugevdada töö tulemuslikkuse ja
töötasu seost; 
edendama äriühingute pikaajalist jätkusuutlikkust pika- ja
lühiajaliste tulemuskriteeriumide tasakaalustamisega juhtide
töötasus, muutuvpalga väljamaksmise edasilükkamisega,
aktsiaoptsioonide ja aktsiate puhul õiguste omandamise miinimumperioodi
(vähemalt kolm aastat) kehtestamisega ning nõudega, et osa aktsiaid
tuleb kuni töösuhte lõppemiseni alles hoida; 
lubama äriühinguil tagasi nõuda muutuvpalka, mis maksti
välja märkimisväärselt ebatäpseks osutunud andmete
alusel. Seoses juhtide töötasu määramise
protsessiga kutsutakse soovituses liikmesriike üles:laiendama varasemas soovituses sisalduvaid avalikustamisnõudeid, et
parandada aktsionäride järelevalvet palgapoliitika üle;
tagama, et aktsionärid, eriti institutsionaalsed investorid,
võtaksid osa üldkoosolekutest ja kasutaksid arukalt oma
hääleõigust juhtide töötasu küsimustes;
huvikonfliktide vältimiseks tagama, et tegevjuhtkonda mittekuuluvate
isikute töötasu ei sisaldaks aktsiaoptsioone;
tugevdama töötasu komisjoni rolli ja tegevust uute
põhimõtetega, mis on seotud i) töötasu komisjonide
koosseisu; ii) töötasu komisjonide liikmete kohustusega viibida
üldkoosolekul, kus arutatakse palgapoliitikat, et anda selgitusi
aktsionäridele; iii) töötasukonsultantide huvikonfliktide
vältimisega. Soovituses võetakse vajalikul
määral arvesse jõupingutusi, mida mitmed liikmesriigid on
finantskriisi tingimustes juba teinud, ja püütakse sellist
tööd edendada, tuvastades parimad tavad suurema ühtluse
tagamiseks Euroopa Liidus. Komisjon jälgib tähelepanelikult soovituse
kohaldamist ja avaldab oma tähelepanekud tulemustabelitena. 
Aasta pärast vaatab komisjon mõlemad soovitused omandatud kogemusi
ja jälgimise tulemusi arvestades läbi ning koostab aruande selle
kohta, kuidas liikmesriigid on kõnealuseid soovitusi kohaldanud.
Soovituse tervikteksti leiate aadressilt:
http://ec.europa.eu/internal_market/company/directors-remun/index_en.htm
MEMO/09/213
