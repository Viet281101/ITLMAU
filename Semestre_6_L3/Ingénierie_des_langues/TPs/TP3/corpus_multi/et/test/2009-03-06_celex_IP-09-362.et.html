IP/09/362
Brüssel, 6. märts 2009EL ja India, kummalgi 23 ametlikku keelt,
kirjutasid alla mitmekeelsuse ühisdeklaratsioonileLeonard Orban ja India valitsuse esindaja
riigiminister Daggubati Purandeshwari kirjutavad täna alla mitmekeelsuse
ühisdeklaratsioonile. Deklaratsiooni eesmärk on tugevdada Euroopa
Komisjoni ja India valitsuse koostööd ja dialoogi sellistes olulistes
valdkondades nagu keeleline mitmekesisus ja kultuuridevaheline dialoog,
keeleõppe mõju tööalasele konkurentsivõimele,
ettevõtete konkurentsivõime ja sotsiaalne ühtekuuluvus, elukestev
keeleõpe, keeleõppe uued tehnoloogiad ja terminoloogia.
„India kogemus tulla toime  keelelise mitmekesisusega on maailmas
ainulaadne ning ma olen kindel, et Euroopa Liit ja India saavad selles
valdkonnas teineteiselt õppida,” sõnas Euroopa Komisjoni
keelelise mitmekesisuse volinik Leonard Orban
Ühisdeklaratsioon on järg 29. septembril 2008 Marseille's
toimunud ELi-India tippkohtumisele, kus ELi ja India juhid võtsid kohustuse
arendada dialoogi keeleõppe, kultuuridevahelise dialoogi ja keelelise
mitmekesisuse edendamiseks. 
Esimene samm dialoogi arendamise suunas tehti 2008. aasta detsembris,
kui seoses kultuuridevahelise dialoogi Euroopa aastaga korraldati Indias New
Delhis seminar „Keeleline mitmekesisus ja kultuuridevaheline dialoog
globaliseeruvas maailmas”. Konverentsi korraldasid ühiselt Euroopa
Komisjon, Prantsusmaa suursaatkond (Prantsusmaa eesistumise raames), India
Riiklik Teadmiste Komisjon ja Euroopa rahvuslike kultuuriinstituutide liit
(EUNICi-India üksus). Delhi Ülikool andis konverentsi korraldamiseks
tasuta oma ruumid. Täiendav teave konverentsi kohta on avaldatud
veebiaadressil 
http://ec.europa.eu/education/languages/news/news3134_en.htm.1,1 miljardi elanikuga India on ainulaadne näide etnilisest,
sotsiaal-kultuurilisest ja usulisest mitmekesisusest, millega kaasneb väga
ulatuslik keeleline mitmekesisus. Vastavalt 2001. aasta rahvaloenduse
andmetele on Indias 29 keelt, mida räägib emakeelena rohkem kui miljon
elanikku, 122 keelel on vähemalt 10 000 rääkijat ning veel
234 keelt on väiksema rääkijate arvuga. India põhiseaduse
kohaselt on vabariigi ametlik keel hindi keel. Ametliku asjaajamise
eesmärgil võib kasutada inglise keelt ning riigis on 22 ametlikku
piirkondlikku keelt. Ulatuslik keeleline mitmekesisus on Indias eksisteerinud
läbi aegade ja seda peetakse seal täiesti enesestmõistetavaks.Keelelise olukorra sarnasuse tõttu on India keelelise mitmekesisuse
valdkonnas Euroopa Liidu eelistatud koostööpartner.
Ühisdeklaratsiooniga nähakse ette korraldada korrapäraselt
arutelusid ja heade tavade vahetust.
