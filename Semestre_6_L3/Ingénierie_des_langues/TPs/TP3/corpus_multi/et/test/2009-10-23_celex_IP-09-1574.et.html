IP/09/1574  Brüssel, 23. oktoober 2009 Uus kodanikuühiskonna platvorm edendab mitmekeelsust  Täna toimus Brüsselis uue kodanikuühiskonna mitmekeelsuse edendamise platvormi asutamiskoosolek.  Platvormi peaeesmärk on edendada komisjoni ja kodanikuühiskonna vahel pidevat dialoogi mitmekeelsuspoliitika erinevate aspektide üle.  Platvormi liikmete hulgas on haridus- ja kultuuriringkondade esindajad, meedia ja muud kodanikuühiskonna organisatsioonid, nagu näiteks Club of Madrid ja Yuste fond.   „ Keelte tähtsus sotsiaalse ühtekuuluvuse suurendamisel ja integratsiooni takistavate tegurite ületamisel ei ole võimalik üle hinnata,“ ütles volinik Leonard Orban platvormi käivitamisel.  Kodanikuühiskonna mitmekeelsuse edendamise platvormist saab foorum, kus meedia, kultuuriorganisatsioonid ja kõik mitteformaalses ja informaalses õppes osalejad saavad vahetada parimaid tavasid.  Eesmärgiks on edendada avalikku arutelu küsimuses, kuidas oleks kõige parem edendada erinevate keelte laialdast kasutamist.  Platvormi töö sihtrühmadeks on esmajärjekorras koolist väljalangejad, kutseõppes ja -koolituses osalejad, eakad inimesed ja immigrandid.  Samuti töötatakse platvormis välja ettepanekuid, millega liikmesriikide valitsused tutvuvad osana omavahelisest haridus- ja koolituskoostööst mitmekeelsuse küsimustes. Ettevõtluse mitmekeelsusplatvorm  22. septembril 2009 moodustas komisjon samalaadse teemafoorumi ettevõtjate jaoks.  Ettevõtluse mitmekeelsusplatvormis osalevad äriringkonnad, sotsiaalpartnerid, kaubandusorganisatsioonid, kaubanduskojad, kaubanduse edendamise organisatsioonid, koolid ja hariduskorralduse eest vastutavad asutused. Taust  Keelte tähtsus sotsiaalses ühtekuuluvuses ja integratsiooni takistavate asjaolude ületamisel on teema, mida Euroopa Komisjon jälgib suure tähelepanuga.  2008. aasta teatises mitmekeelsuse kohta kutsuti üles moodustama kodanikuühiskonna platvormi mitmekeelsuse edendamiseks kultuuridevahelise dialoogi jaoks.   Euroopa loovuse- ja innovatsiooniaasta 2009 raames on komisjon tõstnud esile, kuidas keeleoskus aitab saavutada sotsiaalset ja individuaalset heaolu.  Platvormi liikmete nimekiri  EEE-YFU -Youth For Understanding Federation of European Publishers  RECIT -Réseau européen des centres internationaux de traduction littéraire   ACT - Association of Commercial Television in Europe   Culturelink Network  Literature Across Frontiers   EFIL - European Federation for Intercultural Learning   CEATL -Conseil européen des associations de traducteurs littéraires   CMFE Community Media Forum Europe   Yuste -Fundación Academia Europea de Yuste   FUEV - Föderalistische Union Europäischer Volksgruppen EUROPEAN WRITERS’ COUNCIL  EAEA -European Association for the Education of Adults   CEPI - European Coordination of Independent Producers  European Theatre Convention  EBLUL – Eurolang Brussels  ECA - European Council of Artists   EPC - European Publishers Council  ALTE - European Projects Officer  EEU -Eŭropa Esperanto-Unio   Club of Madrid Brussels Office European Association for Terminology  The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA - International Step by Step Association   Mercator Network of Language Diversity Centres ECSWE - European Council For Steiner Waldorf Education EFNIL - European Federation of National Institutions for Language  Rohkem teavet leiab:     IP/08/1340   :  Komisjon kavatseb keelte potentsiaali täielikult ära kasutada (18/09/2008)  Kodanikuühiskonna mitmekeelsuse edendamise platvormil osalemise kutse:     http://ec.europa.eu/education/languages/news/news3577_en.htm    Euroopa Komisjoni temaatiline veebisait: „Euroopa keelte kõigi võimaluste rakendamine“:    http://ec.europa.eu/education/languages/news/news2853_en.htm     Ettevõtluse mitmekeelsusplatvorm:     http://ec.europa.eu/education/languages/news     /news3639_en.htm     Volinik Orbani veebisait:     http://ec.europa.eu/commission_barroso/orban/index_et.htm
