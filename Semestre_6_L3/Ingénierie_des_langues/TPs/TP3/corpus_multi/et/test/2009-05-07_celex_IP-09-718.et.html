IP/09/718
Brüssel, 7. mai 2009ELi tööhõivealasel
tippkohtumisel lepiti kokku kasvava tööpuudusega toimetuleku meetmetesTäna toimus Prahas ELi tippkohtumine, mille
keskmes oli toimetulek majanduskriisi mõjudega Euroopa
tööhõivele.  Eesistujamaade kolmik (Tšehhi, Rootsi ja
Hispaania valitsus), Euroopa Komisjon, tööandjad ja ametiühingud
kohtusid, et koguda ideid töökohtade säilitamiseks ja uute
töökohtade leidmiseks. Tippkohtumisel toodi välja kümme
meedet tööpuudusega võitlemiseks ja uute töökohtade
loomiseks. Komisjon võtab tippkohtumise tulemusi arvesse 18. ja 19. juunil
toimuva Euroopa Ülemkogu arutelude ettevalmistamisel.
Euroopa Komisjoni president José Manuel Barroso ütles:
„Tänane ELi tippkohtumine on oluline samm paremini koordineeritud
tööhõivemeetmete suunas. Me ei saa praeguse kriisi poolt
põhjustatud tööpuudust ära hoida. Kuid praegu meetmeid
võttes võime vähendada töökohtade kaotust ja aidata
miljonitel inimestel leida uusi ja paremaid töökohti. Praegu
tegutsedes sillutame me teed jätkusuutlikuks kriisist väljatulekuks.
Tänane tippkohtumine ei tähenda tööhõive valdkonnas
toimuva ELi tegevuse algust ega lõppu.  Kuid tänase tippkohtumisega
saadame kodanikele sõnumi, et nende töökohad on Euroopa esmane
prioriteet. Ma kutsun kõiki liikmesriike üles tegema
koostööd tööhõivealaste meetmete
võtmisel.”
„Meie esmane prioriteet selles kriisis on inimesed, st meie prioriteet
on säilitada nende töökohad või aidata nad tagasi
tööle nii kiiresti kui võimalik. Me peame kasutama kõiki
vahendeid, mis meie käsutuses, et vähendada kriisi mõju
reaalmajandusele, inimestele ja eelkõige nende
toimetulekuvõimele” ütles ELi tööhõivevolinik
Vladimír Špidla. 
„See tippkohtumine on aidanud meil leida lahendusi, kuidas kõige
paremini toime tulla tööpuudusega ja luua uusi töökohti.
Meie strateegia peab põhinema aktiivsel sotsiaaldialoogil,
koostööl ning sotsiaal- ja majanduspoliitika vahelise sünergia
loomisel. Me ei saa minna kompromissile põhiliste sotsiaalsete
väärtuste ja siseturu konkurentsivõime vahel.”
Tippkohtumine näitas, et edasiste meetmete osas on osalejad ühel
meelel. Nende peamine sõnum on, et tulevaste
tööhõivemeetmete puhul tuleb lähtuda reast
põhimõtetest ning et meetmete eesmärk on säilitada
töökohad ja luua uusi töökohti, parandada töö
leidmise võimalusi eriti noorte puhul, täiendada tööoskusi,
tasakaalustada nõudlust ja pakkumist tööturul ja soodustada
liikuvust. Selleks et lahendada probleeme nii lühi- kui ka pikaajalises
perspektiivis, esitati kümme konkreetset meedet, mida tuleks
koostöös sotsiaalpartneritega rakendada nii liikmesriikide kui ka
Euroopa tasandil:1. Hoida võimalikult palju inimesi töökohtadel
tööaegade ajutise kohandamise ja ümberõppe kaudu, mida
toetatakse riiklikest abivahenditest (sealhulgas Euroopa Sotsiaalfondist).
2. Toetada ettevõtlust ja töökohtade loomist, nt
palgaväliste tööjõukulude vähendamise ja kaitstud
paindlikkuse kaudu.
3. Tõhustada riiklike tööturuasutuste tegevust aktiivse
nõustamise, koolituse ja tööotsimise kaudu töötuse
esimestel nädalatel eelkõige noorte töötute puhul.
4. Edendada 2009. aasta lõpuks oluliselt kõrgetasemelist
praktilist väljaõpet ja suurendada praktikakohtade arvu.
5. Edendada kaasavamaid tööturge tööstiimulite tagamise,
aktiivse tööturupoliitika ja sotsiaalkaitsesüsteemide
ajakohastamise kaudu, mis võimaldavad ka ebasoodsas olukorras olevate
rühmade, sealhulgas puuetega inimeste, madala kvalifikatsiooniga 
töötajate ja sisserändajate paremat integreerimist.
6. Täiendada kutseoskusi kõikidel tasanditel elukestva õppe
kaudu, andes eelkõige kõikidele koolilõpetajatele kaasa vajalikud
oskused töö leidmiseks.  
7. Tasakaalustada tõhusalt pakkumist ja nõudlust
tööturul tööjõu liikuvuse kaudu.
8. Teha kindlaks töövõimalused ja oskusnõuded ning
parandada kutseoskuste prognoosimist, et pakkuda vajalikke koolitusi. 
9. Abistada töötuid ja noori inimesi ettevõtlusega
alustamisel, nt pakkuda ettevõtlusalast koolitust ja stardikapitali
või võimaldada maksuvabastust või -vähendust  alustavate
ettevõtete puhul.
10. Olla ümberkorraldusteks ettevalmistatud ja tulla nendega toime
üksteiselt õppimise ja heade tavade vahetamise
kaudu.Tippkohtumisel arutati samuti, kuidas liikmesriikide ja
Euroopa  tasandil võetavad meetmed üksteist kõige paremini
täiendada võiksid ning kuidas parimal viisil ära kasutada ELi
vahendeid ja rahastamist, nagu Euroopa Sotsiaalfondi ja Globaliseerumisega
Kohanemise Euroopa Fondi.  Mõlemate fondide vahendid vaadati hiljuti
üle, et maksimeerida nende tõhusust kriisiajal.
Tippkohtumise ettevalmistamiseks korraldas Euroopa Komisjon mitmeid
õpikodasid praeguse eesistujariigi ja tulevaste ELi eesistujariikide
esindajatega (15. aprillil Madridis, 20. aprillil Stockholmis ja 27. aprillil
Prahas). Lisaks sellele toimus 5. mail Brüsselis Euroopa Parlamendis
eriarutelu.  Selles konsultatsiooniprotsessis osalesid väga erinevad
huvirühmad, kaasa arvatud kõikide tasandite sotsiaalpartnerid, ELi
erinevate institutsioonide esindajad, liikmesriigid,
tööhõiveametid, akadeemilised ringkonnad ja
kodanikuühiskond. 
Lisateave 
Tööhõivealase tippkohtumise peamine sõnum
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops
http://ec.europa.eu/social/BlobServlet?docId=2623&amp;langId=en
MEMO/09/223
Tööhõivealase tippkohtumise
President Barroso kriisiteemaline veebisait:
http://ec.europa.eu/commission_barroso/president/focus/credit_crunch/index_en.htm
Tööhõive peadirektoraadi / voliniku Špidla veebisait
kriisi sotsiaalsete mõjude kohta:
http://ec.europa.eu/social/main.jsp?langId=en&amp;catId=736
Infoklipp: I-061271
Majanduslangus: Tööhõive: 
IP/09/703:
Kriisist toibumine: Ühtekuuluvuspoliitika aitab Euroopal kriisist
välja tulla, ütlevad volinikud Hübner ja Špidla: 
MEMO/09/221:
Globaliseerumisega Kohanemise Euroopa Fondi vahendite läbivaatamine
