IP/09/941   Брюксел, 17 юни 2009 г.   Творческо предизвикателство на Европейската комисия:  „Представи си един нов свят“… през фотообектива   Във връзка с Европейската година на творчеството и иновациите (2009) Европейската комисия дава старт на фотографския конкурс „Представи си един нов свят“.  Поканата да изразят своите творчески възможности е отправена към професионалните фотографи и фотографите любители без значение от тяхната възраст.  Жури, съставено от престижни участници, ще избере победителите, които ще получат награди под формата на фотографско оборудване и екскурзии до градове на ЕС.  На конкурса е посветен специален уебсайт:    www.imagine2009.eu   . Крайният срок за представяне на фотографии е 31 август 2009 г.  Въображението е жизненоважна способност на човека:  то спомага за внасянето на смисъл в опита и усвояването на знанието.  Благодарение на въображението светът става по-понятен за нас.  В тези времена на бърза промяна е необходимо да бъдем гъвкави и креативни, да използваме напълно нашето въображение и капацитет за иновации и да сме способни да виждаме нашето място в бъдещето.   Европейската комисия приканва всички професионални фотографи и фотографи любители, студентите по фотография и всички други таланти да представят свои фотографии във фотографския конкурс „Представи си един нов свят“.  Конкурсът е отворен за участие на всеки, който живее постоянно в държава-членка на ЕС, в страна кандидатка или в Исландия, Лихтенщайн и Норвегия и споделя страстта към фотографията.   Журито на конкурса „Представи си един нов свят“ ще бъде оглавявано от професора по фотография и председател на Европейската лига на институтите по изкуствата ( ELIA ) Крис Уейнрайт .  Представените фотографии ще бъдат оценени от международно жури от изтъкнати професионалисти от областта на фотографията и изкуствата, които ще изберат победителите:  Клод Бусак , директор на PhotoEspa ñ a , Испания;  Франсоа Ебел , директор на Rencontres  d ' Arles , Франция;  Оршоя Кьороши , изпълнителен директор на унгарския Дом на фотографията, Унгария;  Вангелис Йоакимидис , директор на солунския Музей на фотографията, Гърция;  Елина Бродерус , фотограф и видео творец, Финландия;  Клавдий Слубан , френски фотограф от словенски произход.  Европейската общественост ще бъде приканена да избере с гласуване по интернет на кого да бъде присъдена наградата на публиката .  Четиримата победители в конкурса ще получат солидни награди във вид на фотографски апарати, фотографско оборудване, екскурзии до градове в Европа и широко признание за техния талант на европейската сцена.  Фотографският конкурс е една от няколкото прояви, организирани от Европейската комисия в рамките на Европейската година на творчеството и иновациите.  Под мотото „Въображение, творчество, иновации“ замисълът на Европейската година на творчеството и иновациите е да се повиши осведомеността за значението на творчеството и иновациите като ключови фактори за лично, социално и икономическо развитие.  Като набляга на творчеството и иновациите ЕС цели да поощри развитието на творческия и иновационен потенциал на всеки един от нас, което е от значение за бъдещия облик на Европа в условията на глобална конкуренция.  За повече информация:  Официален уебсайт на конкурса:    www     .     imagine     2009.     eu   .  Официален уебсайт на Европейската година на творчеството и иновациите   http     ://     create     2009.     europa     .     eu
