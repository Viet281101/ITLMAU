IP/09/ 1740   Брюксел, 19 ноември 2009 г.  Комисията приема съобщение относно разгръщането на потенциала на публично-частните партньорства  Комисията създаде рамка за насърчаване на използването на публично-частните партньорства (ПЧП) с цел да отговори на настоящите и бъдещи нужди от инвестиции в обществените услуги, инфраструктурата и научноизследователската дейност в Европа.  Когато са правилно управлявани в настоящия и бъдещия обществен интерес ПЧП могат да донесат огромна полза.  При все това, тяхното използване е все още ограничено и много държави-членки имат малко опит с тях.  В съответствие с Европейския план за икономическо възстановяване, Комисията иска да даде нов тласък на ПЧП с цел да насърчи тяхното по-често и по-добро използване във време, когато са нужни иновативни решения за публично финансиране, за да се справим с предизвикателствата на ограниченията в националните бюджети.  Решението дали да използват или не ПЧП остава изцяло в компетенцията на националните органи.  Съобщението също обхваща възможности за подобрение на функционирането на Съвместните технологични инициативи на ЕС, които са съфинансирани от ЕС ПЧП в ключови области на научноизследователската дейност (Виж   MEMO/07/570   ).  Председателят на Европейската комисия Жозе Мануел Барозу заяви:  „ С това съобщение Комисията стартира нова и всеобхватна рамка за публично-правните партньорства.  Докато Европа се възстановява от икономическата криза, публично-частните партньорства могат да помогнат на публичните органи да създадат работни места като продължат инвестициите в бъдещето, докато ние прилагаме стратегии за излизане за да балансираме отново публичните финанси.  Ако са правилно планирани и осъществени с оглед на дългосрочния обществен интерес, ПЧП могат да увеличат инвестициите във висококачественото здравеопазване, образованието и устойчивите транспортни системи.  Те могат да станат инструмент за решаване на проблема с изменението на климата и за увеличаване на енергийната ефективност.  Ние искаме публичните власти да използват повече и по-добре ПЧП.“   Кризата поднови натиска върху публичните финанси в много държави-членки, което води до потенциално негативни въздействия върху развитието на нова ключова инфраструктура особено щом спре действието на настоящите мерки за фискално стимулиране в много държави-членки.  Например, само за изпълнението на ангажиментите на Европейската комисия за трансевропейската транспортна мрежа ще има нужда от финансиране в размер на повече от 20 милиарда EUR за периода 2007—2013 г.  Значителни допълнителни средства са необходими за да се изпълнят ангажиментите относно изменението на климата и енергетиката.  ПЧП предлагат капацитет за набиране на частни средства и ноу-хау и за обединяването им с публичните ресурси.   Финансирането от ЕС чрез структурните фондове, чрез Европейската инвестиционна банка или чрез инструментите на трансевропейската транспортна мрежа може да помогне за мобилизиране на ПЧП за значителни инвестиции в проекти дори по време на занижена наличност на национално, публично или частно финансиране.   Рамката за ПЧП се основава на i) по-добра координация и по-нататъшно усилване и рационализиране на финансовите инструменти за ПЧП на ниво ЕС;  ii) тясно сътрудничество с ЕИБ;  и iii) усилване на капацитета на публичния сектор.   Рамката, посочена в Съобщението, включва следното (   http://ec.europa.eu/growthandjobs/index_en.htm   ) :     увеличено финансиране за ПЧП чрез сътрудничество с ЕИБ, като се пренасочат съществуващите инструменти на Общността и се разработят гаранционни инструменти за финансиране на ПЧП;     в случаи, които включват финансиране от ЕС, по-добри правила и процедури, с цел да се гарантира равнопоставеност между проектите, които са напълно под публично управление и тези, които са управлявани чрез ПЧП;     по-ефективна рамка за иновации, включително възможността за ЕС да участва в частноправни организации и директно да инвестира в специфични проекти;     обмисляне на законодателен инструмент на ЕС за концесиите, основан върху текуща оценка на въздействието;    подобрено разпространение на информация и обмен на най-добри практики;  включително и създаването на нова група за ПЧП, в която съответните заинтересовани страни могат да споделят своите тревоги и нови идеи относно ПЧП.    Съвместните технологични инициативи (СТИ) са нов начин за реализиране на публично-правните партньорства за научноизследователска дейност на европейска ниво.  СТИ се съфинансира от бюджета на ЕС и обединява публичните и частните интереси в нова изпълнителна структура.  До момента в пет области са създадени СТИ с общи бюджети от 1 до 3 милиарда EUR: иновативни лекарства, аеронавтика, горивни клетки и водород, наноелектроника и вградени изчислителни системи.
