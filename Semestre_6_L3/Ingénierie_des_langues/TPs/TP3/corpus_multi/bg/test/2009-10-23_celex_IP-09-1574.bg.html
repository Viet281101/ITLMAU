IP /09/ 1574   Брюксел, 23 октомври 2009 г. Нова платформа на гражданското общество насърчава многоезичието  Днес в Брюксел се проведе учредителното заседание на нова платформа на гражданското общество за насърчаване на многоезичието.  Нейната главна цел е да насърчава провеждането на постоянен диалог между Комисията и гражданското общество по различните аспекти на политиката в областта на многоезичието.  Сред членовете на платформата са представители от сферата на образованието и културата, на медиите, както и други организации на гражданското общество, като Мадридския клуб и фондацията „Юсте“.   „ Колкото и да изтъкваме значението на езиците за постигане на социално сближаване и преодоляване на препятствията пред интеграцията, това няма да е достатъчно “, заяви комисарят Леонард Орбан при полагане на началото на платформата.   Платформата на гражданското общество за насърчаване на многоезичието ще бъде форум за обмен на най-добри практики за медиите, културните организации и организациите, работещи в областта на неформалното и самостоятелното образование.  Целта ще бъде да се насърчава обществената дискусия относно това как да се способства по най-добър начин за по-широката употреба на различните езици.  Приоритетните целеви групи, към които ще бъде насочена работата на платформата, са отпадналите от училище младежи, участниците в професионалното образование и обучение, възрастните хора и имигрантите.   Платформата ще изготвя също предложения, които да се разглеждат от националните правителства като част от сътрудничеството им по въпросите на многоезичието в областта на образованието и обучението.  Бизнес платформа за многоезичието  На 22 септември 2009 г. Комисията учреди подобен тематичен форум за бизнеса.  Бизнес платформата за многоезичието ангажира бизнес общността, социалните партньори, браншовите организации, търговските камари, организациите за насърчаване на търговията, училищата и образователните органи.  Контекст  Значението на езиците за постигане на социално сближаване и преодоляване на препятствията пред интеграцията представлява тема, която се следи отблизо от Европейската комисия.  В съобщението относно многоезичието от 2008 г. се отправя призив за учредяване на платформа на гражданското общество за насърчаване на многоезичието за установяване на междукултурен диалог.   В контекста на Европейската година на творчеството и иновациите ( 2009 г.) Комисията подчерта как езиковите умения могат да допринесат за постигане на по-голямо социално и лично благополучие.   Списък на членовете на платформата  EEE - YFU  - Youth  For  Understanding  Federation  of  European  Publishers  RECIT -Réseau européen des centres internationaux de traduction littéraire   ACT - Association of Commercial Television in Europe   Culturelink Network  Literature Across Frontiers   EFIL - European Federation for Intercultural Learning   CEATL -Conseil européen des associations de traducteurs littéraires   CMFE Community Media Forum Europe   Yuste -Fundación Academia Europea de Yuste   FUEV - Föderalistische Union Europäischer Volksgruppen EUROPEAN WRITERS’ COUNCIL  EAEA -European Association for the Education of Adults   CEPI - European Coordination of Independent Producers  European Theatre Convention  EBLUL – Eurolang Brussels  ECA - European Council of Artists   EPC - European Publishers Council  ALTE - European Projects Officer  EEU -Eŭropa Esperanto-Unio   Club of Madrid Brussels Office European Association for Terminology  The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA - International Step by Step Association   Mercator Network of Language Diversity Centres ECSWE - European Council For Steiner Waldorf Education EFNIL - European Federation of National Institutions for Language  За повече информация:     IP     /08/1340   :  Комисията възнамерява да използва пълния потенциал на езиците (18.9.2008 г.)  Покана за изразяване на интерес към платформа на гражданското общество за насърчаване на многоезичието:     http     ://     ec     .     europa     .     eu     /     education     /     languages     /     news     /     news     3577_     en     .     htm     Тематичен уебсайт на Европейската комисия „Използване на пълния потенциал на езиците в Европа“:    http     ://     ec     .     europa     .     eu     /     education     /     languages     /     news     /     news     2853_     en     .     htm     Бизнес платформа за многоезичието:     http     ://     ec     .     europa     .     eu     /     education     /     languages     /     news     /     news     3639_     en     .     htm     Уебсайт на комисаря Орбан:     http     ://     ec     .     europa     .     eu     /     commission     _     barroso     /     orban     /     index     _     bg     .     htm
