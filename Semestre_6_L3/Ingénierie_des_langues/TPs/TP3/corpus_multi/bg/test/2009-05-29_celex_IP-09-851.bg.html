IP/ 09/ 851   Брюксел, 29 май 2009 г.  Изменение на климата:  Европейската комисия приветства постигнатото в 2007 г. намаление на емисиите на парникови газове в трета последователна година   Европейският комисар по околната среда Ставрос Димас приветства днес новината, че емисиите на парникови газове в ЕС са намалели за трета последователна година.  Инвентаризацията на емисиите, съставена от Европейската агенция по околната среда за 2007 г. — последната година, за която са налице пълни данни, показва че емисиите в страните от ЕС-15 са намалели с 1,6% в сравнение с 2006 г., като в същото време икономиката има ръст от 2,7%.  С това намаление емисиите в страните от ЕС-15 достигат до стойност, по-ниска с 5,0 % в сравнение с равнищата от базовата година (която за повечето страни е 1990 г.). Това свидетелства, че държавите от ЕС-15 са поели по пътя към изпълнение на своята цел във връзка с Протокола от Киото — за постигане на емисии през периода 2008—2012 г., които да са средно с 8 % по-ниски в сравнение с базовата година. Емисиите общо на страните от ЕС-27 през разглежданата година намаляха с 1,2 % и са с 12,5 % по-ниски в сравнение с базовата година.  Комисар Димас заяви: „Неотдавнашните намаления на емисиите в страните от ЕС-15 ни дават увереност, че успешно ще изпълним нашата цел във връзка с Протокола от Киото. При положение, че в повече от половината от държавите-членки, влизащи в ЕС-15, през 2007 г. отново са регистрирани значителни намаления на емисиите, нашата основна загриженост сега е да осигурим постигане на Конференцията в Копенхаген през месец декември на амбициозно споразумение в областта на изменението на климата за периода след 2012 г. Така ще бъде създадена рамка за бъдещи намаления на емисиите в целия свят.“  Към това свое заявление, комисар Димас добави и следното: „Въпреки че намаленията на емисиите през 2007 г. в страните от ЕС-15 донякъде се дължат на благоприятните климатични условия в някои държави-членки, низходящата тенденция на емисиите през последните три години показва, че провежданите след сключването на Протокола от Киото проактивни политики и мерки на национално и европейско равнище по отношение на изменението на климата започват да дават резултат. Приетият в миналия месец пакет от документи относно изменението на климата и енергетиката осигурява постигането дори на още по-големи намаления в близките години.“  Низходяща тенденция на емисиите въпреки икономическия растеж   Намалението на емисиите с 1,6 % в страните от ЕС-15 през 2007 г. спрямо 2006 г. бе постигнато в условия на увеличение на брутния вътрешен продукт през същия период с 2,7 %. Това означава, че ЕС е постигнал по-нататъшно намаление на зависимостта на емисиите от икономическия растеж. Емисиите намаляха и през предходните две години, съответно с 0,9 % през 2005 г. и с 0,6 % през 2006 г.  Основно намалението на емисиите от 2007 г. — общо със 64 милиона тона CO 2 еквивалент, е свързано с намалението на емисиите от домакинствата в резултат на по-топлото време, както и с намалението на емисиите от преработващата промишленост и черната металургия. От друга страна, емисиите свързани с климатизацията и хладилниците нараснаха.  В повечето отрасли бяха отчетени намаления на емисиите през 2007 г. спрямо базовата година. Емисиите от промишлените процеси намаляха с 14,1 %, от енергетиката (без транспорта) — със 7,4 %, от използването на разтвори и други продукти — с 23,7 %, от селското стопанство — с 11,3 % и от отпадъците — с 38,9 %. От друга страна, емисиите общо от транспорта нараснаха с 23,7 %, включително от автомобилния транспорт — съответно с 24,7 %.  Намалението на емисиите в страните от ЕС-27 през разглежданата година бе с 1,2 %. Следователно, те са с 12,5 % по-малки в сравнение със стойностите от базовата година, която за някои държави-членки се различава от 1990 г., съответно с 9,3 % по-малки в сравнение със стойностите от 1990 г. Намалението на емисиите спрямо 2006 г., общо с 59,4 милиона тона CO 2 еквивалент, по принцип се дължи на същите причини, които бяха посочени за страните от ЕС-15. Увеличения на емисиите в страните от ЕС-27 са отчетени в транспорта, производството на цимент, производството на електроенергия и топлинна енергия от публични компании, както и за климатизацията и хладилниците.  Съгласно Протокола от Киото не съществува цел общо за страните от ЕС- 27, тъй като страните от ЕС-12 не са били още държави-членки в момента на сключването на Протокола. Но от друга страна, всички страни от ЕС-12 имат индивидуални задължения да намалят емисиите със 6 % или 8 % спрямо стойностите от базовата година, с изключение на Кипър и Малта, които нямат такива задължения.  Данните бяха съставени от Европейската агенция за околна среда и бяха подадени в Рамковата конвенция на ООН по изменението на климата (РКОНИК).  Допълнителна информация :  European Environment Agency   www    .    eea    .    europa    .    eu    Приложение  Емисии на парникови газове, изразени в СО 2 еквивалент (без да се отчитат въглеродните поглътители), в съпоставка с целите за периода 2008—2012 г. във връзка с Протокола от Киото               ДЪРЖАВА ЧЛЕНКА               1990    Базова година по Протокола от Киото 1)   2007    Изменение 2006—2007 г.     Изменение 2006—2007 г.     Изменение 1990—2007 г.    Изменение базова година — 2007 г.    Цели за 2008—12 г. съгласно Протокола от Киото и разпределението на усилията в рамките на ЕС     (млн. тона)   (млн. тона)   (млн. тона)   (млн. тона)   (%)   (%)   (%)   (%)          Австрия    79,0     79,0     88,0     -3,6     -3,9%     11,3%     11,3%     -13,0%       Белгия     143,2     145,7     131,3     -5,3     -3,9%     -8,3%     -9,9%     -7,5%       Дания    69,1     69,3     66,6     -4,4     -6,2%     -3,5%     -3,9%     -21,0%       Финландия    70,9     71,0     78,3     -1,6     -2,0%     10,6%     10,3%     0,0%       Франция    562,6     563,9     531,1     -10,6     -2,0%     -5,6%     -5,8%     0,0%       Германия    1215,2     1232,4     956,1     -23,9     -2,4%     -21,3%     -22,4%     -21,0%       Гърция    105,6     107,0     131,9     3,8     2,9%     24,9%     23,2%     25,0%       Ирландия    55,4     55,6     69,2     -0,5     -0,7%     25,0%     24,5%     13,0%       Италия    516,3     516,9     552,8     -10,2     -1,8%     7,1%     6,9%     -6,5%       Люксембург    13,1     13,2     12,9     -0,39     -2,9%     -1,6%     -1,9%     -28,0%       Нидерландия    212,0     213,0     207,5     -1,0     -0,5%     -2,1%     -2,6%     -6,0%       Португалия    59,3     60,1     81,8     -2,9     -3,4%     38,1%     36,1%     27,0%       Испания    288,1     289,8     442,3     9,3     2,1%     53,5%     52,6%     15,0%       Швеция    71,9     72,2     65,4     -1,5     -2,2%     -9,1%     -9,3%     4,0%       Обединеното кралство    771,1     776,3     636,7     -11,2     -1,7%     -17,4%     -18,0%     -12,5%       ЕС- 15     4232,9     4265,5     4052,0     -64,0     -1,6%     -4,3%     -5,0%     -8,0%       България    117,7     132,6     75,5     4,2     5,9%     -35,8%     -43,0%     -8,0%       Кипър    5,5     5,5     10,1     0,2     1,6%     85,3%    Не приложимо   Не приложими      Чешка република    194,7     194,2     150,8     1,7     1,2%     -22,5%     -22,4%     -8,0%       Естония    41,9     42,6     22,0     2,8     14,8%     -47,5%     -48,3%     -8,0%       Унгария    99,2     115,4     75,9     -2,9     -3,7%     -23,5%     -34,2%     -6,0%       Латвия    26,7     25,9     12,1     0,4     3,5%     -54,7%     -53,4%     -8,0%       Литва    49,1     49,4     24,7     1,9     8,1%     -49,6%     -49,9%     -8,0%       Малта     2,0     2,0     3,0     0,07     2,3%     45,7%    Не приложимо   Не приложими      Полша   459,5   563,4   398,9   -0,4   -0,1%   -13,2%   -29,2%   -6,0%      Румъния    243,0     278,2     152,3     -1,6     -1,0%     -37,3%     -45,3%     -8,0%       Словакия    73,3     72,1     47,0     -2,0     -4,1%     -35,9%     -34,8%     -8,0%       Словения    18,6     20,4     20,7     0,2     0,7%     11,6%     1,8%     -8,0%       ЕС- 27     5564,0     5 7 6 9 , 8     5045,1     -59,4     -1,2%     -9,3%     - 12 , 5 %    Не приложими
