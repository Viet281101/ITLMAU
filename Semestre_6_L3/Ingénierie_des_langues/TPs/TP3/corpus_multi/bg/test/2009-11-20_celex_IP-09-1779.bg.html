IP/09/1779  Брюксел, 20 ноември 2009 г.  Комисията прие плана за 2010 г. за хранителни помощи на най-нуждаещите се граждани  Европейската комисия публикува днес плана за 2010 г. за хранителни помощи на най-нуждаещите се граждани.  Схемата, чиято първоначална цел бе да предоставя излишните запаси от земеделски продукти (интервенционни запаси) на нуждаещите се, е изменена в средата на деветдесетте години на миналия век, така че при определени обстоятелства интервенционните запаси да могат да бъдат попълвани с покупки на пазара.  Тази година обаче, наличните интервенционни запаси (зърнени храни, захар, мляко на прах, масло) до голяма степен задоволиха нуждите, залегнали в плана за 2010 година, и нуждата от закупуване на продукти на пазара бе ограничена.  Заделеният бюджет е 500 млн. евро и съответства на този от плана за 2009 година.  Тази година 19 държави-членки взеха решение да участват в програмата.  Мариан Фишер Боул, комисар по земеделието и развитието на селските райони, заяви:  „Планът е конкретен жест на Европейския съюз в помощ на най-нуждаещите се членове на нашето общество.  Неговото правилно прилагане е следователно от основно значение, ако искаме крайните продукти да бъдат наистина разпределени на нуждаещите се.“  Контекст  Безплатното раздаване на храна на най-нуждаещите се граждани на Общността започна по спешност през изключително студената зима на 1986—1987 година, когато складираните излишъци от селскостопански продукти бяха раздадени на благотворителни организации в държавите-членки, които от своя страна ги раздадоха на нуждаещите се лица.  Впоследствие тази мярка доби траен характер и бе свързана с интервенционните запаси.  Схемата позволяваше на държавите-членки да освобождават излишните хранителни продукти от публичните запаси, за да бъдат използвани като хранителни помощи.  Процесът на реформиране на Общата селскостопанска политика (ОСП), започнат в началото на 90-те години на миналия век и целящ драстичното намаляване на интервенционните запаси на Общността, способства все пак за това, закупуването на храни на пазара при определени обстоятелства да стане възможно.  Тази година обаче размерът на наличните интервенционни запаси позволи да се покрият почти изяло заложените в плана количества и закупуването на храни на пазара е сведено до минимум.  Трайното намаляване на интервенционните запаси все пак доведе до изготвянето на проект за реформа на програмата, целящ привеждането ѝ в съответствие с въведените в ОСП изменения и подобряване на ефективността ѝ спрямо най-нуждаещите се лица.  Новата програма още не е приета от Съвета.  Участието на държавите-членки в програмата е на доброволен принцип, като Комисията приема нов план всяка година.  По принцип помощта се предоставя на широк кръг от хора, които живеят в бедност, включително семейства в затруднено положение, възрастни хора, неразполагащи с достатъчно средства, бездомни лица, хора с увреждания, деца в рискова ситуация, бедни работници, работници мигранти и търсещи убежище лица.  Желаещите да участват държави-членки заявяват това на Комисията в началото на всяка година и ѝ изпращат след това описание от какви продукти се нуждаят.  След това те са длъжни да представят доклад относно прилагането на програмата.  Въпреки че средно ЕС има един от най-високите стандарти на живот в света, някои хора не са в състояние да си осигурят задоволителна прехрана.  Последни оценки сочат, че средно 17 % от населението на Европейския съюз живее под или на границата на бедността и вследствие на това се храни бедно, т.е. не може да си позволи полезна и питателна храна веднъж на два дни.  Подобна програма позволява на най-бедните европейци да се възползват от предимствата на една от първите обществени политики на обединена Европа.  Повече информация и документи относно тази програма ще намерите в Интернет на адрес:    http://ec.europa.eu/agriculture/markets/freefood/index_en.htm    Приложение 1:  Количества по видове продукти за изтегляне от интервенционните запаси на Общността и за разпределяне в държавите-членки в рамките на плана за 2010 г.  Приложение 2:  Предоставени средства на държавите-членки в рамките на плана за 2010 г.  Приложение 1  Количества по видове продукти за изтегляне от интервенционните запаси на Общността и за разпределяне в държавите-членки в рамките на плана за 2010 година   (в тонове)              Държави-членки    Зърнени храни    Масло    Мляко на прах     Захар      Белгия     29  067     1  285     -      1  507      България     54  104     -      -      1  724      Чешка република     302      20      22      9       Естония     5  147     -      1      -       Ирландия     -      350      -      -       Гърция     64  397     -      5  889     -       Испания     181  248     9  335     1  603     3  483      Франция     168  998     13  033     12  050     3  247      Италия     283  206     20  000     18  166     4  006      Латвия     22  951     -      969      -       Литва     40  317     145      1  212     1  182      Унгария     95  687     -      -      1  938      Малта     4  740     -      -      -       Полша     387  305     1  901     17  952     10  823      Португалия     47  522     5  079     1  826     1  045      Румъния     135  555     -      4  500     5  577      Словения     9  810     -      600      289       Финландия     25  371     -      500      -       Общо     1  555  726     51  148     65  290     34  832      Приложение 2  Предоставени средства на държавите-членки в рамките на плана за 2010 г.          в евро      Държави-членки    Разпределение      Белгия    7  806  433      България    8  565  832      Чешка република    133  893      Естония    761  012      Ирландия    818  816      Гърция    20  044  478      Испания    52  623  664      Франция    78  103  609      Италия    122  456  856      Латвия    5  119  849      Литва    8  859  115      Люксембург    107  483      Унгария    14  770  126      Малта    698  841      Полша    97  405  034      Португалия    22  516  761      Румъния    29  951  704      Словения    2  619  927      Финландия    4  636  567     Общо   478 000 000
