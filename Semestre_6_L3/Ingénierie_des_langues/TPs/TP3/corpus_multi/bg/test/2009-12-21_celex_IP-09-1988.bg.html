IP/09/ 1988   Брюксел, 21 декември 2009 г.   Кампания на ЕС за здравословно хранене:  играта в мрежа „Търсене на съкровището“ навлиза в крайната си фаза  Младите европейци от ЕС27 са приканени да проверят какво знаят за балансирания хранителен режим и здравословния начин на живот, да преоткрият ползите от консумирането на плодове, зеленчуци и млечни продукти, както и да спечелят големи награди, включително в областта на спорта и добрите готварски навици.  Крайният срок за търсачите на съкровище да го намерят е 31 декември 2009 г.  Под наслов „Хапни с нея, пийни с нея, играй с нея“, на пуснатия на 28 септември под патронажа на комисар Мариан Фишер Боул уебсайт (вж.   IP/09/1366   ) са представени различни герои – плодове, зеленчуци и млечни продукти, изглеждащи вкусни и ефектни, които разказват своите истории на учениците.  Играта „Търсене на съкровището“ се състои от 8 кръга с по 2 въпроса, като Вкусната дружина помага да се намерят отговорите на уебсайта. Могат да участват деца под 16 г. възраст, а привлекателните награди за пълно с енергия начало на 2010 г. включват колело за планински терен, машини за кисело мляко или сок, както и комплект пособия за игра на тенис на маса.  Хронология на кампанията  Кампанията за здравословно хранене се провежда успоредно със схемите на ЕС за раздаване на плодове и мляко в училищата — важни инициативи за насърчаване на по-балансиран хранителен режим и здравословни хранителни навици у децата.  Чрез кампанията за здравословно хранене посланието „Хапни с нея, пийни с нея, играй с нея“ достига направо в училищата. Над 17 000 деца и техните учители участваха в игрите на вкусната дружина, представени като пътуващо шоу в Белгия, северна Франция, Обединеното кралство, Ирландия, Естония, Литва и Полша. Инициативата се прие много положително от училищата, определящи проявите като интересни, образователни и интерактивни. Шоуто определено би трябвало да бъде продължено поради големия брой искания за втора вълна от посещения в още повече европейски училища.  В атрактивен видео материал участват белгийската шампионка по тенис Жюстин Енен и 8-годишният рекордьор на Гинес Росолино Канио, които насърчават изграждането у децата на по-добри хранителни навици. За родителите са предвидени набор от полезни съвети и начини как да накарат децата си да си направят балансирана закуска или да изберат здравословни леки закуски между основното хранене. В къта на учителя се предлага достъп на всички езици на ЕС до рубриките Най-добри инициативи, Факти и цифри и Учебен материал, предназначени да подпомагат учителите в работата им.  Неотдавнашно проучване на Евробарометър показа, че три четвърти от участниците са „напълно съгласни“, че в „днешно време изглежда, че има повече деца с наднормено тегло, отколкото преди пет години“. В действителност в ЕС около 22 млн. деца са с наднормено тегло, като 5 млн. от тях са със затлъстяване. За допълнителна информация:  Кампания „Вкусната дружина“:    http://ec.europa.eu/agriculture/tasty-bunch/    Игра „Търсене на съкровището“:    http     ://     ec     .     europa     .     eu     /     agriculture     /     tasty     -     bunch     /     treasure     -     hunt     /     index     _     en     .     htm     Актуализирани материали за пресата с картина и звук се публикуват на:    http     ://     ec     .     europa     .     eu     /     agriculture     /     tasty     -     bunch     /     press     -     corner     /     index     _     en     .     htm     ?     press     =     audiovisual
