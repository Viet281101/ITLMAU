IP/09/1109   Брюксел, 9 юли 2009 г.  „ Бъдете здрави, бъдете каквито сте!“ — Комисията дава старт на нова инициатива за младежко здраве  По-активно включване на младите хора в разработването на здравни политики на равнище ЕС — това е целта на обявената днес от комисаря за здравеопазването Андрула Василиу инициатива.  Старт на инициативата ще даде провежданата на 9 и 10 юли 2009 г. в Брюксел конференция за здравето на младите хора.  Над 200  младежи от цяла Европа на възраст между 18 и 25 години ще се срещнат със създатели на политиките и с представители на здравни организации, за да дискутират основни здравни теми като тютюнопушенето, употребата на алкохол и наркотици, физическата активност и психическото здраве.  Дискусията ще обхване и общи за всички сфери въпроси като финансовата криза, неравенствата в здравеопазването и образованието, както и ролята на медиите.  Конференцията се организира съвместно с Европейския младежки форум и ще бъде придружена от многоезичен уебсайт към здравния портал на ЕС, който ще съдържа блог, където младежите ще могат да изразят позициите си по здравните въпроси.  С ред основните оратори на конференцията ще бъдат Нейно кралско височество принцесата на Нидерландия Лаурентиен, върховният представител на Франция за младежта Мартин Хирш, регионалният заместник директор на Световната здравна организация за Европа г-жа Ната Менабде и председателят на Европейския младежки форум Тине Радиня. Младите участници ще направят изказвания на всички заседания и цялата конференция ще се предава по интернет с цел да се осигури по-широка аудитория.  Андрула Василиу, европейски комисар по здравеопазването, сподели: „ При все че младите хора в ЕС никога преди не са се радвали на толкова добро здраве, са налице тревожни сигнали за това, че твърде много младежи придобиват навици, които в дългосрочна перспектива ще ограничат шансовете им да бъдат здрави и продуктивни и така ще поставят под заплаха бъдещето си. Моята цел е да мотивирам днешните младежи да полагат повече грижи за здравето си, да си сътрудничат със създателите на политиките и да се изразяват свободно по въпроси, свързани със здравето .“   Целта на инициативата за младежко здраве е:    да ангажира по-активно младите хора в здравните политики на ЕС;   да укрепи партньорската роля на младежите в процеса на вземане на решения;   да привлече разнообразни други сектори на политиките на ЕС и на национално равнище в изпълнението на насочени към младежите програми за превенция;    да подпомогне дейностите на държавите-членки за опазване здравето на младите хора.     Нуждата от тази инициатива е още по-очевидна предвид резултатите от проучване, проведено от Generation Europe , според което 52 % от запитаните не са знаели за съществуването на политики на ЕС в областта на здравето на младежите. На въпроса как смятат, че биха могли да допринесат за създаването на политика по здравеопазването, 41 % от запитаните са призовали за по-пряк ангажимент от страна на създателите на политиките, а 40 % са привърженици на по-доброто адаптиране на каналите за комуникация.  Уебсайтът „Бъдете здрави, бъдете каквито сте!“  Като част от инициативата Комисията създаде уебсайта „   Бъдете здрави, бъдете каквито сте!   “, който е достъпен на 22 езика и до който се стига чрез здравния портал на ЕС. Уебсайтът има три основни части: страница за конференцията, страница за конкурса за младежко здраве и блог за впечатления, чийто модератор е Европейският младежки форум. Имената на победителите в художествения конкурс ще бъдат оповестени на 9 юли.  Контекст  ЕС вече разработи специфични дейности в сътрудничество с младите хора. Чрез младежкия форум, например, те взеха участие в кампанията на ЕС срещу тютюнопушенето „Help“, като дори съставиха младежки манифест, в който изразиха позицията си относно целесъобразните мерки за по-добро предпазване от вредните въздействия на тютюнопушенето.  Младежите са целева група за многобройни дейности за промоция на здравето, предложени от членове на платформата на ЕС за храненето, физическата активност и здравето. Инициативата за младежко здраве ще се доразвие тези дейности. За повече информация:  За повече информация относно Инициативата за здравословен начин на живот сред младите, конференцията и доклади за контекста, моля посетете уебсайта „Бъдете здрави, бъдете каквито сте“  ; на адрес :   http://health.europa.eu/youth    Европейски младежки форум    http://www.youthforum.org/    ГД „Здравеопазване и потребители“, уебсайт за определящите здравето фактори:     http://ec.europa.eu/health/ph_determinants/healthdeterminants_en.htm       MEMO     /09/326
