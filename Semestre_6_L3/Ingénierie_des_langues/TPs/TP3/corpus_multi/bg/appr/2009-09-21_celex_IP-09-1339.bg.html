IP /09/ 1339   Брюксел, 21 септември 2009 г.  Празненства по случай Европейския ден на езиците  Комисията ще празнува тазгодишния Европейски ден на езиците, 26 септември, в продължение на почти седмица.  Основно място ще заема конференция на тема „Ранно езиково обучение“.  В програмата са предвидени също така представянето на Бизнес платформата за многоезичието, както и премиерата на видеоматериала „Interpréter pour l'Europe“ (Устният превод за Европа) на тема „Френският — рядко използван език?“, конференция на тема „Как технологиите могат да помогнат на преводачите“ и експертни дебати относно многоезичието.  В Брюксел ще се организират също свързани с многоезичието прояви, насочени специално към децата.  Европейският комисар по многоезичието Леонард Орбан сподели следното:  „Малките деца се справят изключително добре с изучаването на езици и имат силно желание да учат, когато условията за това са подходящи.  От научна гледна точка всички данни показват, че ученето трябва да започва възможно най-рано.“   24 —25 септември, Брюксел:  Конференция на тема „Ранно езиково обучение“, на която реч ще произнесе комисар Орбан.  Европейската комисия стартира кампания под наслов „Piccolingo“, предназначена за родители на деца на възраст между две и шест години, с която се поставя акцент върху възможните ползи за децата и върху това как родителите могат да намерят информация и подкрепа.  Целевата аудитория на конференцията ще се състои от експерти, органи, работещи в областта, и делегати от съответните сдружения на заинтересовани лица, като например образователни работници и родители.  Основни теми ще бъдат най-новите постижения на изследователката дейност в областта на усвояването на езици в ранна детска възраст, съществуващите добри практики на ранно езиково обучение, както и лицата със специални потребности, изучаващи езици.   Празненствата ще включват също така следните събития:  Вторник, 22 септември, Брюксел:  Представяне на Бизнес платформата за многоезичието, посредством която ще бъдат насърчени публичните дебати.  Чрез платформата се създава форум за обмен на най-добри практики за бизнес общността, като се ангажират социалните партньори, търговските организации, търговските камари, организациите за насърчаване на търговията, училищата и образователните органи.   Сряда, 23 септември, Париж:  Изправена пред очакван недостиг на устни преводачи, Генерална дирекция „Устни преводи“ на Комисията стартира информационна кампания под надслов „Френският — рядко използван език“.  Вече се забелязва, че сравнително малко хора кандидатстват и успешно преминават конкурсите за устни преводачи.  Премиерата на видеоматериала „Interpréter pour l'Europe“, с който се цели да се насърчат френскоговорящите млади хора да изучават устен превод, ще се състои в представителството на ГД „Комуникация“ от 11 до 12:30 ч. на адрес бул. Сен Жермен 288, 75007 Париж.  Четвъртък, 24 септември, Люксембург:  Конференция дебат под надслов „Как технологиите могат да помогнат на преводачите“, посветена на подхода на различните медии при публикуването на многоезични новинарски материали, която ще се състои в сградата „Жан Моне“ в Люксембург (зала M6) от 11 ч.  Петък, 25 септември, Брюксел:  Пресконференция с комисар Орбан от 12:30 ч., последвана от технически инструктаж за ранното езиково обучение и демонстрация на компютърна езикова игра, наречена LinguaGo, която е достъпна на уебсайта EuropaGO.   Дебати във връзка с многоезичието ще се състоят и в медиите, при които представители на международни телевизионни канали, паневропейски радиомрежи и многоезични уебсайтове ще споделят подхода си при работа с материалите с многоезично съдържание и журналистиката на много езици.  През целия ден на площад „Журдан“, Брюксел: прояви, насочени към децата, в присъствието на комисар Орбан.  Темата ще бъде „Разказвачество на различни езици“ с музика и танци от фондацията „Yehudi Menuhin“ и с многоезичен семинар на комиксите.  За посетителите са предвидени забавления с игри, магически номера и музика.  Държави-членки:  Прояви, свързани с езиците, се организират от представителствата на Комисията в различни държави-членки на ЕС, вж.    http://ec.europa.eu/represent_en.htm    .  Уебсайт:  Комисар Орбан:    http     ://     ec     .     europa     .     eu     /     commission     _     barroso     /     orban     /     index     _     en     .     htm    Портал „Езици“: http://europa.eu/languages/en/home  Генерална дирекция „Писмени преводи“ ( DGT):    http://ec.europa.eu/dgs/translation/index_en.htm    Генерална дирекция „Образование и култура“ (EAC):     http     ://     ec     .     europa     .     eu     /     dgs     /     education     _     culture     /     index     _     en     .     html     Прояви, свързани с деня на езиците:    http://ec.europa.eu/education/languages/news/news3509_en.htm     Съвет на Европа:   http://www.coe.int/    Уебсайт „Languages mean business“ („Езиците са в основата на бизнеса“)     http     ://     ec     .     europa     .     eu     /     education     /     languages     /     languages     -     mean     -     business     /     doc     1460_     en     .     htm     EU  Bookshop :  всички публикации на ЕС:     http://www.bookshop.europa.eu/eubookshop/index.action?request_locale=BG      Централна страница на EUR-Lex за законодателството на ЕС:     http://eur-lex.europa.eu/bg/index.htm     Електронен ежедневник за поръчки TED:  покани за участие в търг:     http     ://     ted     .     europa     .     eu
