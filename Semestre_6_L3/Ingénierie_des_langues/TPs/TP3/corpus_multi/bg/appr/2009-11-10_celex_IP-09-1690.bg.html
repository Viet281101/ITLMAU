IP/09/1690  Брюксел, 10 ноември 2009 г. Чисто свидетелство за счетоводните отчети на ЕС — висока решителност по оставащите предизвикателства  За втора поредна година годишните счетоводни отчети на ЕС получават чисто свидетелство от външни одитори.  По отношение на плащанията, от 2004 г. сумите с „червен картон“ от одиторите са намалели наполовина благодарение на значителни подобрения във финансовото управление на ЕС.  „Благодаря на Сметната палата за нейния доклад, който потвърждава, че нашите усилия водят до резултати“, каза Сийм Калас, заместник-председател на Европейската комисия, отговарящ за административните въпроси, одита и мерките за борба с измамите.  „Нашите счетоводни отчети са напълно надеждни след успешната реформа на счетоводната ни система.  Удовлетворен съм и от това, че имаме цялостна положителна оценка за плащанията по селскостопанската политика, преди всичко благодарение на наскоро проведените реформи на ОСП, които значително опростиха нещата за фермерите и администрациите.  Що се отнася до грешки в плащанията за регионите на ЕС, направени от държавите-членки, няма да толерираме никаква снизходителност по този въпрос:  Европейската комисия ще изиска възстановяването на средствата всеки път, когато националните администрации не са съумели да ги похарчат правилно.“  Зелена светлина за субсидиране на земеделските стопанства  Цялостната картина е успокояваща.  За счетоводните отчети беше обявено, че са „представени вярно и честно“, което означава, че получават чисто свидетелство.  По отношение на разходите Комисията успя да намали наполовина „червените“ разходи, от над 60 % от общите разходи за 2004 г. на около 30 % за миналата година.  Figures and graphics available in PDF and WORD PROCESSED    Оценка на риска от грешка при разходване на средства на ЕС  Сега 70 % от бюджета на ЕС са с нисък риск от грешка (финансовото им въздействие се оценява на 5 % или по-малко);  останалата част са плащания, извършени от държавите-членки по кохезионната политика, при които увеличеното възстановяване на средства ефективно намалява финансовия риск за бюджета на ЕС.  Като цяло за селското стопанство беше дадена положителна оценка от одиторите.  Четирикратно увеличение на възстановяването на средства  Според оценката на одиторите най-малко 11 % от плащанията, извършени от държавите-членки от им ето на ЕС за регионални проекти и проекти, свързани със заетостта, по кохезионната политика през 2008 г. не е трябвало да бъдат възстановени.  Въпреки че много от тези грешки са свързани с неправилното прилагане на финансовите процедури на ЕС и не означават провалени проекти или загубени средства, Комисията приема изключително сериозно предупреждението на одиторите и е решена да изиска възстановяването на средствата от държавите-членки за всяко неправилно плащане.  През 2008 г. бяха стартирани процедури за възстановяване на средства за общо 2,9 млрд. EUR от всички области на политиката. Само за плащанията по кохезионната политика поисканото от Комисията и държавите-членки възстановяване на средства се е увеличило четирикратно в сравнение с 2007 г., достигайки 1,6 млрд. EUR ; до края на 2009 г.се очаква да се поиска възстановяването на други 1,1 млрд. EUR . Комисията прекратява също така плащания, докато държавите-членки не предприемат коригиращи мерки: през последните две години са взети общо 15 решения за прекратяване на плащания, а в ход са процедури за прекратяване на плащания по 28 програми.  Предохранителни мерки  Комисията споделя мнението на Сметната палата, че много от грешките са резултат от сложността на правилата. Поради това, като предохранителна мярка, Комисията увеличава усилията си за предоставяне на напътствия на държавите-членки в областите с тенденция за грешки и за разпространяване на практиките на добър контрол. Очаква се опростените финансови процедури (напр. по-широко използване на фиксирани плащания по изследователски проекти), които вече са в сила за новите програми (2007—2013 г.), да намалят допълнително риска от грешки. В допълнение, понастоящем е открито публично допитване как да се подобрят финансовите процедури на ЕС.  Допълнителна информация:  1) Све рка на фактите!  Разходи на ЕС — митове:    http://ec.europa.eu/budget/sound_fin_mgt/myths_en.htm    2) Пакет за пресата:    http://europa.eu/press_room/press_packs/auditors/index_en.htm
