IP/09/1021  Брюксел, 25 юни 2009 година  Кампанията „Milk – Drink it up“ („Пийте мляко!“) е в разгара си: европейският комисар Мариан Фишер Боул обявява победителите от фотоконкурса „Силата на млякото!“  Мариан Фишер Боул, европейски комисар по земеделието и развитието на селските райони ще обяви днес по време на посещението си в парижко училище тримата победители в конкурса „Силата на млякото“. Той е част от европейската кампания „Milk – Drink it up“ („Пийте мляко!“), която цели да информира европейците колко полезно е да се консумира мляко и млечни продукти като здравословна алтернатива на храните и напитките с ниска хранителна стойност. „В наши дни храненето ни касае вече не само физическото ни състояние, но все повече и настроението ни. Двадесет и двата милиона млади хора в Европа, които страдат от наднормено тегло или затлъстяване, могат да свидетелстват за това. Европейският съюз вече задели над 55 милиона евро за финансирането на тазгодишната европейска програма „Мляко в училищата“, обясни комисар Фишер Боул. „А фотоконкурсът е част от усилията ни за повишаване на информираността относно доброто хранене сред децата и подрастващите. Затова се радвам на факта, че толкова млади хора ни показаха творчески колко много обичат млечните продукти.“        Снимките, които интернет-потребителите из целия ЕС избраха, ще бъдат представени от комисаря по случай нейното посещение в училището за сладкари и хлебари в Париж. Фотоконкурсът „Силата на млякото“ предизвика творческите импулси на младите европейци по темата за млякото и млечните продукти.    Седемстотин и десет фотографи се бориха за една от атрактивните награди — конзола Wii Sport, която позволява да се комбинира физическата дейност в семейна среда и интереса към технологиите. Щастливите победители са Benedek  Horvath , Andrea  Cremona  и  Teresa  Videva .  Посещението в П ариж е част от кампанията „Пийте мляко!“, в рамките на която комисарката по земеделието участва през последните месеци, заедно с младите хора, в множество прояви за приготвянето на пресни и балансирани блюда на основата на мляко, плодове и зеленчуци.       Затлъстяването: нарастващ проблем в Европа  Понастоящем доброто хранене е един от основните въпроси, предизвикващи загриженост във връзка с младежите и затлъстяването, поради тенденцията, която продължава да бъде тревожна —  според различните държави-членки, между 20 % и 35 % от децата и юношите в Европа страдат от затлъстяване.     Като мярка в тази насока Европейският съюз вече задели повече от 55 милиона евро за европейската програма „Мляко в училищата“ през приключващата учебна година, а за следващата учебна година се предвиждат  допълнително 90 милиона евро за програмата  „Плодове и зеленчуци в училищата“  . Европейските мерки осигуряват финансова и педагогическа подкрепа и имат за цел да помогнат на малките деца бързо да изградят в себе си навици за здравословно хранене и да участват във физически дейности, като по този начин могат значително да допринесат за предпазването им от възникване на здравословни проблеми на по-късен етап в живота, например риск от сърдечно-съдови заболявания, диабет и инсулт  .   Допълнителна информация относно европейските програми   Пълната информация относно европейската програма „Мляко в училищата“ е на разположение на интернет страницата         http://www.drinkitup.europa.eu/      За да се запознаете с новата програма „Плодове и зеленчуци в училищата“, посетете интернет страницата:    http://ec.europa.eu/agriculture/markets/fruitveg/sfs/index_en.htm      За по-подробна информация относно политиката на Европейската комисия в областта на храненето, посетете интернет страницата:    http://ec.europa.eu/health/ph_determinants/life_style/nutrition/nutrition_en.htm
