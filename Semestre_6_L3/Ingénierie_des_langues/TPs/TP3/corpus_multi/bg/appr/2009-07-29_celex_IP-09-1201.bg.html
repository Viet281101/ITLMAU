IP/09/1201
      Брюксел, 29 юли 2009&nbsp;г.
      Европейците в огромното си мнозинство отчитат екологичното въздействие на продуктите, които купуват
      Четирима от пет европейци казват, че се замислят върху въздействието на продуктите, които купуват, върху околната среда, разкрива
         проучване на Евробарометър, публикувано днес.  Екологичните съображения са най-силни в Гърция, където повече от 9 от 10 анкетирани са заявили, че въздействието на продукта
         върху околната среда играе важна роля при решенията им за покупка. В същото проучване европейците са по равно разделени по
         отношение на твърденията на производители относно екологосъобразността на техните продукти, а почти половината изразиха мнение,
         че еко-продуктите биха били най-силно насърчени чрез съчетание от увеличени данъци върху продуктите, които са вредни за околната
         среда, и намалени данъци върху екологичните продукти. Беше изразена силна подкрепа за ролята на търговците на дребно за популяризиране
         на екологичните продукти и за задължително етикетиране с информация за отделяните през жизнения цикъл на продуктите парникови
         газове.Комисарят на ЕС по околната среда Ставрос Димас заяви: „Борбата срещу промяната на климата трябва да се води на всички фронтове
         и всеки трябва да даде своя принос. Въпросът не е единствено в компетенциите на дружествата и правителствата; потребителите
         също има какво да направят. Като купуват екологосъобразни продукти отделните потребители подават правилния сигнал на производителите,
         които на свой ред отговарят като произвеждат повече екологосъобразни продукти.“Въздействието на продуктите върху околната среда е от голямо значение
      В проучването на Евробарометър за отношението на европейците към устойчивото потребление и производство, публикувано днес,
         огромното мнозинство (83&nbsp;%) са заявили, че въздействието на продукта върху околната среда играе важна роля при решенията им
         за покупка. С подкрепа от 92&nbsp;%, гърците са тези, които отчитат в най-голяма степен екологичното въздействие на продуктите,
         които купуват, а чехите са тези, които го отчитат най-слабо (62&nbsp;%).Смесени гледища относно твърденията на фирмите за екологосъобразността на техните продукти
      Европейците, участващи в проучването, са разделени по равно по отношение на твърденията на производителите относно екологосъобразността
         на техните продукти, като 49 % са се отнасяли с доверие към твърденията, а 40 % - с недоверие към тези твърдения. Нидерландците
         са били най-склонни да вярват на тези твърдения (78 %), докато белгийците са били най-малко склонни да вярват (26 %).По-високи данъци за продукти, които вредят на околната среда, и по-ниски данъци за екологосъобразните продукти 
      Около 46 % от европейските граждани също така са считали, че най-добрият начин за насърчаване на екологосъобразните продукти
         би било увеличаването на данъците за продукти, които вредят на околната среда, и намаляването на данъците за екологосъобразните
         продукти. В полза на такава двойна данъчна система са били най-вече британците, а малтийците са били в много по-малка степен
         „за“ (28 %), като вместо това са предпочитали само намаляване на данъците за екологосъобразните продукти.Важната роля на търговците на дребно в поощряването на екологосъобразните продукти 
      Запитаните убедително са подкрепили ролята на търговците на дребно, поощряващи екологосъобразни продукти. Около половината
         от европейските граждани (49 %) са изразили мнение, че търговците трябва да правят по-лесно забележими такива продукти по
         техните рафтове или да имат специален за целта зелен кът в магазините си.  Една трета (31 %) от европейците са заявили, че най-добрият начин търговците на дребно да поощряват екологичните продукти
         е да осигурят по-добра информация за клиентите.Силна подкрепа за етикетите за отделяните през жизнения цикъл на продуктите парникови газове 
      Въпреки че само по-малко от половината от европейците заявяват, че екомаркировката играе важна роля при решенията им за покупка
         и че само един от десет заявява, че общото количество емисии на парникови газове, свързани с даден продукт, трябва да фигурира
         върху екомаркировката, около 72 % от гражданите на ЕС са били на мнение, че в бъдеще етикетът за отделяните през жизнения
         цикъл на продуктите парникови газове трябва да бъде задължителен. Мненията по въпроса са се различавали силно между държавите-членки,
         като чехите са били в най-малка степен за такава маркировка (47 %), а гърците са били изцяло за идеята с 90 % в нейна подкрепа.Етикетът за отделяните парникови газове ще указва общото количество парникови газове, включително въглеродния двуокис, отделяни
         през целия жизнен цикъл на продукта от момента на произвеждане до депонирането. Понастоящем за цяла Европа такава схема няма,
         но на срещата на Съвета  по околна среда през декември 2008 г. министрите приканиха Комисията да проучи въвеждането на етикети за отделяните парникови
         газове.История: План за действие на ЕС относно устойчивото потребление и производство
      През юли 2008 г. Комисията представи план за действие, който включва серия от предложения за устойчиво потребление и производство
         и ще допринесе за подобряване на екологосъобразността на продуктите и за повишаване на търсенето на по-устойчиви стойки и
         технологии за производство. Планът също цели да насърчи промишлеността на ЕС да се възползва от възможностите за нововъведения.За повече информация:
      Интернет страници за устойчивото потребление и производство: 
      http://ec.europa.eu/environment/eussd/escp_en.htm
