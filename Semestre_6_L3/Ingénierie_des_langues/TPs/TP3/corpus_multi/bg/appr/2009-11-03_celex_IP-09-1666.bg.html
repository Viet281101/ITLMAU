IP/09/1666   Брюксел, 3 ноември 2009 г.   Антитръст:  Комисията провежда консултации по проекта за насоки относно схемата за директен дебит в рамките на Единната зона за плащания в евро (SEPA)   Европейската комисия приема коментари по работен документ на Комисията, с който се цели предоставяне на допълнителни насоки на участниците в схемата за директен дебит (СДД) в рамките на SEPA с цел да се гарантира, че колективните договорености за финансиране, прилагани при тази схема, са в съответствие с правилата за конкуренция от Договора на ЕО.  Схемата СДД, лансирана от Европейския съвет по плащанията (ЕСП) на 2 ноември 2009 г. позволява за първи път на потребителите и бизнеса да използват общоевропейска система за презгранични операции с директен дебит.  Работният документ допълва указанията относно правилата за конкуренция, които вече са изложени в Регламент № 924/2009 на Европейския парламент и на Съвета относно презграничните плащания (вж.   IP/09/637   ) и в съвместното прессъобщение на Комисията и Европейската централна банка и изявленията от септември 2008 г. и март 2009 г. (вж.   IP/08/1290   и   IP/09/468   ). Коментари могат да бъдат изпращани до 14 декември 2009 г. Обществената консултация отразява ангажимента на Комисията да поддържа тесен диалог с всички заинтересовани страни. След тези консултации Комисията може при необходимост да реши да приеме окончателен вариант на насоките.  Комисарят по конкуренцията Нели Крус заяви: „Днес даваме допълнителна яснота на всички заинтересовани страни с оглед на това схемата за директен дебит в SEPA да получи необходимия инструментариум за успешно развитие. SEPA следва да донесе реални ползи на европейските потребители и предприятия, но е важно тя да е в съответствие с правилата за конкуренция, така че всички ползи да могат да бъдат постигнати без неблагоприятни ефекти за клиентите на банките. Комисията очаква да получи информация от заинтересованите страни, която да ни позволи да усъвършенстваме своя анализ“.  Работният документ на Комисията се съсредоточава върху общите принципи на договореностите за многостранна обменна такса на операция („МОТ“) и тази по отношение на операции, които не могат да бъдат коректно изпълнени (например защото по сметката на платеца няма достатъчно средства или защото номерът на сметката е грешен — т.нар. операции „R“) и върху алтернативните договорености за плащане.   По-подробна оценка би била възможна след постъпване на данни от страна на заинтересованите страни относно:    възможните колективни механизми за финансиране с оглед на специфичните ситуации на националните пазари;    вероятното въздействие на предвижданата обща рамка на Комисията върху предходните схеми;  и    цената или качеството на СДД в сравнение с действащите национални системи за директен дебит.     Основното послание в работния документ на Комисията е, че на този етап предварителното виждане на Комисията е, че наличието на колективно зададена МОТ на операция не би било в съответствие с член 81.  Ако колективната договореност за многостранни такси за операции „R“ бъде правилно замислена обаче, нейните цели по отношение на ефективността могат по принцип да са различни.  Ако е добре обосновано, подобно повишаване на ефективността може да позволи на Комисията да установи колективна система за операции „R“ в съответствие с член 81.   Контекст  SEPA ( Е динна з она за п лащания в е вро) е инициатива на европейския банков сектор, ползваща се с подкрепата на Комисията и на Европейската централна банка, която се стреми към създаване на интегрирана зона за плащания в евро и към гарантиране на това презграничните плащания да са толкова лесни и ефективни, колкото вътрешните.  SEPA обхваща паричните преводи, разплащателните карти и директния дебит.  С новата СДД клиентите на банките и другите доставчици на платежни услуги ще могат за първи път да извършват презграничен директен дебит до и от банкови сметки във всяка от 32-те европейски страни, участващи в SEPA (ЕС, Норвегия, Швейцария, Исландия, Лихтенщайн и Монако) за заплащане на периодично повтарящи се фактури за разходи като наеми, ипотеки, сметки за електроенергия и телефон и абонаменти за списания.  СДД може да се използва и за изплащане на национални директни дебити, като с течение на времето всички директни дебити в евро вероятно ще преминат към новата СДД.  Тъй като SEPA включва споразумения между (в някои случаи) конкуриращи се страни, колективните договорености за финансиране на СДД трябва да са в съответствие с правилата за конкуренция от Договора за ЕО.  Във връзка с това   Регламент № 924/2009   относно презграничните плащания в Общността предвижда преходен период до 31 октомври 2012 г. за колективните междубанкови механизми за таксуване на операция (вж.   IP/09/637   ). Правната сигурност и яснота през преходния период, които осигурява Регламент 924/2009, следва да улеснят въвеждането на новата система СДД от банките и преминаването им към нея. Що се отнася до дългосрочните договорености за финансиране от съвместната декларация на Комисията и ЕЦБ от 24 март 2009 г. става ясно, че „ прилагането на обща многостранна обменна такса на операция (МОТ) към операции с директен дебит, не е оправдано от гледна точка на ефективността нито за национални, нито за презгранични операции и следователно не се явява съвместимо с антитръстовите правила на ЕС “ (вж.   IP/09/468   ). За пълния текст на работния документ на Комисията, вж.:   http   ://   ec   .   europa   .   eu   /   competition   /   sectors   /   financial   _   services   /   SEPA   _   working   _   document   .   pdf    Крайният срок за изпращане на коментари е краят на работния ден на 14 декември 2009 г. За повече подробности относно SEPA, вж.:    http     ://     ec     .     europa     .     eu     /     internal     _     market     /     payments     /     sepa     /     index     _     en     .     htm      http://ec.europa.eu/competition/sectors/financial_services/banking.html
