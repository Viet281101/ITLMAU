IP/09/1903  Брюксел, 10 декември 2009 г.   Интернет - домейнът „.e u“ вече е на разположение на всички езици на ЕС    От днес европейските граждани, предприятия и организации могат да регистрират имена на уебсайтове в домейна „.eu“, като използват писмените знаци на всички 23 официални езика на Европейския съюз.   Това означава, че регистрантите могат например да използват имена на гръцка азбука или кирилица като  www.διαδίκτυο.eu  или  www.роуминг.eu  .  Това стана възможно благодарение на новите правила на ЕС, приети от Комисията през юни 2009 г. (  IP/09/1044  ).   Интернационализираните имена на домейни в рамките на „.eu“, нашия европейски домейн от първо ниво, представляват голяма крачка напред към действително глобален и същевременно локален интернет.      Много потребители на интернет ще бъдат от държави, в които повечето езици не се основават на латинската азбука „a до z“, и те естествено ще искат да използват собствената си писменост  “, заяви Вивиан Рединг, комисар на ЕС по въпросите на информационното общество.   „С пускането на международни имена на домейни в рамките на „.eu“ ще се отговори още по-добре на потребностите на една многоезична и мултикултурна Европа.“   Интернационализираните имена на домейни (IDN) представляват имена на интернет домейни, съдържащи и други писмени знаци в допълнение към 26-те букви на латинската азбука от „a“ до „z“, цифрите от „0“ до „9“ и знака „-“.  До днес при регистриране на имена на домейни в рамките на „.eu“ бе възможно използването само на този ограничен набор от знаци, но отсега при регистриране могат да се използват всички писмени знаци от различните официални езици на ЕС.    Комисията реши, че европейският домейн от първо ниво „.eu“ следва да е използваем със знаци от всички официални езици на ЕС (   IP/09/1044  ).  IDN позволяват това.  Сега е възможно регистрирането в „.eu“ на имена, съдържащи знаци като „à“, „ą“, „ä“, „ψ“ или „д“.  Гражданите, предприятията и организациите в ЕС ще са в състояние да регистрират имена на домейни със знаци, различаващи се от латинските букви, което е от важно значение за езици като гръцки и български.  Също така потребителите, говорещи испански или баски език, могат да регистрират имена, съдържащи „ñ“, а говорещите френски, португалски или каталонски могат да използват „ç“.  Многоезичието бе много важен аспект на домейна „.eu“, откакто започна регистрирането в него през 2006 г.  Законодателството предвижда например, че регистрацията на имена на домейни в рамките на „.eu“ и съобщаването на решения във връзка с регистрацията следва да са възможни на всички официални езици на Общността.  Тя предвижда също така регистрацията на имена на домейни с използването на всички буквени знаци на официалните езици.     Следващи стъпки   От днес нататък имената на домейни в рамките на домейна от първо ниво ( TLD ) „.eu“ ще могат да бъдат IDN.  Например в europa.eu „.eu“ е домейнът от първо ниво, а „europa“ е името, регистрирано в рамките на този TLD .    Комисията работи и по въвеждането възможно най-скоро на варианти на IDN за домейна от първо ниво „.eu“ (т.е. изписване на „.eu“ с гръцки букви или на кирилица).   Комисар Рединг информира Род Бекстром, главен изпълнителен директор на  ICANN  (Интернет корпорация за присвоени имена и адреси), относно плановете на Комисията по време на Форума за управление на интернет през ноември (  IP/09/1717  ).  Когато ICANN одобри IDN на първо ниво за „.eu“, регистрантите от ЕС ще могат да регистрират цялостен уебадрес на своята собствена писменост (например както „europa“, така и „.eu“).  Контекст   „.eu“ е домейнът от първо ниво на Европа, определен от ЕС, но администриран от частната организация с идеална цел  EURid .  Този консорциум от белгийски, чешки, италиански, шведски и словенски регистратори започна работа с „.eu“ през 2005 г.    До сега в „.eu“ са регистрирани повече от 3 милиона имена на домейни (   IP/09/536  ).   За допълнителна информация:    MEMO/08/218         Annex  Ten largest top level domains by number of registered domain names (as of 30 September 2009)      TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid       Growth of .eu domains 2007-2009 by country of residence of registrants      Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
