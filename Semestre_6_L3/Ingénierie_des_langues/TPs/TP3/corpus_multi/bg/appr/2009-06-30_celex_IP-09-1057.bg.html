IP/09/1057   Брюксел, 30 юни 2009 г.  Потребители , бъдете  разумни  със  слънцето  това  лято !  В началото на ваканционния сезон Европейската комисия обръща внимание на потребителите за значението на подходящата защита от слънцето това лято и им напомня да търсят новата, по-ясна система за етикетиране на опаковките на слънцезащитни продукти. Новите етикети — включително ново лого или знак UV-A върху опаковките и забрана за използване на подвеждащи надписи като „блокиращо действие спрямо слънчевите лъчи“ или „пълна защита“ — са въведени в отговор на препоръката на Комисията относно слънцезащитните продукти, приета през септември 2006 г. Комисията също така иска да напомни на потребителите, че са налице няколко причини, поради които слънцезащитните продукти трябва да бъдат само една от поредица мерки, необходими за предпазване от ултравиолетовите слънчеви лъчи.  Комисарят по въпросите на потребителите Меглена Кунева заяви: „Това лято нашето послание към потребителите е много ясно: осъзнайте в пълна степен, че слънцезащитните продукти са само една от поредица от мерки, необходими за ефективна защита от слънцето, търсете новите етикети и вземете информирано решение относно използваните от Вас и Вашите семейства слън цезащитни продукти това лято.“   Комисарят по здравеопазването Андрула Василиу изтъкна: „Необходимо е всеки, независимо дали е млад или възрастен, да бъде добре осведомен за поредицата мерки, които спомагат за защитата от ултравиолетовите лъчи при излагането на слънце. Ето защо Европейската комисия наблюдава излагането на ултравиолетови лъчи в Европейския съюз и неговото въздействие върху разпространението на ракови заболявания на кожата, както и разработването на съответни превантивни стратегии и стратегии за намаляване на риска в рамките на Здравната програма.“  Подобрено етикетиране  Изискванията към информацията върху етикетите на слънцезащитни продукти бяха изложени през септември 2006   г. в препоръка на Комисията относно ефикасността на слънцезащитните продукти и твърденията по отношение на тях. Съгласно препоръката:    Твърденията за „блокиране на слънчевите лъчи“ или „100 % защита“ не следва повече да бъдат употребявани. Въпреки честите твърдения от вида на „блокиращо действие спрямо слънчевите лъчи“ и „пълна защита“, не съществуват слънцезащитни продукти, които да осигуряват пълна защита от ултравиолетовите лъчи.    Стандартизираните словесни описания („ниска“ — „средна“ — „висока“ и „много висока“ защита) следва да бъдат използвани наред с традиционните показатели за фактор на защита от слънцето (SPF), за да бъдат потребителите по-добре насочвани при избора на подходящия слънцезащитен продукт.    По-добро етикетиране на UV-A защитата :  докато UV-B лъчите са причина за „слънчевото изгаряне“, UV-A лъчите предизвикват преждевременно остаряване на кожата и смущения в имунната система на човека. И двата вида лъчи допринасят съществено за опасността от рак на кожата. Така нареченият „показател за фактор на слънчева защита (SPF)“ се отнася само за равностойни степени на слънчево изгаряне (UV-B лъчи), а не за сходните последици от въздействието на UV-A лъчи. Слънцезащитните продукти, предпазващи само от UV-B лъчи, могат да създадат измамно чувство на сигурност, тъй като те пропускат до кожата опасните UV-A лъчи.    Предприятията вече въвеждат стандартизиран UV-A знак върху етикетите на своите продукти, указващ в количествено изражение минималната защита от UV-A лъчи, която се увеличава успоредно с нарастващия слънцезащитен фактор и е изчислена на базата на стандартизиран метод за изпитване.    Факти  относно  прилагането  на  препоръката  на  Комисията   Colipa (европейското търговско сдружение, което представлява интересите на промишлеността за козметични и парфюмерийни продукти и тоалетни принадлежности) за втори път проведе проучване сред членовете си, за да изследва положението на пазара на ЕС през 2009 г. по отношение на степента на съответствие на слънцезащитните продукти с препоръката на ЕС.   По отношение на изискваната степен на защита от UVA лъчи в слънцезащитните продукти (минимално съотношение 1:3 между защитата от UVA и UVB лъчи) 96 % от продуктите са в съответствие с препоръката на ЕС.   По отношение на използването на новото UVA лого, 95 % от слънцезащитните продукти използват стандартизираното UVA лого на Colipa, което позволява на потребителите да разпознаят по-лесно продуктите, предоставящи подходяща защита от UVA слънчеви лъчи.   Като цяло проучването на Colipa показва, че заложеното в препоръката на Европейската комисия от 2006 г. по отношение на защитата от UVA слънчевите лъчи, е възприето в пълна степен от пазара на ЕС. На практика всеки предлаган на потребителите слънцезащитен продукт отговаря на очакванията на ЕК.    Какво  трябва  да  знаят  потребителите  това  лято ?  Потребителите трябва да търсят продукти, означени съгласно подобрената система на етикетиране. Същевременно съветът към потребителите е да използват слънцезащитни продукти само като една от поредица мерки за предпазване от слънцето .  Другите мерки включват:    избягвайте  прекомерното  излагане  на  слънце  през  върховите  часове  на  слънчева  активност , които  са  обикновено  между 11 ч . и 15 ч .;    ако  не  е  възможно  да  се  скриете  от  слънцето , покрийте  се  добре ;  шапките  и  слънчевите  очила  могат  да  ви  предоставят  допълнителна  защита ;    използвайте  слънцезащитни  продукти , предпазващи  както  от UVB, така  и  от UVA лъчи ;    избягвайте  прякото  излагане  на  слънце  на  бебета  и  малки  деца ;    нанасяйте  достатъчно  количество  от  слънцезащитните  продукти .  Правилното  нанасяне  на  продукта  е  също  толкова  важно , колкото  и  изборът  на  самия  продукт . За  постигане  на  степента  на  защита , указана  чрез „ слънцезащитния  фактор “, е  необходимо  да  се  нанесат 2mg/cm².  Това  е  около  36 грама (6 пълни  чаени  лъжички )  слънцезащитен  крем  за  тялото  на  възрастен  човек .  Понастоящем  потребителите  обикновено  ползват  само  половината  от  това  количество . За  да  се  запази  защитата , същото  количество  трябва  да  бъде  нанесено  повторно  след  плуване  или  подсушаване  с  кърпа .    Илюстрациите , които  са  използвани  в  придружаваща  бележка  в  подкрепа  на  тези  и  други  основни  факти  и  данни , свързани  с  излагането  на  слънце , могат  да  бъдат  изтеглени  на  посочения  по - долу  адрес .                                  http://ec.europa.eu/consumers/citizen/my_holidays/sunscreens_en.htm     Новите изисквания за етикетиране:           Категория, означена върху етикета    Указан върху етикета слънцезащитен фактор    Препоръчителен минимален фактор на UVA защита               „Ниска защита“            „ 6 “       „ 10 “            „Средна защита“            „ 15 “       „ 20 “       „ 25 “            „Висока защита“            „ 30 “       „ 50 “           „Много висока защита“    „ 50+ “                        Проекти относно рака на кожата, съфинансирани от Европейската комисия:    http://ec.europa.eu/health/ph_information/dissemination/diseases/cancer_en.htm   .
