IP/09/1878  Брюксел, 4 декември 2009 г.   Кампанията на ЕС за здравословно хранене „Вкусната дружина“: пътуващите изложения приключват, но кампанията продължава  По линия на кампанията на ЕС за здравословно хранене „Вкусната дружина“ пътуващи изложения с автобуси посетиха 173 училища в цяла Европа и донесоха на спортните площадки викторини и игри, за да разкажат на децата относно необходимостта да избират разумно храната си. Приблизително 17 000 деца взеха участие в пътуващите изложения, които продължиха до края на ноември, с помощта на които научиха за ползите от плодовете, зеленчуците и млечните продукти. Още хиляди деца се учат от интерактивния уебсайт „Вкусната дружина“, който сега е в центъра на кампанията „Хапни с нея, пийни с нея, играй с нея!“.  Стартирани от комисаря Мариан Фишер Боул на 28 септември (вж.   IP/09/1366   ), пътуващите изложения посетиха Белгия, Франция, Обединеното кралство, Ирландия, Естония, Литва и Полша. Дейностите бяха насочени към групите на децата на възраст 8—12 години и включваха първо изложение за нуждата от здравословно хранене, последвано от групови игри и въведение в уебсайта на Вкусната дружина. Инициативата се прие много положително от училищата, определящи проявите като интересни, образователни и интерактивни.  Макар пътуващите изложения и игрите да приключват тази година, уебсайтът все още привлича голям интерес. Членовете на Вкусната дружина, под формата на анимирани бунтарски изображения на плодове, зеленчуци и млечни продукти, разказват своите истории, за да предадат на младата публика едно и също послание — хранете се здравословно сега, за да бъдете в добра форма впоследствие, докато играта за търсене на съкровище предлага награди на успешните участници. За допълнителна информация:  Кампания „Вкусната дружина“:    http     ://     ec     .     europa     .     eu     /     agriculture     /     tasty     -     bunch     /    Игра за търсене на съкровище:    http     ://     ec     .     europa     .     eu     /     agriculture     /     tasty     -     bunch     /     treasure     -     hunt     /     index     _     bg     .     htm     Актуализирани материали за пресата се публикуват на:    http     ://     ec     .     europa     .     eu     /     agriculture     /     tasty     -     bunch     /     press     -     corner     /     index     _     bg     .     htm
