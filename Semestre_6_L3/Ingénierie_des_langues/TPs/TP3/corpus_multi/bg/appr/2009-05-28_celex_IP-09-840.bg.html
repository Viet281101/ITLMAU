IP/ 09/ 840   Брюксел, 28 май 2009 година   Европейските филми и предавания заемат три четвърти от най-гледаното време  Телевизионните филми и предавания „made in Europe“ не престават да привличат вниманието на европейските зрители.  Според едно независимо проучване, поръчано от Европейската комисия, чиито резултати бяха публикувани днес, европейските произведения заемат почти три четвърти от най-гледаното време на европейските телевизионни канали.  Присъствието на европейски произведения в новите медии от типа на „видео по заявка“ е окуражително, но е наложително да се следи отблизо придържането им към новата европейска нормативна уредба за аудио-визуалния сектор.  Тези разпоредби, замислени да гарантират разпространението на европейските произведения, бяха допълнени през 2007 година със специфични мерки за новите медии, които всички държави-членки следва да приложат до декември 2009 година (   IP/08/2032   ).  „Много се радвам на интереса, проявен от телезрителите към европейските произведения.  Това показва, че европейското разнообразие, насърчавано от аудио-визуалната политика на Европейския съюз, представлява ценност, споделяна от преобладаващата част от европейските граждани “, заяви Жак Баро, заместник-председател на Европейската комисия и понастоящем също комисар по въпросите на информационното общество и медиите.  „Убеден съм все пак, че има начини да се постигнат по-добри резултати и да се повиши още повече разпространението на нашите произведения.  По-специално трябва да използваме потенциала на услугите по заявка, за да се насърчава местното и европейското съдържание из цяла Европа, и по този начин да се благоприятства културното разнообразие и независимото продуциране.“  Публикуваното днес проучване измерва за първи път времето, посвещавано от телевизионните зрители за гледане на европейски програми.  Предходните проучвания измерваха само частта им в програмната схема.  Настоящото проучване показва, че европейските предавания и филми, както и независимите продукции, са твърде популярни.  През 2007 година европейските предавания и филми заемат 74 % от времето, прекарано в гледане , а между 18 ч. и 23 ч. — дори 75,5 %, като 33,4 % от прекараното в гледане време европейците са отделили за независими европейски продукции.  По-голямата част от услугите „ видео по заявка “ на телевизионните канали предлагат почти изключително европейско съдържание:  повече от 90 % от запитаните телевизионни канали заявяват, че повече над 75 % от техните каталози за заявка са отделени на европейските творби.  От друга страна независимите услуги за „видео по заявка“ насърчават в много по-малка степен европейските продукции: на практика 25 % от тях обявяват, че предлагат по-малко от 25 % време за гледане на европейски заглавия в каталозите си. Следователно е важно да се наблюдава развитието на предлагането на „видео по заявка“ в Европейския съюз, за да се подпомага насърчаването на разнообразно откъм култури съдържание.  Проучването, основаващо се върху представителна извадка за телевизионните канали и свързаните с тях услуги в цяла Европа, бе извършено по поръчка на Европейската комисия с цел да анализира популяризирането на европейските произведения в телевизионните канали и на услугите по заявка, в 30 държави, съобразно с изискванията на европейските разпоредби в аудио-визуалния сектор (   MEMO     /08/803   ). Проучването предлага също методи на оценяване на присъствието и на инвестициите в европейско съдържание от страна на услугите „видео по заявка“. И накрая то насърчава държавите-членки и услугите „видео по заявка“ да определят ориентири за оценяване на значимостта на съдържанието „ made in Europe “ в областта на услугите по заявка.  Предистория  Съгласно директивата „Телевизия без граници“ от 1989 г., телевизионните излъчващи оператори са задължени да отделят повечето от програмното си време на европейски произведения и поне 10 % от същото време или програмните си бюджети — на независими европейски продукции. През 2007 г. приложното поле на тази директива бе разширено с услугите по заявка посредством директивата „Аудио-визуални медийни услуги“. Съгласно новата директива държавите-членки гарантират, че доставчиците на аудио-визуални медийни услуги по заявка насърчават, по подходящ начин и когато това е практически възможно, производството и достъпа до европейски произведения. За това могат да допринесат различни средства, по-специално реализирането на инвестиции в продуцирането и придобиването на права върху европейските произведения, или определянето на адекватен или преобладаващ дял за включване на тези произведения в каталозите за „видео по заявка“ (   MEMO     /08/803   ).  Независимото проучване, публикувано днес, добавя външно измерение към двугодишния доклад относно изпълнението на тези задължения от държавите-членки, изготвен от Комисията въз основа на данните, предоставени от тях. То бе извършено за Комисията от Attentional Limited, Oliver &amp; Ohlbaum Associés, Ramboll Management и Headway International. Последният доклад на Комисията за периода 2005—2006 година бе публикуван през юли 2008 г. (   IP     /08/1207   ). Следващият доклад за 2007—2008 г. ще се публикува през 2010 г.  Проучването може да се види на:    http     ://     ec     .     europa     .     eu     /     avpolicy     /     info     _     centre     /     library     /     studies     /     index     _     en     .     htm     #     eurworks    Annex:  Extracts from the study published today   1     Full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
