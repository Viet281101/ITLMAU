IP /09/ 1489   Брюксел, 8 октомври 2009 г.  28 европейски дружества се ангажират да привлекат повече жени в технологичния сектор   Европейската комисия днес приветства нарастващия ангажимент на европейските дружества от технологичния сектор за привличане на по-голям брой жени в областта на информационните и комуникационните технологии (ИКТ).  Само шест месеца след като Европейската комисия лансира кодекса за най-добри практики за жени в сектора на ИКТ   (IP/09/344)   , броят на присъединилите се към него дружества с цел насърчаване на младите жени да получат образование и да се развиват професионално в областта на телекомуникациите, технологиите и интернет се увеличи над пет пъти — от първоначално 5 на 28.  Днес Комисията представи и Европейски справочник за жените в сектора на ИКТ — ново онлайн приложение, което включва всички видове информация за дейностите и работните места в ЕС, свързани с жените и ИКТ.  „Приветствам засиления ангажимент от страна на сектора на ИКТ, по-специално 28-те дружества, присъединили се към кодекса на поведение.  Това показва, че секторът на ИКТ все по-ясно осъзнава, че само ако намери решение на проблема с недостига на квалифицирана работна ръка, който през 2010   г. се очаква да достигне 300   000 души, ще може да реализира ползи и да допринесе за икономическия ръст и новаторство, “ заяви Вивиан Рединг, комисар на ЕС за информационното общество и медиите.  „Въпреки че 45 % от всички докторски степени в Европа се получават от жени, само една четвърт от тях са в областта на инженерните науки, производството и строителството.  Само 7 % от членовете на борда на директорите на 116-те най-големи телекомуникационни дружества в Европа са жени.  Необходими са още усилия, за да бъде удвоена тази цифра до 2015 г. и за да се оползотвори напълно потенциалът на жените в този сектор.  По тази причина призовавам целия сектор на ИКТ да подпише кодекса и да го приложи без отлагане.“  Кодексът за най-добри практики за жени в сектора на ИКТ беше лансиран през март 2009 г. с цел да насърчи младите жени да получат образование и да се развиват професионално в сектора на ИКТ.  Той акцентира върху образование и трудова заетост посредством дни, посветени на момичетата, програми за наставничество, гъвкаво работно време и други новаторски дейности, които спомагат за повишаване на информираността и за привличане на жени в технологичния сектор.  След лансирането на кодекса през март 2009 г., той бе подписан от 28 организации, в това число големи корпорации, малки и средни предприятия, консултантски организации, академични институции, неправителствени организации и телекомуникационни регулатори.  Въпреки растящия брой жени, които изучават на университетско равнище наука, технологии и ИКТ, броят на мъжете е значително по-голям.  През 2006 г. 41 % от всички завършили с докторска степен по математика и компютърни науки са жени.  През същата година 25 % от завършилите с докторска степен по инженерни науки, производство и строителство са жени.  През 2006 г. обаче мъжете, завършили с дисертация в областта на компютърните науки, са над три четвърти от всички завършили.   Дисбалансът остава, въпреки че все повече жени в Европа навлизат в областта на компютърните науки и интернет .  Процентът на жените, завършили в областта на науката и технологиите, варира от 44 % в Естония до 20 % в Нидерландия.  81 % от холандските жени на възраст 16—24 г. използват компютър ежедневно и само 38 % от българските жени, в сравнение със съответно 89 % и 38 % от мъжете в същите държави.  В ЕС като цяло 38 % от мъжете използват интернет ежедневно и само 28 % от жените, но разликата между половете е под седем процента в Ирландия, Гърция, Франция, Португалия и Финландия, както и в 12-те държави, които се присъединиха към ЕС от 2004 г. насам.   Дружествата и организациите, които подписват кодекса на поведение, се ангажират да увеличат броя на жените във висшето образование в областите наука, технологии и инженерни науки, както и да наемат и да задържат квалифицирани жени в сферата на телекомуникациите и в сектори, свързани с интернет.  Някои от начините, чрез които тези сектори привличат (млади) жени, са схеми за наставничество, дни на отворените врати и лагери за компютърно обучение.   Днес в Брюксел бе представено и ново приложение — онлайн справочник за жените в ИКТ   (www.ictwomendirectory.eu)   .  Той обхваща три различни области:  технологии, създаване на общности и бизнес.  В справочника са събрани всички дейности, предложения за работа, законодателни актове и статистическа информация по отношение на жените в ИКТ с цел да се придобие обща представа за случващото се в тази област в Европа и за постигане на сътрудничество и изграждане на мрежи между различните участници.  1 000 заинтересовани страни бяха поканени да се включат в справочника.   История на проекта  Кодексът за най-добри практики за жени в сектора на ИКТ цели да привлече момичета в училищата или университетите към високотехнологичния сектор, а също така да задържи и насърчи жените, работещи вече в този сектор.  28-те участници бяха обявени на семинара   "More women, better jobs and boosting growth"   („Повече жени, по-добри работни места и насърчаване на растежа“), проведен на 8 октомври в Брюксел.  Дружествата, които са подписали кодекса към настоящия момент, са:    Alcatel     -     Lucent   (Франция),   APSCO   (Обединено кралство),   CISCO   ,   European          Center          for          Women          and          Technology   ,   e     -     SKILLS   (Обединено кралство),   Equalitec   (Обединено кралство),   Google   ,   HP   ,   IMEC   (Белгия),   Infineon   ,   IT          Synergy   (Обединено кралство),   Lebanese          Telecommunication          Authority   (Ливан),   Microsoft   ,   Motorola   ,   Orange          France     -     Telecom   (Франция),   Panasonic   ,   Papirbredden          Innovasjon   (Норвегия),   Portia   (Обединено кралство),   Promis     @     Service   (Люксембург),   P     31   Consulting   (Обединено кралство),   Research          Council          of          Norway   ,   SAP   ,   Sharpe          Thinking        (Обединено кралство),   Simula   (Норвегия),   Sony          Europe   ,   Steinbeis     -     Europa     -     Zentrum   (Германия),   University          of          Liverpool        (Обединено кралство), и   Women          in          Technology   (Обединено кралство).  Подписалите Кодекса за най-добри практики за жени в сектора на ИКТ:    http://ec.europa.eu/information_society/activities/itgirls/signatories/index_en.htm     Уеб сайт на Европейската комисия, посветен на жените и ИКТ:     www     .     ec     .     europa     .     eu     /     itgirls     Справочник за жените в сектора на ИКТ:     http     ://     www     .     ictwomendirectory     .     eu     Видео за жените в сектора на ИКТ:  „ICT is wicked“ („ИКТ е супер“):     http     ://     www     .     youtube     .     com     /     watch     ?     v     =     Mmhe     36     xwS     -     Y
