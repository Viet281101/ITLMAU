IP/09/1290   Брюксел, 9 септември 2009 г.  Да спасим живота на повече хора по пътищата на Европа: мобилните оператори подкрепят създаването на системата eCall  Европейската автомобилна система за спешни повиквания eCall днес получи пълната подкрепа на мобилните оператори в Европа. Представители на браншовата GSM асоциация потвърдиха своя ангажимент към тази животоспасяваща технология, като подписаха Меморандум за разбирателство относно прилагането на eCall в Европа. eCall автоматично набира   112, единния номер за спешна помощ   на територията на ЕС, когато даден автомобил е претърпял сериозна злополука и изпраща неговите координати до най-близката служба за спешни случаи — дори когато пътниците не знаят или не могат да кажат къде се намират. Пускането в действие на eCall изисква тясно сътрудничество между публичните власти, автомобилните компании и мобилните оператори. Когато започне да работи с пълна сила, системата годишно може да спаси живота на до 2 500 души в рамките на ЕС, както и да намали сериозността на нараняванията с 10 до 15 %.  „Миналия месец Европейската комисия призова европейските правителства, телекомуникационните компании и автомобилната индустрия да положат повече усилия, за да бъде eCall на разположение при пътуване. Приветствам мобилните оператори, че откликнаха толкова бързо. С подкрепата си за автомобилната система за автоматични повиквания при спешен случай те показаха своята социална отговорност и готовност да приемат иновационни приложения на комуникационните технологии във всекидневието“, каза Вивиан Рединг, европейски комисар за далекосъобщенията. „В същото време обаче за въвеждането на общоевропейската услуга eCall е необходимо сътрудничеството на всички страни. Днес мобилните оператори показаха своята ангажираност към eCall , като се присъединиха към автомобилната индустрия и по-голямата част от държавите от ЕС. Шест държави-членки все още не са подписали Меморандума за разбирателство за eCall — Дания, Франция, Ирландия, Латвия, Малта и Обединеното кралство. Сега те трябва да „отпуснат спирачката“ и да „форсират” въвеждането на система, която може да спасява човешки животи. В противен случай Комисията ще трябва да предложи законодателни мерки следващата година“.  По време на днешната церемония, домакин на която беше комисар Рединг, директор ът на GSM асоциацията Европа Мартин Уайтхед подписа Меморандума за разбирателство за eCall от името на сектора на мобилните комуникации.   GSM асоциацията, която работи в 219 държави, обединява почти 800 мобилни оператора от целия свят и над 200 дружества, включително производители на апарати, софтуерни дружества, производители на оборудване, интернет компании, както и организации в областта на медиите и развлекателната индустрия.  За да може eCall да функционира пълноценно, европейските телекомуникационни и автомобилни компании, както и националните администрации на всички страни в ЕС, трябва да гарантират, че техните служби за спешни случаи, и най-вече центровете за повиквания, са оборудвани така, че да могат да приемат обаждания чрез системата eCall .  Въпреки че технологията е готова и представителите на автомобилната индустрия и службите за спешни случаи са постигнали съгласие относно общоевропейските стандарти, Дания, Франция, Ирландия, Латвия, Малта и Обединеното кралство все още не са готови да се присъединят към инициативата, тъй като се опасяват от високи разходи.  15 държави от ЕС (Австрия, Кипър, Чешката република, Естония, Финландия, Германия, Гърция, Италия, Литва, Португалия, Словакия, Словения, Испания, Нидерландия и Швеция), както и три държави от ЕИП (Исландия, Норвегия и Швейцария), постигнаха споразумение за прилагането на eCal l .  Други шест държави (Белгия, България, Унгария, Люксембург, Румъния и Полша) подкрепят системата eCall и са готови да подпишат споразумението. Европейският парламент също е силен поддръжник на идеята за въвеждането на системата eCall в автомобилите в Европа.  Предистория  През август Европейската комисия призова държавите от ЕС, европейските телекомуникационни и автомобилни компании да положат повече усилия за превръщането на eCall в действаща услуга в Европа   (     IP     /09/1245   ).  Комисията очерта стратегия за ускоряване на въвеждането на eCall във всички нови превозни средства (от всички марки и държави на произход) в цяла Европа. Технологията ще бъде отворена за всички и ще използва   единния европейски номер за спешна помощ 112   , който понастоящем действа в ЕС (   IP     /08/1968   ).  Комисията финансира проекти по eCall , които подсигуряват успешното трансгранично функциониране на технологията ( E - MERGE  and    GST     -     Rescue   ), и допълнително подкрепи работата по eCall по линия на браншовото сътрудничество чрез инициативата   eSafety   .   eCall е един от приоритетите на   Intelligent          Car          Initiative   (инициативата „Интелигентен автомобил“) и на   Intelligent          Transport          Systems          Action          Plan   (Плана за действие относно интелигентните транспортни системи), които насърчават използването на информационните и комуникационните технологии (ИКТ) за постигането на по-интелигентен, по-безопасен и по-чист сухопътен транспорт (   IP     /06/191   ).  През последните две години ЕС осигури около 160 млн. € за изследвания за ИКТ в областта на транспорта.  Пътнотранспортните произшествия струват на икономиката на ЕС над 160   млрд.  EUR годишно. Оборудването на 230 млн. автомобила в ЕС с eCall може да спести 26 млрд. EUR годишно. Системата eCall също така ще улесни управлението на задръстванията по пътищата и въвеждането на услуги като сателитната навигация в автомобилите.  Меморандумът на ЕС за разбирателство и списък на подписалите го са на разположение на следните интернет страници:    http     ://     ec     .     europa     .     eu     /     information     _     society     /     activities     /     esafety     /     doc     /     esafety     _     library     /     mou     /     invehicle     _     ecall     _     mou     .     pdf       http     ://     ec     .     europa     .     eu     /     information     _     society     /     activities     /     esafety     /     doc     /     esafety     _     library     /     mou     /     list     _     of     _     signatures     .     pdf     Стратегията на Комисията за системата eCall на ЕС и споразумението, подписано от 15 държави-членки и над 80 организации, са на разположение на следните интернет страници:    http     ://     ec     .     europa     .     eu     /     information     _     society     /     activities     /     esafety     /     ecall     /     index     _     en     .     htm     Повече информация за eCall е на разположение на следния интернет адрес:    http     ://     ec     .     europa     .     eu     /     information     _     society     /     newsroom     /     cf     /     news     .     cfm     ?     item     _     type     =     library     &amp;     item     _     subtype     =     audiovisual     &amp;     tpa     _     id     =144     Днешното прессъобщение на GSM асоциацията — Европа е на разположение на следната интернет страница:   http    ://    www    .    gsmworld    .    com    /    newsroom    /    index    .    htm
