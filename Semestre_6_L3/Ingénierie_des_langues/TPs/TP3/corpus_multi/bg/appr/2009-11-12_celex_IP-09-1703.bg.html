IP/09/ 1703   Брюксел, 12 ноември 2009 г.  Изменение на климата:  доклад за напредъка показва, че ЕС е в график за изпълнението или дори за преизпълнение на целта по Протокола от Киото за намаление на емисиите   Както показва годишният доклад на Европейската комисия относно напредъка в областта на емисиите, ЕС е на път да изпълни своите ангажименти по Протокола от Киото за намаляване или ограничаване на емисиите на парникови газове.  Последните прогнози показват, че ЕС-15 ще изпълни своята цел по Протокола от Киото за намаление на емисиите с 8 %;  10 от останалите 12 държави-членки на също имат индивидуални ангажименти по Протокола. Предвижда се, че те ще изпълнят тези ангажименти за намаление на своите емисии със 6 или 8 % спрямо равнищата от базовата година. Това ще бъде постигнато чрез комбинация от: въздействието на вече предприетите политики и мерки, закупуване на кредити за намаление на емисии от проекти в трети страни, придобиване на квоти и кредити от страна на участниците в Европейската система за търговия с емисии (EU ETS), както и горскостопански дейности, водещи до поглъщане на въглероден диоксид от атмосферата.  Комисарят по околната среда Ставрос Димас заяви: „Тези прогнозни данни допълнително циментират водещата позиция на ЕС в изпълнението на нашите международни задължения за борба с изменението на климата. Те показват, че ЕС-15 е на път да изпълни своята цел по Протокола от Киото за периода 2008—2012 г. А с пакета от документи на ЕС в областта на изменението на климата и енергетиката, приет по-рано тази година, ние вече сме определили ключовите мерки за постигането до 2020 г. на много по-голямо намаление, с поне 20 % спрямо равнищата от 1990 г. Никой друг регион в света все още не е направил нещо подобно. Но едно намаление с 20 % не би било достатъчно за предотвратяване на опасно изменение на климата, поради което ЕС изрази готовност за по-голямо намаление — в размер на 30 %, при положение че други страни с големи емисии дадат своя справедлив принос, с оглед на постигането на глобално споразумение във връзка с климата през декември тази година в Копенхаген. От решаващо значение е нашите партньори в индустриализирания свят и големите бързоразвиващи се икономики да действат съгласно своите отговорности.“  Ангажиментите по Протокола от Киото  Съгласно Протокола от Киото, 15-те държави, които вече членуваха в ЕС при сключването на Протокола (ЕС-15), се ангажираха да намалят своите общи емисии на парникови газове, отделяни през периода 2008—2012 г., с 8 % под равнищата от избрана базова година (в повечето случаи това е 1990 г.). Този колективен ангажимент бе конкретизиран в диференцирани национални цели по отношение на емисиите за всяка една държава-членка от ЕС-15, които са обвързващи съгласно законодателството на ЕС.  За емисиите на ЕС-27 няма колективна цел . Десет от дванадесетте държави-членки, присъединили се към ЕС съответно през 2004 г. и 2007 г., имат индивидуални ангажименти по Протокола от Киото — да намалят своите емисии през периода 2008—2012 г. със 6 % или 8 % под равнищата от базовата година. Само Кипър и Малта нямат цели по отношение на емисиите.   Прогнозите за ЕС-15 и ЕС-27  Както бе съобщено през май тази година (вж.   IP/09/851   ), емисиите на парникови газове от ЕС-15 в 2007 г. — последната година, за която са налице пълни данни — бяха с 5,0 % по-ниски от равнищата през базовата година. Това постижение се откроява при съпоставка с постигнатия икономически растеж през същия период, който възлезе на около 44 %. За ЕС-27 като цяло, намалението на емисиите от 2007 г. спрямо базовата година бе с 12,5 %. Също така, съгласно оценки на Европейската агенция за околната среда, емисиите на страните от ЕС-15 в 2008 г. са намалели допълнително и са били със 6,2 % под равнищата от базовата година. Съответната оценка за емисиите на ЕС-27 е, че те са с 13,6 % по-малки в сравнение с равнището от базовата година.  Докладът на Европейската комисия за напредъка   1   , основаващ се на най-новите прогнози от държавите-членки   2   показва, че благодарение на съществуващите политики и мерки — т.е. мерките, които вече са въведени — се очаква емисиите на ЕС-15 през периода на поети задължения (2008—2012 г.) да намалеят със 6,9 % под равнищата от базовата година.  Плановете на 10 от страните в ЕС-15 да закупят емисионни кредити от проекти за намаление на емисиите, реализирани в трети страни по трите посочени в Протокола от Киото пазарни механизми — международна търговия с емисии, Механизма за чисто развитие и Инструмента за съвместно изпълнение — биха осигурили допълнителни намаления на емисии с 2,2%. Така цялостното намаление ще достигне 9,0 %   3   и по този начин ангажиментът по Протокола от Киото ще бъде преизпълнен. Допълнително намаление с 1,4 % ще дойде и от квотите и кредитите, които ще придобият индустриалните оператори, обхванати от Европейската система за търговия с емисии (EU ETS).  Планираните дейности за залесяване и възстановяване на гори, при които се създават биологични „поглътители“, поглъщащи въглероден диоксид от атмосферата, ще доведат до допълнително намаление с 1,0 %.   Обсъжданите понастоящем допълнителни политики и мерки, ако бъдат цялостно приложени, ще доведат до допълнително намаление с до 1,6 %. Така цялостното прогнозно намаление би достигнало 13,1 %, 3 което би осигурило значителен резерв за постигането на целта за намаление с 8 %.  Предвижда се, че всичките десет държави-членки от ЕС-12, които имат цели по Протокола от Киото, ще изпълнят или преизпълнят своите ангажименти.  В момента съществува неопределеност по отношение на прогнозите за продължителността и силата на икономическата рецесия, а следователно и на нейното въздействие върху емисиите; това би могло да доведе до преразглеждане на прогнозите за емисиите в бъдеще, когато ситуацията бъде изяснена. Освен това, възможно е в прогнозите на някои държави-членки бъдещите намаления на емисиите да са подценени, тъй като в тези прогнози не се отчита въздействието на приетия по-рано тази година пакет от документи в областта на изменението на климата и на енергетиката (вж.   IP/09/628   ).  Също така, необходимо е допълнително да се подобри методиката, използвана за оценка на въздействието на Европейската система за търговия с емисии (EU ETS). За да може този ефект да бъде оценен по-точно са необходими стабилни и последователни методики и допускания.  Прогнозите за емисии те на парникови газове следва да бъдат разглеждани в съпоставка с вече постигнатите реални намаления, които за периода от 1990 г. до 2007 г. са съответно: намаление с 9 % за ЕС-27 и намаление с 4 % за ЕС-15. Следователно, за да може в бъдеще да бъде постигната целта за намаление на емисиите до 2020 г. с 20 % или дори с 30 %, ще е необходимо значително да бъде ускорено полагането на съответните усилия в целия ЕС.  Допълнителна информация:   Докладът за напредъка е на разположение както следва:    http     ://     ec     .     europa     .     eu     /     environment     /     climat     /     gge     _     progress     .     htm    на основната уебстраница, посветена на изменението на климата, на ГД „Околна среда“:    http     ://     ec     .     europa     .     eu     /     environment     /     climat     /     home     _     en     .     htm       http     ://     www     .     eea     .     europa     .     eu     /     pressroom     /     newsreleases     Projected EU-15   4   emissions for non-ETS sectors expressed as annual average 2008-2012                         Member State                            Base-year emissions (BY)   Kyoto or burden-sharing target                 Projections of non-ETS emissions with existing policies and measures   Projections of non-ETS emissions with additional policies and measures   Kyoto or burden-sharing target for the non-ETS sectors   Removals from carbon sink activities   Use of Kyoto mechanisms at government level   Kyoto target for the non-ETS sectors, including carbon sinks and Kyoto mechanisms   Gap between non-ETS projections with existing policies and measures and initial Kyoto target   Gap between non-ETS projections with additional policies and measures and Kyoto target including carbon sinks and Kyoto mechanisms     Annual average 2008-2012   Annual average 2008-2012   Annual average 2008-2012   Annual average 2008-2012   Annual average 2008-2012   Annual average 2008-2012   Annual average 2008-2012   Annual average 2008-2012          Mt CO 2 -eq.     Mt CO 2 -eq.    % change from BY    Mt CO 2 -eq.     Mt CO 2 -eq.     Mt CO 2 -eq.    % of base-year emissions    Mt CO 2 -eq.    % of base-year emissions    Mt CO 2 -eq.    % of base-year emissions    Mt CO 2 -eq.    % of base-year emissions    Mt CO 2 -eq.    % of base-year emissions    Mt CO 2 -eq.    % of base-year emissions         Austria   79,0   68,8   -13,0%   59,1   57,9   38,1   48,2%   0,7   0,9%   9,0   11,4%   47,8   60,4%   21,0   26,6%   10,2   12,9%     Belgium   145,7   134,8   -7,5%   79,9   79,7   76,3   52,4%   0,0   0,0%   4,4   3,0%   80,7   55,4%   3,6   2,5%   -1,1   -0,7%     Denmark   69,3   54,8   -21,0%   36,4   36,4   30,3   43,7%   2,2   3,2%   4,2   6,1%   36,7   52,9%   6,2   8,9%   -0,2   -0,3%     Finland   71,0   71,0   0,0%   35,4   34,9   33,4   47,1%   0,6   0,8%   1,4   2,0%   35,4   49,9%   1,9   2,7%   -0,6   -0,8%     France   563,9   563,9   0,0%   409,5   382,0   431,1   76,5%   4,1   0,7%   0,0   0,0%   435,2   77,2%   -21,6   -3,8%   -53,2   -9,4%     Germany   1.232,4   973,6   -21,0%   463,2   443,7   520,5   42,2%   4,5   0,4%   0,0   0,0%   525,1   42,6%   -57,3   -4,7%   -81,4   -6,6%     Greece   107,0   133,7   25,0%   63,9   61,5   64,6   60,4%   1,1   1,1%   0,0   0,0%   65,8   61,5%   -0,7   -0,7%   -4,3   -4,0%     Ireland   55,6   62,8   13,0%   49,9   46,4   40,5   72,9%   2,2   4,0%   3,6   6,5%   46,4   83,4%   9,4   16,8%   0,0   0,0%     Italy   516,9   483,3   -6,5%   316,3   308,1   281,6   54,5%   10,2   2,0%   17,1   3,3%   308,9   59,8%   34,7   6,7%   -0,8    -0,2%      Luxembourg   13,2   9,5   -28,0%   10,6   10,4   7,0   53,1%   0,0   0,0%   3,7   28,1%   10,7   81,2%   3,6   27,2%   -0,3   -1,9%     Netherlands   213,0   200,3   -6,0%   125,1   125,1   112,8   52,9%   0,1   0,1%   13,0   6,1%   125,9   59,1%   12,4   5,8%   -0,8   -0,4%     Portugal   60,1   76,4   27,0%   50,9   50,4   41,6   69,1%   4,7   7,7%   4,8   8,0%   51,1   84,9%   9,4   15,6%   -0,7   -1,1%     Spain   289,8   333,2   15,0%   226,6   217,4   180,9   62,4%   5,8   2,0%   31,8   11,0%   218,6   75,4%   45,7   15,8%   -1,2   -0,4%     Sweden   72,2   75,0   4,0%   43,7   42,9   52,2   72,4%   2,1   3,0%   0,0   0,0%   54,4   75,4%   -8,6   -11,9%   -11,5   -16,0%     United Kingdom   776,3   679,3   -12,5%   362,2   362,2   433,1   55,8%   4,0   0,5%   0,0   0,0%   437,1   56,3%   -70,9   -9,1%   -74,9   -9,6%     EU-15   4.265,5   3.924,3   -8,0%   2.335,7   2.266,0   2.348,0   55,0%   42,4   1,0%   93,1   2,2%   2.483,5   58,2%   -12,3   -0,3%    -217,4     -5,1%        1 :   Напредъкът към постигане на целите по Протокола от Киото .  Съобщение от Комисията.  COM(2009) 630   2 :   На база сумиране на тези прогнози, направено от Европейската агенция за околната среда.    3 :   Това е закръглена стойност.    4 :  As a majority of EU-12 Member States did not submit differentiated emission projections for the ETS and the non-ETS sectors, they are not included in the table.
