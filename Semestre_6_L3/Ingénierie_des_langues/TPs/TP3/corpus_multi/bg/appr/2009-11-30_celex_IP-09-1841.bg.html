IP/09/1841   Брюксел, 30 ноември 2009 г.  Технология за моделиране би могла да спомогне за предотвратяване на бъдещи финансови кризи  Как ще се адаптира икономическата политика през 2020 г., когато една четвърт от населението на ЕС ще бъде на възраст над 65 години?  Могат ли икономистите да прогнозират по-добре как банките ще реагират на ограничения в кредитирането в бъдеще и какво ще бъде тяхното въздействие върху икономиката като цяло?  Как ще функционира икономиката, когато намаляването на енергийните ресурси затрудни удовлетворяването на нашите енергийни потребности?  Днес Европейската комисия представи важно научно постижение, което би подпомогнало икономистите да отговорят на подобни въпроси чрез използването на софтуер за икономическо моделиране.  Софтуерът, който е резултат от подкрепен от ЕС и успешно завършен днес научноизследователски проект на стойност 2,5 млн. EUR, прилага технологията за моделиране, използвана и за компютърно генерирани изображения (CGI) във филми. Той предсказва взаимодействието между големи популации от различни икономически участници като домакинства и дружества, банки и кредитополучатели или работодатели и търсещи работа, които търгуват и се конкурират помежду си както реални личности. Чрез придаване на всеки симулиран участник на индивидуално и реалистично поведение и взаимодействия, които показват как ще се развиват пазарите, това широкомащабно моделиране позволява по-добре да се установи действието на нови политики за справяне с бъдещи предизвикателства за обществото.  Вивиан Рединг, комисар на ЕС по въпросите на информационното общество и медиите, заяви: „ Това първокласно европейско научно постижение може да ни помогне да осъществим прехода от икономиката на писалката и хартията към икономиката на суперкомпютрите.  Резултатите от този научноизследователски проект ще допълнят традиционните икономически статистики и презумпции относно начина на реагиране на икономическите участници, като позволят по-добра оценка на последиците от политиката за хората, още докато тя е на етап на разработване. Очаквам работещите в правителствени органи изследователи и националните научноизследователски институти да действат бързо, за да предоставят възможно най-скоро този инструмент на разположение на лицата, вземащи решения.“  При тази технология за моделиране, разработена в рамките на подкрепен от ЕС научноизследователски проект, се използват експерименти чрез компютърна техника за разкриване на отношенията между големи популации от различни икономически участници на множество взаимосвързани пазари. За пръв път тази технология се прилага в такъв голям мащаб с използването на високопроизводителна компютърна техника. Всяко едно симулирано домакинство (или предприятие или банка) ще взема различни решения в отговор на различни парични, фискални или подкрепящи нововъведенията политики, включително например дали да се продължи със същата работа или да се търси нова, или каква част от заплатата да се спестява, харчи или инвестира. Това означава, че въздействието на една политика върху един пазар в определен момент вече не се оценява изолирано от други фактори.  Традиционната икономическа наука не успя да предвиди мащаба на последващото въздействие на кредитната криза върху световната икономика. Новият софтуер показва как банките реагират по различни начини, като вземат предвид широка гама от фактори — например какви резерви трябва да поддържат в сравнение с инвестициите, какви са моделите на поведение на техните клиенти по отношение на потреблението/инвестирането и спестяването, както и психологически фактори като доверие в пазара. След това той може да уведоми по-добре лицата, вземащи политически решения и желаещи да знаят как фискалните и паричните реформи ще повлияят на банките и потребителите, за мащаба на въздействието на финансовата криза върху реалната икономика. Софтуерът може симулира същия сценарий при по-възрастно население, за да се подпомогне планирането с оглед на застаряването на европейското население, или при ограничени енергийни доставки.  Софтуерът е предназначен да функционира на суперкомпютри, което позволява моделиране в голям мащаб, но е достъпен чрез който и да е свързан настолен персонален компютър и може да се използва от икономисти и определящи политиката лица без познания по компютърно програмиране. Чрез обвързването на стотици хиляди малки симулирани действия и реакции навсякъде в икономиката софтуерът може да даде на определящите политиката лица по-добра и по-цялостна представа за въздействието на тяхната политика върху живота и работата на хората.  Тригодишният проект бе осъществен от икономисти и учени по електронна обработка на данни от осем университета (в Италия, Франция, Германия, Турция и Обединеното кралство), обединени от ЕС и финансирани от бюджета за технологични изследвания на Комисията.  Контекст  В резултат на завършения днес научноизследователски проект е създаден програмен продукт за икономическо моделиране, наречен   EURACE   , който се основава на симулационната технология   FLAME   (Flexible Large-scale Agent Modelling Environment — „Среда за гъвкаво широкомащабно моделиране на участници“). Проектът бе съфинансиран от 2006 г. с 2,1 млн. EUR по общата програма на Комисията за научни изследвания (  Шеста рамкова програма  , 2001—2006 г.). Той представлява част от инициативата на Комисията за стимулиране на високорисковите изследвания в областта на   бъдещи и нововъзникващи информационни технологии   (  IP/09/608  ).  Неотдавна Комисията призова държавите от ЕС да увеличат инвестициите си във високорискови изследвания, за да се изравнят със САЩ, Китай и Япония. Комисията ще даде пример за това, като увеличи финансирането от 100 млн. EUR годишно понастоящем със 70 % до 2013 г. (  IP/09/397  ).  Пакет от материали за пресата с още информация относно този проект и за подкрепени от ЕС високорискови технологични изследвания е на разположение на следния интернет адрес:     http     ://     ec     .     europa     .     eu     /     information     _     society     /     newsroom     /     cf     /     itemdetail     .     cfm     ?     item     _     id     =5433    Annex Researchers participating in EURACE project            Country   Project coordinator   Organisation   Profession   Contact details     France   Christophe Deissenberg      Université de la Méditerranée      Economist     christophe.deissenberg@univmed.fr   + 33 4 4293 5985     Germany   Herbert Dawid      University of Bielefeld      Economist     hdawid@wiwi.uni-bielefeld.de   +49 521 106484     Italy   Silvano Cincotti      University of Genoa      Economist     silvano.cincotti@unige.it   +39 010 353 2080     Italy   Michele Marches      Università degli Studi di Cagliari      Computer Scientist      michele@diee.unica.it     +39 070 6755757      Italy   Mauro Gallegati      Università Politecnica delle Marche      Economist     mauro.gallegati@univpm.it   +39 071 220 7088     Turkey   Kaan Erkan      TUBITAK National Research Institute of Electronics and Cryptology      Computer Scientist     kaan.erkan@uekae.tubitak.gov.tr   +90 262 6481402     UK   Mike Holcombe      University of Sheffield      Computer Scientist     m.holcombe@dcs.shef.ac.uk   +44 1142221802     UK   Christopher Greenough      Science and Technology Facilities Council      Computer Scientist     christopher.greenough@stfc.ac.uk   +44 1235 445307
