IP /09/ 1043   Брюксел, 26 юни 2009 г. 26 юни 2009 г. — Международен ден за борба с наркотиците — стартиране на Европейското действие по отношение на наркотиците  Знаете ли, че около 12 милиона души в ЕС употребяват или в даден момент са употребявали кокаин?  Знаете ли, че на всеки час средно по един гражданин на ЕС умира от свръхдоза?  Знаете ли, че в Европа има между 7 000 и 8 000 смъртни случая годишно, причинени от употребата на наркотици?  Изправена пред сериозния проблем с наркотиците, Европейската комисия стартира днес нова инициатива за повишаване на осведомеността — ЕВРОПЕЙСКО ДЕЙСТВИЕ ПО ОТНОШЕНИЕ НА НАРКОТИЦИТЕ (ЕДОН), чиято основна цел е да мобилизира обществото и да предостави повече информация за наркотиците в Европейския съюз   Целта на ЕДОН е, доразвивайки принципа на „поделена отговорност“, да насърчи всеки, било то група, отделен гражданин, специалист или просто член на обществото, да подпише декларация и да поеме ангажимент, който по някакъв начин се отнася до проблема с наркотиците.  Заместник-председателят на Комисията Жак Баро, в присъствието на журналиста и телевизионна звезда Никос Алиагас и на журналиста и социален активист Йежи Овсяк, обяви днес официално началото на ЕДОН по време на проява, в която участваха около 120 представители от целия ЕС.  Заместник-председателят на Комисията и комисар за правосъдието, свободата и сигурността Жак Баро заяви:  „Един от приоритетите на новия План за действие на ЕС по отношение на наркотиците (2009—2012 г.) е да подтикне европейските организации и граждани да участват активно в тази политика, а ЕДОН е сред основните действия в този план.  Посредством ЕДОН ние се обръщаме към европейците във всекидневния им живот, като им предоставяме средства да изразят мнението си и да се ангажират с действия“.   Понастоящем 21 организации и отделни лица са заявили желанието си да поемат ангажимент, свързан с ЕДОН:    Асоциацията на родителите на учениците от Европейско училище  I в Брюксел (Белгия)     Кипърският съвет за борба с наркотиците (Кипър)   ETHIAS (Белгия)    FESAT — Европейска фо ндация на горещите линии за помощ във връзка с наркотиците (ЕС)    FNAPT — Национална федерация за предотвратяване на наркоманиите (Франция)    Фондация Villa Maraini (Италия)    Фондация la Caixa (Испания)    Фондация „Големият благотворителен коледен оркестър“ ( WOSP) — Йежи Овсяк (Полша)   FPAT — Португалска федерация на социалните институции, работещи за предотвратяване на наркоманиите (Португалия)   ICOS — Международен съвет за сигурност и развитие (ЕС)   Фар, семейства, изправени пред проблема с наркотиците (Франция)   London Drug Policy Forum (Обединеното кралство)    Общински съвет за борба с наркоманиите, Благоевград (България)   Peitenger Jugendhaus-ASBL (Люксембург)   PREV CENTRUM (Чешка република)   PREVNET (ЕС)   Qrendi Scout Group (Малта)    Списание TIIMI (Финландия)    Младежка организация за мир и развитие на Балканите (България)    Комитет на организациите на жените по въпроси, свързани с алкохола и наркотиците (WOCAD) (Швеция)    Европейски център за мониторинг на наркотиците и наркоманиите    От днес европейските граждани и организации имат възможност да използват ЕДОН, като помислят как всекидневните им дейности и техните социални отговорности и среда могат да повишат осведомеността за наркотиците и рисковете, свързани със злоупотребата с тях, и да увеличат ангажираността по тези въпроси. Това ще придаде европейско измерение на работата им и ще я направи видима на европейско равнище.  На уебсайта  www.action-drugs.eu  можете да изпратите информация за специфични и творчески действия на всяко равнище в Европа, които се отразяват положително на поведението по отношение на наркотиците или повишават информираността за наркотиците и за опасностите от злоупотребата с тях.  За да научите повече за работата на заместник-председателя на Комисията Баро, моля посетете неговия уебсайт:     http://ec.europa.eu/commission_barroso/barrot/welcome/default_en.htm
