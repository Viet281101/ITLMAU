IP/09/1966   Брюксел, 18 декември 2009 г.  Влизат в сила нови правила за далекосъобщенията  Новите правила на ЕС в областта на далекосъобщенията стават част от законодателството на ЕС от утре, с публикуването им в Официален вестник на Европейския съюз.  Новите правила, произтичащи от директивата за по-добро регулиране и директивата за правата на гражданите, трябва да бъдат транспонирани в националното право на 27-те държави-членки до юни 2011 г.  Новият Регламент, който създава нов Европейски орган за далекосъобщенията, наречен „Европейски регулаторен орган в областта на далекосъобщенията” (BEREC—"Body of European Regulators for Electronic Communications") е директно приложим и влиза в сила след 20 дни.  Този регулаторен орган предоставя служба за съгласувано регулиране в цяла Европа за укрепване на единния пазар на далекосъобщенията.  Последният етап в законодателния процес идва след окончателното споразумение, постигнато между Европейския парламент и Съвета през ноември 2009 г. (   IP/09/1812   ) .   „Създаването на новия Орган на европейските регулатори в областта на далекосъобщенията — BEREC е изключително ясен знак за това колко сме сериозни, когато заявяваме, че далекосъобщителните оператори в Европа и потребителите не трябва повече да усещат ограниченията, налагани от националните граници, по отношение на достъпа до мрежи и предоставянето на комуникационни услуги,” заяви Вивиан Рединг, комисар на ЕС по далекосъобщенията.  От пролетта на 2010 г., BEREC ще спомогне националните регулатори по далекосъобщения и Европейската Комисия да осигурят съгласувани и конкурентни условия при предоставянето на далекосъобщителни услуги в Европейския съюз..  След като директивите за реформата са вече публикувани в Официален Вестник, призовавам държавите-членки да започнат работа по своевременното транспониране на тези правила в националните си закони.  Бързото и правилно транспониране е от решаващо значение за гарантирането на правна сигурност, благоприятстването на конкуренцията и стимулирането на инвестиции в развиващия се единен пазар на далекосъобщенията в Европа.”  Новият европейски орган по далекосъобщения ( BEREC ) е съставен от ръководителите на 27-те национални регулаторни органи по далекосъобщения.  Решения ще се вземат, по правило, с мнозинство от две трети от гласовете и с обикновено мнозинство, когато BEREC дава становища свързани с анализа на Европейската Комисията относно мерките, за които е била уведомена от националните регулаторни органи (виж   MEMO/09/539   ).  Решенията на BEREC ще бъдат изготвяни с помощта на независими експерти.  BEREC  също така ще предоставя съвети, ще подкрепя и допълва независимата работа на националните регулаторни органи по далекосъобщения, особено когато става въпрос за регулаторни решения с трансгранични аспекти.  В резултат на реформата на далекосъобщенията в ЕС, 500-те милиона жители на ЕС ще разполагат с по-голям избор като потребители благодарение на засилената конкуренция на пазарите на далекосъобщенията в Европа, с по-добро покритие с бързи широколентови интернет връзки в цяла Европа, а правото им на неприкосновени лични данни ще бъде затвърдено.  Що се отнася до областта на радиочестотния спектър, държавите-членки са тези, които трябва да приспособят системите си за разпределение и лицензиране към новите правила, да дадат възможност за гъвкавост на ползвателите на радиочестотния спектър  Европейската Комисия ще изготви предложение за първата програма за политиката на ЕС в областта на радиочестотния спектър, нововъведение в пакета за реформи, както и за създаването на стратегическа рамка за разработване на ясна политика в областта на радиочестотния спектър в ЕС.  Днес бе публикувано и Решение на Комисията, което внася промени в групата за политиката на ЕС в областта на радиочестотния спектър с цел да се позволи пълното упражняване на консултативната ѝ роля при подготвянето на тези свързани с радиочестотния спектър проекти за представяне пред Комисията.  Информация относно 12-те най-важни реформи съгласно новия пакет от мерки на ЕС в областта на далекосъобщенията се съдържа в MEMO/09/5 68 .  Следващи стъпки:    Създаване на Орган на европейските регулатори в областта на далекосъобщенията — BEREC (през пролетта на 2010 г.) – Трябва да се отбележи, че окончателното решение относно седалището на този орган изисква споразумение между правителствата на 27-те държави-членки;    Транспониране на пакета за реформа на далекосъобщенията в националното законодателство на 27-те държави-членки на ЕС (до юни 2011 г.)    За допълнителна информация: Текст на договорения пакет за реформа    http://ec.europa.eu/information_society/policy/ecomm/tomorrow/index_en.htm           MEMO/09/5   68       Решение на Комисията за промени в групата за политиката в областта на радиочестотния спектър :    http://ec.europa.eu/information_society/policy/ecomm/radio_spectrum/documents/legislation/index_en.htm
