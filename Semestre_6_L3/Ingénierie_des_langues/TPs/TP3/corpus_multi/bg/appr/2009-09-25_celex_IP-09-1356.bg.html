IP/09/ 1356   Брюксел, 25 септември 2009 г. 25-ти септември: Среща с учени в 200 града на 30 страни – това е Европейската нощ на изследователите! По време на организираната за пети път Европейска нощ на изследователите, 200 града из цяла Европа ще честват науката по различни начини, но под един и същ флаг. Театрални представления в Лисабон, спортни състезания в Брюксел, организирано за всички рисуване по стена в Милано…В същото време, в други европейски страни, всички погледи ще бъдат насочени към небето, за да наблюдават звездите… Тази нощ европейските граждани от 30 страни ще имат възможността да се срещнат с професионални изследователи, да участват в научни опити, да изпробват модерно научно-изследователско оборудване, да опознаят връзките между науката и изкуството, както и да разберат до колко далече се разпростират границите на знанието. Всеки може да стане учен за една нощ. Тази пета по ред Европейска нощ на изследователите, организирана за първи път от Европейската комисия през 2005 г., предоставя на хората уникалната възможност да установят връзка с изследователите, сплотявайки ги чрез магията и красотата на науката. Това събитие е също така прекрасна възможност за запознаване със значими европейски научно-изследователски проекти, както и за предоставяне на повече информация за това как се развива научна кариера.   Ето няколко примера от събитията, предвидени за тази вечер:   Рали звездата Хенри Пескароло и лекоатлетката Ким Геверт ще се съревновават в спортни състезания с местни изследователи в Redu-Transinne (Белгия).   Във Фраскати (Италия) деца, студенти, учени и музиканти ще се състезават в изследването на музикалния звук.   Във Великобритания, TNS Дърам ще предава радиопрограма за Европейската нощ на изследователите, което ще насърчи слушателите да участват в кулинарни експерименти.    Междувременно, в Планетариума в Хамбург, в Германия, ще бъде представена програма относно изменението на климата.    Изследователи и граждани даже ще плават заедно в Цюрихското езеро, в Швейцария. Списъкът е твърде дълъг, за да бъде представен подробно (виж   дневен ред   ). През годините, увеличаващият се брой участници свидетелства за успеха на инициативата. През 2005 г. тя привлече интереса на 20 000 европейци от 15 европейски страни; миналогодишната Нощ на изследователите привлече 320 000 участници от 28 страни от Европа и извън нея. Общи данни  Европейският съюз съфинансира събитията в Нощта на изследователите, по линия на 7-мата рамкова програма на Европейските общности за научни изследвания (   FP7   , програма „Хора“). Поканите за представяне на предложения се управляват от Изпълнителната агенция за научни изследвания (REA), която е новооткрита европейска изпълнителна агенция. Общият приблизителен бюджет за Нощта на изследователите е 3 млн. евро.   Европейският съюз помага също така на европейските изследователи да реализират своя потенциал и да дадат своя ефективен принос за научни изследвания, както и за цялото общество като цяло чрез 7-мата рамкова програма ,   Програма „Мария Кюри”   .   Линкове  Дневен ред на „Нощта на изследователите”:   http://ec.europa.eu/research/researchersineurope/events/researchersnight09/index_en.htm    Седма рамкова програма за изследвания:   http://ec.europa.eu/research/fp7/     Програма "Мария Кюри"   http://ec.europa.eu/mariecurieactions/
