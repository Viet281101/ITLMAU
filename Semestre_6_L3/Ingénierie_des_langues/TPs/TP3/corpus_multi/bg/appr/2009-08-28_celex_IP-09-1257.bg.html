IP/09/1257  Брюксел, 28 август 2009 г.  Европейската цифрова библиотека удвои обема си, но все още няма общо решение за авторското право в интернет  Потребителите на интернет вече имат достъп до 4,6 милиона цифровизирани книги, карти, фотографии, филмклипове и вестници на Europeana, многоезичната циврова библиотека на Европа (   www.europeana.eu   ).  От създаването си през ноември 2008 г. Europeana увеличи своя обем повече от два пъти (   IP/08/1747   ).  Днес Европейската комисия в политически документ обяви своята цел до 2010 г. броят на цифровизираните обекти да достигне 10 милиона.  Освен това Комисията лансира обществена дискусия за бъдещите предизвикателства, пред които е изправена цифровизацията на книгите в Европа:  потенциалът на сътрудничеството на обществения и частния сектор и необходимостта да се реформира прекалено разпокъсаната рамка на Европа в областта на авторското право.  „Цифровизирането на книгите действително е херкулесова задача, но предоставя достъп до културни съдържания на милиони граждани в Европа и извън нея.  Затова приветствам първите усилия на държавите-членки и културните им институции да пълнят рафтовете на европейската цифрова библиотека “, заяви Вивиан Рединг, комисар на ЕС по информационното общество и медиите.  „Намирам обаче за тревожен факта, че само 5 % от всички цифровизирани книги в ЕС са на разположение в Europeana.  Забелязвам също така, че почти половината от цифровизираните произведения на Europeana произхожда от една единствена държава-членка, докато всички останали държави-членки продължават да изостават значително от предвиденото.  За мен това означава преди всичко, че държавите-членки трябва да престанат да завиждат на другите континенти за напредъка им и най-после сами да си напишат домашното.  Освен това става ясно, че само една Europeana няма да е достатъчна, за да се осигури мястото на Европа в цифровия атлас на света.  Трябва да си сътрудничим по-добре, за да подготвим европейската рамка в областта на авторското право за цифровата ера.“  Понастоящем потребителите могат да намерят на Europeana 4,6 милиона цифровизирани обекта, в сравнение с 2 милиона преди девет месеца.  Новодобавените обекти включват например:  колекция от 70 старопечатни книги (произведени по най-старите печатни техники) от библиотеката на Каталуния, издание на „Лузитани“ (Os Lusíadas) от Луиш дe Камоиш — националната поема на Португалия — от 1572 г., както и филмов материал за Берлинската улица Friedrichstraße от 1913 г., предоставен от Association des Cinémathèques Européennes.  Същественият напредък, постигнат с Europeana, разкрива обаче и предизвикателствата и проблемите във връзка с процеса на цифровизирането.  Засега в Europeana са включени главно цифрованизирани книги, които са обществено достояние, т. е. вече не са защитени от авторското право (тази защита продължава до 70 години след смъртта на автора).  По правни причини понастоящем Europeana не съдържа нито произведения с изчерпани тиражи (около 90 % от книгите в европейските национални библиотеки), нито „осиротели“ произведения (приблизително 10—20 % от защитените от авторското право колекции), които все още са защитени от авторското право, но авторът не е известен.  Освен това Europeana пока зва, че в Европа лицензите за материали със запазени авторски права все още се издават в много разпокъсана правна рамка. В началото на тази година френски колекционер трябваше дори да оттегли фотографии от Europeana, защото е имал право да разпространява материалите само на територията на Франция.  За са се обсъждат всички тези въпроси, днес Комисията започна допитване до обществеността относно бъдещето на Europeana и цифровизацията на книгите, което ще продължи до 15 ноември 2009 г. Комисията поставя например следните въпроси: Как може да се гарантира, че цифровизираните материали са достъпни за потребителите в целия ЕС? Трябва ли да се подобри сътрудничеството с издателите по отношение на защитени от авторско право материали? Добра идея ли ще бъде да се създадат европейски регистри за „осиротели“ произведения и произведения с изчерпани тиражи? Как да бъде финансирана Europeana в дългосрочен план?  Контекст  Europeana бе създадена от Европейската комисия през ноември 2008 г.  (   IP/08/1747   ).  От 2009 до 2011 г. програмата на ЕС   eContent     plus   покрива около 80 % от бюджета на Europeana — 2,5 милиона EUR годишно. Държавите-членки и културни институции ще внесат останалите суми.  До 2013 г. Европейската комисия може да подпомага Europeana с още 9 милиона евро по Рамковата програма за конкурентоспособност и иновации (   Competitiveness and Innovation Programme   ).  Офисът на Europeana се намира в Нидерландската национална библиотека в Хага и се поддържа от Фондацията за европейската цифрова библиотека.   При стартирането на Europeana през ноември 2008 г. уебсайтът беше толкова търсен, че първоначално се срути (   MEMO/08/733   ). Сега той вече функционира безпроблемно.  Материали за пресата относно Europeana може да намерите на адрес:   http://ec.europa.eu/information_society/newsroom/cf/itemlongdetail.cfm?item_id=5181    Europeana — европейска цифрова библиотека:    http://www.europeana.eu/    Инициатива на Европейския съюз за цифровите библиотеки:    http://ec.europa.eu/information_society/activities/digital_libraries/index_en.htm    Annex Overview of the contribution of EU Member States to Europeana in % of the total number of objects (4.6 million) – situation end July 2009 –         EU countries     France   47%     Germany   15.4%     Netherlands   8%     United Kingdom   7.9%     Sweden   5.2%     Finland   4%     Greece   1.6%     Italy   1.2%     Belgium   1.1%     Slovenia   0.7%     Spain   0.6%     Estonia   0.4%     Luxembourg   0.4%     Poland   0.3%     Romania   0.3%     Austria   0.2%     Portugal   0.2%     Hungary   0.1%     Latvia   &lt;0.1%     Cyprus   &lt;0.1%     Bulgaria   &lt;0.1%     Czech Republic   &lt;0.1%     Denmark   &lt;0.1%     Ireland   &lt;0.1%     Lithuania   &lt;0.1%     Malta   &lt;0.1%     Slovakia   &lt;0.1%     Non EU countries     Norway   4.3%     Switzerland   0.4%
