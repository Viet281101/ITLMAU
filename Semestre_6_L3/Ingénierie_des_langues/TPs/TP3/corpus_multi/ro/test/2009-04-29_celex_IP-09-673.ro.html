IP/09/673
Bruxelles, 29 aprilie 2009Remunerarea directorilor: Comisia
prezintă noi recomandări privind structura și stabilirea
remunerării directorilorComisia Europeană a adoptat o recomandare
privind regimul de remunerare a directorilor
societăților cotate, completând recomandările
anterioare 2004/913/CE și 2005/162/CE. O strategie de remunerare
adecvată trebuie să asigure remunerarea conform unor criterii de
performanță și să constituie un stimulent pentru directori
în vederea asigurării dezvoltării durabile a societății
pe termen mediu și pe termen lung. Recomandarea existentă privind
remunerarea directorilor se bazează pe ideea remunerării conform
criteriilor de performanță, respectând transparența
politicilor de remunerare. Noua recomandare va oferi orientări suplimentare
privind realizarea acestui deziderat prin stabilirea celor mai bune practici
în vederea elaborării unor politici de remunerare adecvate. În
acest scop, recomandarea se concentrează asupra anumitor aspecte legate de
structura remunerării directorilor și de procesul de stabilire a
remunerării directorilor, inclusiv supravegherea de către
acționari. Comisia a adoptat, de asemenea, o recomandare privind politicile
de remunerare în sectorul serviciilor financiare. (a se vedea IP/09/674).
Comisarul pentru piața internă și servicii, Charlie McCreevy,
a declarat: „Sistemele de stimulente acordate directorilor executivi ai
societăților cotate au dus de prea multe ori la acțiuni de
management orientate excesiv pe termen scurt și uneori la
«recompensarea eșecurilor». Este nevoie de completarea
reglementărilor UE existente cu orientări suplimentare asupra anumitor
aspecte esențiale ale structurii remunerării directorilor. De
asemenea, am consolidat procesul de stabilire a remunerării directorilor
prin introducerea supravegherii de către acționari. Mesajul nostru
foarte este clar: remunerarea directorilor trebuie să fie clar
proporțională cu performanțele acestora și nu trebuie
să recompenseze eșecurile.”
În ceea ce privește structura remunerării directorilor,
recomandarea invită statele membre să:stabilească o limită (maximum 2 ani de componente fixe în
remunerarea directorilor) privind plata compensatorie la încetarea
neprevăzută contractului de muncă (golden parachutes)
și să interzică plata compensatorie în cazul
eșecurilor;
solicite o ponderare a remunerării fixe și a celei variabile
și să stabilească, în cazul remunerării variabile,
criterii de performanță predeterminate și măsurabile în
vederea consolidării relației între performanță și
remunerare; 
să promoveze dezvoltarea durabilă pe termen lung a
societăților prin utilizarea echilibrată a criteriilor de
performanță pe termen scurt și pe termen lung pentru remunerarea
directorilor, prin amânarea plății variabile, prin introducerea
unei perioade minime de intrare în drepturi pentru opțiunile pe
acțiuni (stock options) și pentru acțiuni (cel puțin
trei ani); reținerea unei părți din acțiuni până
la încheierea perioadei de serviciu; 
să autorizeze societățile să recupereze remunerarea
variabilă acordată pe baza unor informații care s-au dovedit a fi
evident eronate („clawback”). În ceea ce
privește stabilirea remunerării directorilor, recomandarea
invită statele membre la:extinderea anumitor cerințe privind transparența pe care le
conține recomandarea existentă în vederea unei mai bune
supravegheri a politicilor de remunerare de către acționari;
garantarea faptului că acționarii, în special investitorii
instituționali, participă la adunările generale, după caz,
și își utilizează în mod judicios votul privind
remunerarea directorilor;
stabilirea restricției, pentru cadrele fără funcții
executive, de a beneficia de opțiuni pe acțiuni ca parte a
remunerării lor, pentru a se evita conflictele de interese
consolidarea rolului și a funcționării comitetului de
remunerare prin intermediul unor noi principii privind (i) componența
comitetelor de remunerare; (ii) obligația membrilor comitetelor de
remunerare de a fi prezenți la adunările generale în care se
discută politicile de remunerare pentru a oferi explicații
acționarilor; iii) evitarea conflictelor privind serviciile de
consultanță referitoare la remunerare. Recomandarea ia
în considerație, în mod corespunzător, eforturile depuse
deja de mai multe state membre în contextul crizei financiare și are
drept scop încurajarea acestor progrese identificând cele mai bune
practici pentru a asigura o convergență mai mare în UE. Comisia
va monitoriza îndeaproape aplicarea recomandării și își
va prezenta public concluziile în tablourile de bord. 
După un an, Comisia va examina ambele recomandări în lumina
experienței dobândite și a rezultatelor monitorizării
și va prezenta un raport de evaluare privind aplicarea ambelor
recomandări de către statele membre.
Textul integral al recomandării este disponibil la următoarea
adresă web:
http://ec.europa.eu/internal_market/company/directors-remun/index_en.htm
MEMO/09/213
