IP/ 09/845   Bruxelles, 28 mai 2009  B eneficii reale pentru cetățenii din întreaga Europă:  realizările Comisiei în perioada 2004-2009   Comisia Europeană a prezentat astăzi bilanțul realizărilor sale, înainte de alegerile pentru Parlamentul European.  Comisia a făcut ca Uniunea Europeană reunită să funcționeze în beneficiul cetățenilor săi, activitatea Comisiei conducând la creșterea stabilității și a prosperității unei Uniuni formate din 27 de state membre. De asemenea, aceasta a luat măsuri decisive pentru a răspunde crizei economice și financiare și a pus în aplicare o abordare integrată pentru combaterea schimbărilor climatice și pentru asigurarea securității aprovizionării cu energie. Comisia a încercat să influențeze globalizarea, astfel încât aceasta să nu conducă la excluziune, să fie mai bine reglementată și să reflecte valorile europene.  Pre ședintele Comisiei Europene, José-Manuel Barroso, a declarat : „Această Comisie, prima dintr-o Uniune extinsă la 27 de state membre, s-a confruntat cu unele din cele mai dificile perioade prin care a trecut vreodată Uniunea Europeană, în momente de importante schimbări economice si sociale. Bilanțul activității noastre arată că am fost consecvenți în apărarea valorilor și obiectivelor fundamentale care au făcut posibile succesele Uniunii, și că vom lăsa o contribuție importantă la viitoarea dezvoltare a proiectului european.  Sunt deosebit de mândru de modul în care am reacționat în fața crizei economice și financiare, de agenda noastră ambițioasă de luptă împotriva schimbărilor climatice și de crearea unei veritabile politici energetice europene. De asemenea, în prezent, ne-am asumat rolul de lider în procesul de influențare a procesului de globalizare, prin armonizarea acestuia cu valorile europene, precum și în promovarea intereselor europene la nivel global. Acum este momentul ca cetățenii europeni să-și exprime opiniile privind viitorul, cu ocazia alegerilor pentru Parlamentul European. Fac apel la cetățenii europeni să-și exercite acest drept democratic”.  Bilan țul realizărilor este prezentat într-un document cuprinzător, publicat astăzi în toate limbile oficiale ale UE.   Pe parcursul ultimilor cinci ani, Comisia Barroso și-a construit credibilitatea în fața cetățenilor, a operatorilor economici, a statelor membre și a Parlamentului European. A arătat că este capabilă să propună inițiative ambițioase, dar realiste și că poate garanta realizarea acestora într-un context caracterizat de schimbări instituționale și de criză economică.  Au fost adoptate noi acte normative importante, pentru a pune în mod ferm piața unică în serviciul cetățenilor - de exemplu, prin consolidarea drepturilor pasagerilor în sectorul transporturilor, prin reducerea tarifelor de telefonie mobilă sau prin facilitarea plăților transfrontaliere. În paralel, Comisia a simplificat actele normative ale Uniunii Europene, propunând eliminarea a aproximativ 10% din legislația comunitară care nu este necesară și reducerea sarcinilor administrative pentru mediul de afaceri, în special pentru întreprinderile mici și mijlocii.  Acce ntul pus de Comisie pe creștere și ocuparea forței de muncă în cadrul Strategiei de la Lisabona reînnoite și a Pactului de stabilitate și creștere revizuit a plasat Europa într-o poziție mai bună pentru a răspunde actualei crize economice, financiare și de ocupare a forței de muncă. Comisia a fost prima instituție internațională care a prezentat un plan de redresare credibil, fiind atât în avangarda măsurilor referitoare la activele depreciate, recapitalizare, ajutoare de stat, cât și a măsurilor de trecere de la salvare la redresare în sectoare specifice, precum cel al construcției de vehicule. Comisia conduce ofensiva la nivel european și în cadrul G-20, prin punerea în aplicare a recomandărilor raportului Larosière.   Comisia Barroso a fost, de asemenea, la originea reorientării radicale a abordării europene în ceea ce privește schimbările climatice și energia. Prin pachetul ambițios de măsuri legislative pregătit de Comisia Barroso, Europa a arătat că este pregătită să își asume rolul de lider și că va continua să se manifeste astfel, în perspectiva Conferinței internaționale privind schimbările climatice, de la Copenhaga. Comisia se asigură că măsurile pe termen scurt, adoptate ca răspuns la criza economică, sunt pe deplin compatibile cu obiectivele pe termen lung.  Comisia Europeană a depus eforturi considerabile pentru influențarea contextului global în schimbare, în vederea abordării unor aspecte precum sărăcia, problemele sanitare globale, fenomenul migrației și chestiunile privind securitatea. Influența Comisiei s-a evidențiat în contextul crizelor din Georgia, Orientul Mijlociu și Africa. În același timp, UE s-a implicat în asigurarea stabilității regionale din vecinătatea sa și a promovat parteneriate eficace și ambițioase cu anumite puteri globale, pentru a apăra interesele și valorile europene.  Este n ecesară continuarea eforturilor. Runda de negocieri comerciale de la Doha urmează să fie încheiată. O serie de propuneri de reformare a piețelor financiare, de stimulare a ocupării forței de muncă și de abordare a altor provocări importante au fost prezentate de Comisie, dar acestea așteaptă aprobarea finală a UE. Pe măsură ce continuăm gestionarea efectelor actualei crize economice, Comisia va trebui să se asigure că Uniunea Europeană va ieși mai puternică din această încercare. Comisia va continua să se concentreze pe necesitatea de a ratifica Tratatul de la Lisabona, care conferă Uniunii o capacitate crescută de acțiune.  Comisia Barroso și-a asumat inițiativa propunerii de soluții la problemele actuale: planul de redresare economică, combaterea schimbărilor climatice, securitatea energetică, Fondul de ajustare la globalizare, mecanismul pentru produse alimentare de 1 miliard de euro pentru țările în curs de dezvoltare, Institutul European de Tehnologie, 5 miliarde de euro pentru finanțarea unor proiecte energetice și instalarea de internet în bandă largă pentru comunitățile rurale, pactul privind migrația – toate acestea sunt rezultatul inițiativelor Comisiei. Comisia a arătat că Uniunea Europeană este capabilă să lucreze cu 27 de state membre, că poate conduce dezbaterile și obține rezultate. Comisia a fost forța motrice care a făcut posibil progresul agendei europene și a construit consensul între cele 27 de state membre în cadrul fiecărui Consiliu European, atât în momente favorabile, cât și în situații dificile. Aceasta este moștenirea lăsată de actuala Comisie. Context  Comisia Barroso și-a început activitatea la 22 noiembrie 2004. Mandatul acesteia este programat să se încheie la 31 octombrie 2009.  În ultimii patru ani și jumătate, Comisia a adoptat propuneri legislative ambițioase. De la începutul anului 2005, Parlamentul European și Consiliul au aprobat peste 470 de propuneri în cadrul procedurii de codecizie.  Mai multe informa ții cu privire la realizările Comisiei în domenii specifice de politică pot fi obținute de la cabinetul fiecărui comisar. O copie a documentului care prezintă realizările Comisiei poate fi consultată la următoarea adresă:    http://ec.europa.eu/commission_barroso/president/priorities/bilan/index_en.htm
