IP/09/303
Bruxelles, 23 februarie 2009Comisia își
îndreaptă atenția către prevenirea dezastrelor și
reducerea riscurilor în interiorul și în exteriorul Uniunii
EuropeneComisia Europeană a adoptat astăzi
două comunicări referitoare la dezastre: o abordare
comunitară a reducerii impactului dezastrelor naturale și al celor
provocate de om pe teritoriul UE și o strategie de sprijinire a reducerii
riscului de dezastre în țările în curs de dezvoltare.
Comunicările, adoptate ca pachet, reprezintă o primă
tentativă de constituire a unei abordări mai strategice, în
special din perspectiva unor riscuri sporite determinate de schimbările
climatice. Acțiunea propusă la nivel comunitar vizează domenii
în care o abordare comună este mai eficientă decât
abordări naționale separate, cum ar fi dezvoltarea cunoașterii,
punerea în legătură a protagoniștilor și politicilor,
precum și ameliorarea performanței instrumentelor comunitare existente
de prevenire a dezastrelor. În ceea ce privește țările
în curs de dezvoltare, Comisia prezintă o strategie a UE de sprijinire
a reducerii impactului dezastrelor naturale asupra unor țări
considerate a fi cu risc ridicat. Ambele comunicări contribuie la
implementarea „Cadrului de acțiune de la Hyogo pentru perioada
2005-2015”, adoptat la conferința mondială privind reducerea
dezastrelor. 
Comisarul european pentru mediu, Stavros Dimas, a declarat: „Dezastrele
naturale constituie o amenințare tot mai importantă pentru statele
membre ale UE și se preconizează creșterea frecvenței
și magnitudinii acestora în următorii ani din cauza efectelor
schimbărilor climatice. Trebuie să facem tot posibilul pentru a reduce
impactul acestora pregătindu-ne cât mai bine în acest sens.
Această comunicare este un prim pas important în lansarea unui proces
de intervenție comunitară pe termen lung în acest
domeniu.”
Comisarul european pentru dezvoltare și ajutor umanitar, Louis Michel, a
declarat: „Tsunami-urile sau uraganele lasă în urmă ravagii
și distrug viețile oamenilor săraci de pe tot globul. Știm
că e mai bine să previi decât să vindeci. Investițiile
în reducerea riscurilor înainte de producerea unui dezastru aduc
beneficii enorme în comparație cu ajutoarele umanitare care se
acordă în urma acestuia. Și știm că situația va
continua să se înrăutățească din cauza
schimbărilor climatice; de aceea trebuie să acționăm acum.
Consider că reducerea riscului de dezastre va ajuta la salvarea de
vieți și va reprezenta, de asemenea, o armă fundamentală
în lupta împotriva sărăciei de pe întreaga
planetă.”
Prevenirea:  valoare adăugată la nivelul UE
Comunicarea privind prevenirea identifică domenii în care
acțiunea la nivelul UE ar putea aduce valoare adăugată. Acestea
cuprind: instituirea unui inventar la nivel comunitar conținând
informațiile și bunele practici existente; elaborarea unor
orientări privind cartografierea pericolelor și riscurilor; punerea
în legătură a protagoniștilor și politicilor pe
parcursul ciclului de gestionare a dezastrelor prin mai multă instruire
și prin mai multe acțiuni de sensibilizare; ameliorarea accesului la
sistemele de avertizare timpurie și o direcționare mai eficientă
a fondurilor comunitare.
Reducerea riscului de dezastre: o măsură esențială
pentru reducerea sustenabilă a sărăciei
Comunicarea privind reducerea riscului de dezastre stabilește expune
următoarele priorități de acțiune:consolidarea dialogului politic cu țările în curs de
dezvoltare; 
integrarea reducerii riscului de dezastre atât în politica și
acțiunile UE, cât și în cele ale țărilor în
curs de dezvoltare, inclusiv asistența din partea UE acordată
investițiilor la nivel național destinate reducerii riscurilor;
elaborarea unor planuri regionale, începând cu unul pentru
Caraibe: aceste planuri de acțiune vor include, de exemplu,
asistență pentru campaniile de sensibilizare.UE va
stabili toate acțiunile specifice preconizate într-un plan de
implementare prevăzut pentru iunie 2009.
Context
În martie 2008, Comisia a adoptat o Comunicare privind consolidarea
capacității de răspuns a Uniunii în caz de catastrofe
[COM(2008)130]. Aceasta a avut o abordare integrată care cuprinde toate
etapele dezastrelor (prevenire, pregătire, răspuns imediat,
recuperare), toate tipurile de dezastre (în interiorul sau în
exteriorul UE, naturale sau provocate de om) și toate instrumentele UE,
precum și coordonarea interinstituțională. Comunicarea a inclus
și o anexă specifică privind incendiile forestiere. Comunicarea a
anunțat cele două propuneri privind prevenirea și privind
strategia UE pentru reducerea riscului de dezastre în țările
în curs de dezvoltare. Mai mult, atât Parlamentul European, cât
și Consiliul au făcut un apel să se acționeze de
urgență în domeniul prevenirii dezastrelor.
Costul economic al dezastrelor din Europa este estimat la 15 miliarde de
euro.
Dezastrele afectează cel mai mult țările în curs de
dezvoltare, deoarece acestea sunt cele mai vulnerabile și au cea mai
redusă capacitate de a se confrunta cu astfel de situații. De
asemenea, dezastrele subminează și pun în pericol realizarea
Obiectivelor de Dezvoltare ale Mileniului (ODM) stabilite de ONU. Cele opt
obiective includ înjumătățirea numărului de persoane al
căror venit este mai mic de 1 dolar pe zi și posibilitatea ca fiecare
copil să poată încheia un ciclu primar de studii până
în 2015 (http://www.un.org/millenniumgoals
).
Conform Cadrului de acțiune de la Hyogo din 2005, un cadru
internațional privind reducerea riscului de dezastre, statele ar trebui
să conlucreze în această problemă. 
http://www.unisdr.org/eng/hfa/hfa.htm
Informații suplimentare
Comunicările se pot găsi la următoarele adrese:
Comunicarea privind prevenirea:
http://ec.europa.eu/environment/civil/index.htm
Comunicarea privind reducerea riscului de dezastre:
http://ec.europa.eu/development/policies/9interventionareas/environment_en.cfm
