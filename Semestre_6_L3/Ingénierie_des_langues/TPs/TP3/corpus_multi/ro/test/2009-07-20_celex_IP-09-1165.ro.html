IP/09/1165   Bruxelles, 20 iulie 2009 Miguel Induráin contribuie la selecția finală a propunerilor pentru noul logo oficial al UE pentru produse ecologice  La 20 iulie 2009, celebrul ciclist Miguel Induráin și-a oferit sprijinul pentru concursul de desemnare a logoului UE pentru produsele ecologice, organizat de Comisia Europeană.  Miguel Induráin, care a intrat în istorie după ce a câștigat de cinci ori consecutiv Turul Franței și două ori Turul Italiei, s-a întâlnit cu juriul concursului pentru a selecta cele mai bune propuneri de logo prezentate pentru acest eveniment paneuropean.  Fiu de fermier, Miguel Induráin și-a rafinat cunoștințele de nutriție toată viața și are experiență personală în ceea ce privește punerea în practică a acestora.  Spiritul său sportiv hotărât și buna înțelegere a beneficiilor oferite de o dietă sănătoasă au constituit un ajutor prețios pentru juriu în selectarea logourilor care reprezintă cel mai bine produsele ecologice și care vor fi intra în etapa finală a concursului.  Juriul cărui a Miguel Induráin i s-a alăturat pentru selecția finală a fost format din experți din domeniul agriculturii și producției ecologice, precum și din profesioniști renumiți la nivel internațional în domeniul designului.  Printre membrii marcanți ai juriului s-au numărat dl Erik Spiekermann din Germania, director de creație și managing partner;  Riitta Brusila-Räsänen , profesor de design grafic la Universitatea din Laponia, Finlanda;  Szymon Skrzypczak , un tânăr designer laureat din Polonia;  Elisabeth Mercier , directoare a Agence BIO din Franța;  Urs Niggli , director al Institutului de Cercetare pentru Agricultură Ecologică (FiBL) din Elveția;  Tom Václavík , din Republica Cehă, expert în marketingul produselor ecologice și președinte al Asociației Internaționale a Comercianților cu Amănuntul pentru Produse Ecologice ( Organic Retailers Association );  și Craig Sams, președintele Asociației pentru Soluri ( Soil Association ) din Regatul Unit.  Juriul concursului a fost prezidat de Rob Vermeulen, fost președinte al Asociației Paneuropene de Brand Design ( Pan-European Brand Design Association) .   Cele mai bune proiecte selectate vor fi date publicității, pentru ca publicul european să voteze câștigătorul concursului.  Proiectele selectate vor fi publicate pe   http://ec.europa.eu/agriculture/organic/logo/index_ro.htm   până la sfârșitul acestui an.  Fiecare cetățean UE poate participa la alegerea logoului câștigător.  Începând din iulie 2010, noul logo va fi aplicat pe toate produsele ecologice în întreaga Uniune Europeană.  Spre deosebire de logoul deja existent al UE pentru produse ecologice, care a fost folosit pe bază voluntară, noul logo va fi obligatoriu pentru toate produsele ecologice preambalate care provin din cele 27 de state membre.   Noul logo îi va ajuta pe consumatorii europeni să fie mai siguri că produsele pe care le cumpără sunt într-adevăr produse în mod ecologic și că sunt de o calitate standardizată la nivelul întregii Uniuni Europene.
