IP/09/620
Strasbourg, 22 aprilie 2009Mesajele scrise, apelurile și
serviciile de date în roaming vor costa mult mai puțin de la 1 iulieUn
mesaj scris trimis din străinătate în UE va costa cel mult 0,11
EUR de la 1 iulie, față de 0,28 EUR, cât costă în
prezent. Au trecut vremurile în care consumatorii sufereau
„șocuri ale facturii” dacă descărcau o imagine sau un
film utilizând serviciile de roaming în UE cu telefonul mobil. Reunit
în sesiune plenară la Strasbourg, Parlamentul European a votat
astăzi cu o amplă majoritate pentru noi reglementări la nivelul
UE privind mesajele scrise și serviciile de date în sistem roaming,
propuse de Comisia Europeană în septembrie 2008 (IP/08/1386).
Parlamentul a votat, de asemenea, noi reduceri ale prețurilor pentru
apelurile efectuate cu telefonul mobil în roaming într-o altă
țară UE. Până în iulie 2011, plafonul va scădea
progresiv de la 0,46 la 0,35 EUR pe minut pentru un apel efectuat în
străinătate în roaming și de la 0,22 la 0,11 EUR pentru
apelurile primite în străinătate în roaming. Operatorii de
telefonie mobilă vor trebui să factureze apelurile în roaming la
secundă începând cel târziu din secunda 31, ceea ce va pune
capăt practicilor actuale, din cauza cărora consumatorii plătesc
cu până la 24% mai mult. Deoarece Consiliul miniștrilor UE pentru
telecomunicații a semnalat deja că este de acord cu noile
reglementări privind serviciile de roaming, votul de astăzi
pregătește intrarea în vigoare a noilor reglementări la
momentul ideal, chiar la începutul perioadei vacanței de vară.
Conform așteptărilor, consumatorii europeni vor economisi
până la 60% din costul facturii pentru utilizarea telefonului mobil
în străinătate în UE. 
„Apreciez sprijinul puternic acordat astăzi de Parlamentul
European propunerii Comisiei de a crea o piață unică a
telecomunicațiilor pentru toți europenii, indiferent dacă
aceștia trec frontiera în scop turistic sau pentru călătorii
de afaceri,” a declarat José Manuel Barroso, președintele
Comisiei Europene. „Acum, în urma acestui vot, Europa este în
mod clar cel mai atractiv continent din lume pentru utilizatorii telefoanelor
mobile. Sper ca acest fapt să se traducă foarte curând
într-o dezvoltare și mai accentuată a serviciilor de date mobile
în UE.”
„Votul de astăzi pune capăt definitiv jecmănelii
pentru roaming în Europa,” a declarat comisarul UE pentru
telecomunicații, Viviane Reding. „Grație sprijinului puternic
al Parlamentului European și al Consiliului, s-a ajuns la un acord privind
noile reglementări referitoare la roaming într-un timp record de doar
7 luni. Tocmai la timp pentru vacanța de vară,
cetățenii europeni vor putea vedea acum piața unică
fără frontiere pe facturile lor de telefon.”
„În vremuri de recesiune economică, întărirea
puterii de cumpărare a consumatorilor este un instrument puternic pentru o
recuperare rapidă”, a declarat Comisarul pentru protecția
consumatorilor, Meglena Kuneva. „Iată de ce votul de astăzi
va consolida poziția consumatorilor, stimulând și mai mult
utilizarea telefoniei mobile în Europa.”
Noile reglementări UE privind serviciile de roaming aprobate astăzi
de Parlament vor avea drept rezultat:plafonarea prețului care poate fi facturat consumatorilor
pentru trimiterea unui mesaj scris în timp ce se află în
străinătate la 0,11 EUR (fără TVA),
față de media actuală de 0,28 EUR (prețul pentru un
mesaj scris trimis în roaming fiind de peste 0,35 EUR în
Țările de Jos și în Portugalia). 
reducerea substanțială a tarifelor pentru transferul de date
în roaming (costul navigării pe Internet sau al
descărcării de filme utilizând telefonul mobil în
străinătate), introducând un plafon pentru prețurile en
gros de 1 EUR/magabyte descărcat, față de media
actuală a prețurilor en gros de 1,68 EUR/megabyte, cu tarife
foarte ridicate în Irlanda (6,82 EUR), Grecia (5,30 EUR) și
Estonia (5,10 EUR). Plafonul pentru prețurile en gros va scădea
la 0,80 EUR în 2010 și la 0,50 EUR în 2011.
protejarea consumatorilor de „șocurile facturii”,
permițând clienților să aleagă un mecanism de
întrerupere atunci când factura ajunge la 50 EUR,
consumatorul putând opta pentru o limită superioară. Aceste
măsuri de transparență vor trebui puse în practică de
operatori până în martie 2010. Recent, un consumator german care
a descărcat în roaming un program TV în timp ce se afla în
Franța a primit o factură în valoare de
46 000 EUR.
reducerea în continuare a plafoanelor tarifare pentru apelurile
efectuate cu telefonul mobil în roaming. Plafoanele actuale, și
anume 0,46 EUR pentru apelurile efectuate și 0,22 EUR pentru
apelurile primite în străinătate, vor coborî la
0,43 EUR pentru apelurile efectuate și 0,19 EUR pentru apelurile
primite în străinătate de la 1 iulie 2009, apoi la 0,39,
respectiv 0,15 EUR, de la 1 iulie 2010 și la 0,35, respectiv
0,11 EUR, de la 1 iulie 2011 (este vorba în toate cazurile de
prețuri pe minut, fără TVA).
introducerea principiului facturării la secundă după
primele 30 de secunde pentru apelurile efectuate în roaming și
începând cu prima secundă pentru apelurile primite în
roaming. În prezent, consumatorii plătesc cu aproximativ 20% mai mult
decât consumă efectiv atunci când efectuează sau primesc
apeluri.În urma votului de astăzi al Parlamentului, noul
regulament al UE privind serviciile de roaming va deveni lege direct
aplicabilă în toate cele 27 de state membre ale UE la 1 iulie 2009.Noile reglementări privind serviciile de roaming, care se adaugă
primelor reglementări UE privind apelurile în roaming adoptate în
2007 (IP/07/870),
vor fi aplicabile până în vara anului 2012. Parlamentul European
a cerut Comisiei să prezinte, până în vara anului 2010,
încă un raport privind aplicarea noilor reglementări. Apoi
Comisia ar putea propune reglementări suplimentare, dacă este cazul,
în 2011, până la sfârșitul lunii iunie.
„Dezvoltarea pieței serviciilor de roaming va fi monitorizată
îndeaproape de UE în următorii trei ani”, a spus
comisarul Reding. „Îmi exprim ferm speranța că sectorul
telefoniei mobile va înțelege acest mesaj. Mingea este acum în
terenul lor, dacă doresc să arate că poate exista o
concurență sănătoasă pe piața serviciilor de
roaming. Cea mai bună dovadă a acestui lucru ar fi apariția
foarte curând pe piață a unor pachete atractive cu servicii de
roaming pentru apeluri și transfer de date.”
Istoric: 
De la începutul mandatului actualei Comisii Europene, gradul de
utilizare a telefoniei mobile în UE a crescut de la 84,6% la 119% din
populație (IP/09/473).
Piața
telecomunicațiilor în UE numără 500 de milioane de
utilizatori potențiali ai telefoniei fixe și mobile, ai Internetului
de bandă largă și ai serviciilor de date mobile.  Este de
așteptat ca, pentru a rezolva problemele structurale legate de
concurență și de coerență în reglementare în
cadrul acestei piețe și pentru a stimula noile investiții,
Parlamentul European să voteze, în cadrul sesiunii plenare din luna
mai, o reformă majoră a reglementărilor UE în sectorul
telecomunicațiilor inițiată de Comisie în noiembrie 2007 (IP/07/1677,
MEMO/07/458,
IP/08/1661).
Noile reglementări includ instituirea, până în ianuarie
2010, a unei autorități de reglementare la nivel european în
sectorul telecomunicațiilor, numită „BEREC” (Organismul
autorităților europene de reglementare pentru comunicații
electronice).
Site-ul Internet al Uniunii Europene privind serviciile de roaming
oferă o imagine de ansamblu asupra actualelor tarife de roaming în
fiecare țară UE: 
http://ec.europa.eu/information_society/activities/roaming/index_en.htm.Annex:
The new EU Roaming Rules in detail
1) SMS roaming
a) The situation today
Retail average SMS prices
[ Figures and graphics available in PDF and WORD PROCESSED
]b) The new EU rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[ Figures and graphics available in PDF and WORD PROCESSED ]
Average off-net retail price per MB
[ Figures and graphics available in PDF and WORD PROCESSED ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[ Figures and graphics available in PDF and WORD PROCESSED ]
Average price roaming voice calls for calls received (April
– September 2007)
[ Figures and graphics available in PDF and WORD PROCESSED ]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[ Figures and graphics available in PDF and WORD PROCESSED ]
