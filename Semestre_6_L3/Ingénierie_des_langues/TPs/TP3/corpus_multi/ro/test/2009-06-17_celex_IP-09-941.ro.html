IP/09/ 941   Bruxelles, 17 iunie 2009  Comisia Europeană vă îndeamnă să vă „Imagina ți o lume nouă”… cu ajutorul fotografiei   În cadrul Anului european al creativită ții și inovării (AECI) 2009, Comisia Europeană a lansat concursul de fotografie „Imaginați o lume nouă”.  Sunt invitați să își exprime creativitatea fotografi profesioniști și amatori de toate vârstele din întreaga Uniune Europeană.  Un juriu de prestigiu va selecta învingătorii, care vor primi premii constând în echipament fotografic și excursii în orașe din Uniunea Europeană. Concursul are un site web:   www.imagine2009.eu   . Termenul limită pentru prezentarea fotografiilor este 31 august 2009.  Imaginația este o capacitate vitală a ființei umane: imaginația facilitează înțelegerea experienței și a cunoștințelor; datorită imaginației, putem înțelege lumea. În această perioadă de schimbări rapide, trebuie să fim flexibili și creativi, să ne folosim din plin imaginația și capacitatea de inovare și să ne proiectăm în viitor.  Comisia Europeană invită toți fotografii profesioniști și amatori, studenții în fotografie și pe toți cei talentați să își prezinte fotografiile la concursul „ Imaginați o lume nouă ”. Poate participa orice persoană care locuiește într-un stat membru al Uniunii Europene, într-o țară candidată sau în Islanda, Liechtenstein sau Norvegia, care împărtășește pasiunea noastră pentru fotografie.  Juriul concursului „Imaginați o lume nouă” va fi condus de profesorul de fotografie Chris Wainwright , președintele European League of Institutes of the Arts (ELIA). Lucrările prezentate vor fi evaluate de către un juriu internațional alcătuit din profesioniști renumiți din domeniul fotografiei și al artelor care vor alege câștigătorii: Claude Bussac , directoarea PhotoEspaña, Spania; François Hébel , directorul Rencontres d'Arles, Franța; Orsolya Kőrösi , directoarea executivă a Hungarian House of Photography, Ungaria; Vangelis Ioakimidis , directorul Thessaloniki Museum of Photography, Grecia; Elina Brotherus , fotograf și artistă video, Finlanda; Klavdij Sluban , fotograf francez de origine slovenă.  Publicul european va fi invitat să aleagă câștigătorul „ Premiului publicului ” printr-un proces de votare online. Cei patru câștigători ai concursului vor primi premii importante constând în aparate foto, echipament fotografic, excursii în orașe europene și o largă recunoaștere pe scena europeană a talentului lor.   Concursul fotografic este unul dintre evenimentele organizate de Comisia Europeană în cadrul Anului european al creativității și inovării 2009 (AECI).  Sub deviza „ Imaginează, Creează, Inovează ”, AECI 2009 are drept obiectiv sensibilizarea cu privire la importanța creativității și a inovării, competențe-cheie pentru dezvoltarea personală, socială și economică. Punând în valoare creativitatea și inovarea, UE dorește să modeleze viitorul Europei în contextul unei concurențe la nivel mondial, promovând potențialul de creativitate și inovare al fiecăruia dintre noi.  Informa ții suplimentare:   Site-ul web oficial al concursului:    www.imagine2009.eu    Site-ul web oficial al Anului european al creativită ții și inovării:   http://create2009.europa.eu
