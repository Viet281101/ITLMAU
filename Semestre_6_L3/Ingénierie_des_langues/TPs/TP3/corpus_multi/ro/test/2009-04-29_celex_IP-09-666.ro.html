IP/09/666
Bruxelles, 29 aprilie 2009Servicii financiare: Comisia propune
măsuri de protecție a investitorilor mai bune pentru pachetele de
produsele de investiții cu amănuntulComisia Europeană s-a angajat să
aducă îmbunătățiri importante
măsurilor de protecție a investitorilor pentru principalele produse de
investiții achiziționate de investitorii cu amănuntul.
Inconsecvențele anumitor standarde existente pot fi dăunătoare
pentru investitori și pot duce la denaturări ale concurenței pe
piața investițiilor cu amănuntul. Conform concluziilor Comisiei,
prezentate în comunicarea privind pachetele de produse de investiții
cu amănuntul, cerințele referitoare la informațiile despre
produse și regulile privind vânzările de produse trebuie
ameliorate și mai bine armonizate. Comunicarea expune propuneri pentru o
abordare legislativă nouă, orizontală, pornind de la cele mai
bune cerințe existente și aplicându-le la toate produsele
pertinente. Comisia va începe acum să lucreze la propunerile
legislative detaliate necesare pentru această nouă abordare și va
furniza indicații cu privire la lucrări până la
sfârșitul anului 2009.
Comisarul pentru piața internă și servicii, Charlie McCreevy,
a declarat: „Criza financiară a subliniat încă o
dată cât este de important ca investitorii cu amănuntul să
poată lua decizii de investiții în cunoștință de
cauză. Este esențial ca investitorii să primească
informații în care să poată avea încredere și pe
care să le poată înțelege despre investițiile pe care
le fac și ca persoanele care vând investiții să îi
trateze întotdeauna echitabil pe investitori și să se axeze pe
nevoile acestora.  Programul de lucru ambițios pe care l-am anunțat
astăzi este conceput în așa fel încât să ne
apropie de acest țel, asigurând că informațiile despre
pachetele de produse de investiții cu amănuntul și
vânzările acestor pachete sunt reglementate astfel încât
să se respecte standarde ridicate și coerente.”
Propunerile se axează pe informațiile despre produse și pe
procesele de vânzare pentru toate pachetele de produse de investiții
cu amănuntul, precum fonduri de investiții, investiții bazate pe
asigurări și diverse tipuri de produse structurate. Aceste produse
domină piața investițiilor cu amănuntul, satisfac nevoi
similare ale investitorilor și creează provocări comparabile
și majore în ceea ce privește protecția investitorilor.
Comunicarea nu conține, în acest stadiu, propuneri legislative
detaliate, însă stabilește principiile fundamentale ale unei
abordări orizontale a informațiilor despre produse și a
practicilor de vânzare și angajează Comisia să avanseze
propuneri legislative prin care să se atingă aceste rezultate.
ContextPiața pachetelor de produse de investiții cu amănuntul este
foarte extinsă, valoarea ei putând fi estimată la aproximativ 8
trilioane de euro la sfârșitul anului 2008.
Aceste produse pot oferi beneficii considerabile investitorilor cu
amănuntul. Cu toate acestea, ele sunt adesea complexe și dificil de
înțeles pe deplin de către investitori, în special în
ceea ce privește riscurile și costurile asociate.
Aceste propuneri fac parte din programul de reformă prezentat în
comunicarea Comisiei pentru Consiliul European de primăvară (IP/09/351)
pentru a restabili încrederea și a asigura piețe financiare
responsabile pentru viitor.
Comisia a colaborat cu Comitetul autorităților europene de
reglementare a piețelor valorilor mobiliare (CESR) în privința
unor propuneri de document conținând informații despre produse
destinat investitorilor pentru fondurile
OPCVM[1],
„informații esențiale pentru investitori”, care
reprezintă o bună valoare de referință pentru alte pachete
de produse de investiții cu amănuntul. 
Regulile referitoare la vânzările de produse realizate fie
printr-un intermediar, fie printr-un furnizor de produse acoperă domenii
precum conflictele de interese, stimulentele și caracterul adecvat al
vânzării. Comisia consideră că dispozițiile aplicabile
din Directiva privind piețele instrumentelor financiare oferă un bun
indicator pentru vânzarea tuturor pachetelor de produse de investiții
cu amănuntul.Informații suplimentare la adresa de
internet:
http://ec.europa.eu/internal_market/finservices-retail/investment_products_en.htm
MEMO/09/210
[1] Organisme de plasament
colectiv în valori mobiliare.
