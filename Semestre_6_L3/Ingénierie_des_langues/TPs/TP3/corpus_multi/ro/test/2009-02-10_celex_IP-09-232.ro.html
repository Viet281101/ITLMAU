IP/09/232
Bruxelles, 10 februarie 2009
[Graphic in PDF & Word format]Socializarea în rețea:
principalele societăți de web încheie un acord cu
sprijinul ComisieiPentru prima dată, 17
societăți de web de primă importanță au semnat un acord
european destinat să îmbunătățească siguranța
minorilor care utilizează site-uri de socializare în rețea
(social networking). Este vorba de Arto, Bebo, Dailymotion, Facebook,
Giovani.it, Google/YouTube, Hyves, Microsoft Europe, Myspace, Nasza-klaza.pl,
Netlog, One.lt, Skyrock, StudiVZ, Sulake/Habbo Hotel, Yahoo!Europe și
Zap.lu. Site-urile de socializare în rețea sunt un fenomen social
și economic emergent, atrăgând 41,7 milioane de utilizatori
frecvenți în Europa și schimbând modul în care
interacționăm cu ceilalți pe web. Utilizarea rețelelor
sociale a crescut în ultimul an cu 35 % în Europa și se
preconizează că va crește cu peste 100 %, ajungând la
107,4 milioane de utilizatori în 2012. Pentru ca rețelele sociale
să continue să crească, utilizatorii tineri trebuie să se
simtă în siguranță atunci când își extind
rețelele sau când dezvăluie orice fel de informații
personale. Acordul semnat la Luxemburg astăzi, de Ziua pentru un internet
mai sigur (Safer Internet Day), organizată de Comisia Europeană, le va
permite adolescenților să facă față potențialelor
riscuri cu care se pot confrunta online, precum hărțuirea
cibernetică sau dezvăluirea de informații personale.„Comisia salută acest prim acord european privind socializarea
în rețea. Este un important pas înainte pentru a oferi copiilor
noștri mai multă siguranță atunci când accesează
site-urile de socializare în rețea din Europa”, a spus
comisarul european pentru societate informațională și mass-media,
Viviane Reding.  „Socializarea în rețea are un potențial
enorm să se dezvolte în Europa, să contribuie la creșterea
economică și să facă societatea noastră mai
interactivă – atâta timp cât copiii și
adolescenții au încredere și dispun de instrumentele adecvate
pentru a fi în siguranță atunci când își fac
„prieteni” și când dezvăluie informații
personale online. Voi monitoriza îndeaproape implementarea acordului de
astăzi, iar Comisia va reveni asupra acestui subiect peste un
an.”
Astăzi, pentru prima dată, principalele site-uri europene de
socializare în rețea s-au reunit în cadrul Zilei pentru un
internet mai sigur din acest an pentru a-și recunoaște
responsabilitatea și a identifica potențialele riscuri existente pe
site-urile lor pentru tinerii cu vârsta sub 18 ani. Acestea includ
hărțuirea cibernetică (cyberbullying - hărțuirea
copiilor pe site-urile de internet sau prin mesaje trimise pe telefoane mobile),
manipularea psihologică (cazul în care un adult se
împrietenește cu un copil cu intenția de a abuza sexual de
acesta) și comportamentul de risc, precum dezvăluirea de
informații personale. Site-urile respective intenționează să
limiteze aceste riscuri astfel:punând la dispoziție un buton de „semnalare a
abuzului”, ușor de utilizat și accesibil, care să
permită utilizatorilor să raporteze orice contact sau comportament
necorespunzător al unui alt utilizator printr-o singură apăsare
de buton.
asigurându-se că toate profilurile și listele de contacte
online ale utilizatorilor site-ului web care sunt înregistrați ca
fiind minori au automat setată opțiunea
„confidențial”. Acest lucru va face mai dificilă
contactarea tânărului de către persoane rău
intenționate. 
asigurându-se că profilurile confidențiale ale
utilizatorilor cu vârsta sub 18 ani nu pot fi căutate (pe
site-uri web sau cu ajutorul motoarelor de căutare)
garantând că opțiunile de confidențialitate sunt
evidente și accesibile în orice moment, astfel încât
utilizatorii să își dea seama cu ușurință
dacă toată lumea sau numai prietenii lor pot vedea ce
afișează ei online. 
împiedicând minorii să utilizeze serviciile lor:
dacă un site de socializare în rețea este destinat
adolescenților cu vârsta peste 13 ani, ar trebui să fie dificil
pentru persoane sub această vârstă să se înregistreze
pe site-urile respective.Site-urile de socializare în
rețea vor informa Comisia în legătură cu strategiile lor
individuale de garantare a siguranței și cu modul în care vor
pune în practică aceste principii până în aprilie
2009. 
Context:
Acordul de astăzi este rezultatul discuțiilor din cadrul grupului
Social Networking Task Force, înființat de Comisia
Europeană în aprilie 2008. Acest grup a reunit site-uri de socializare
în rețea, ONG-uri și cercetători și reprezintă un
bun exemplu de autoreglementare a unui sector de activitate, o abordare
încurajată de Comisie dacă este pusă în practică
în mod eficient. 
Alte inițiative similare în acest domeniu sunt orientările
pentru socializarea în rețea publicate de Ministerul de Interne din
Regatul Unit în aprilie 2008 și acorduri separate încheiate de
Myspace și Facebook cu 49 de procurori generali (State Attorneys
General) din Statele Unite ale Americii. 
Ziua pentru un internet mai sigur s-a organizat în fiecare an
începând cu 2004 și include evenimente în peste 50 de
țări din Europa și din lume.
La inițiativa comisarului Reding, Ziua pentru un internet mai sigur 2007
a avut drept rezultat un acord pe tema utilizării mai sigure a telefonului
mobil de către adolescenți, semnat de toți operatorii principali
de telefonie mobilă (IP/07/139).
Un dosar de presă cuprinzând acordul final, un MEMO și
un clip video pe tema hărțuirii cibernetice, care va fi difuzat pe
canalele de televiziune din Uniunea Europeană, Norvegia și Islanda,
precum și pe internet, poate fi consultat pe site-ul:
http://ec.europa.eu/information_society/newsroom/cf/itemlongdetail.cfm?item_id=4672MEMO/09/58Pentru informații suplimentare a se vedea:
www.keepcontrol.eu 
http://ec.europa.eu/information_society/activities/social_networking/index_en.htmAnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.In Denmark children will create artwork at the Science Museum in
Copenhagen based on their views of the internet.In France the singer for children Henri Dès will take part in
Safer Internet DayIn Italy youths will express their opinions to social networking
sites presenting the work that in the last months has involved about 1000
childrenIn Egypt and Norway the local versions of the INSAFE family
toolkit will be launched.
The European internet safety network INSAFE organised a online competition.
6000 participants took part and the 6 winners have been awarded their prize
today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
