IP/09/554
Bruxelles, 8 aprilie 2009Ajutoare de stat: în cea mai
recentă situație a ajutoarelor de stat sunt analizate acțiunile
întreprinse de statele membre pentru combaterea crizei economice(a se vedea de asemenea MEMO/09/160).Comisia Europeană a dat
publicității în urmă cu puțin timp o
ediție specială a situației ajutoarelor de stat, care se
axează pe măsurile adoptate de către statele membre, revizuite
și coordonate de Comisie, în contextul crizei financiare și
economice actuale. Pentru salvgardarea stabilității financiare,
statele membre au instituit sisteme de garanții, măsuri de
protecție împotriva riscurilor și măsuri de recapitalizare
în beneficiul sectorului financiar, la un volum global de până la
3 000 de miliarde EUR. În ultimele trei comunicări ale Comisiei se
prevede un cadru clar de stabilire a condițiilor în care pot fi
adoptate aceste măsuri fără precedent, concomitent cu
menținerea integrității pieței unice și evitarea unei
concurențe dăunătoare între statele membre pentru
obținerea de subvenții. În plus, cadrul temporar de
referință privind măsurile în domeniul ajutoarelor de stat,
stabilit în decembrie 2008, constituie pentru statele membre un instrument
de orientare cu privire la modul în care pot fi susținute cel mai bine
întreprinderile și locurile de muncă în economia reală,
însă fără denaturări excesive ale concurenței.Comisarul european pentru concurență, dna Neelie Kroes, a declarat:
„Ultimele șase luni au demonstrat locul esențial pe care îl
ocupă controlul ajutoarelor de stat în acțiunea coordonată,
la nivel european, menită să ofere o soluție la provocările
crizei economice. La soluția identificată au contribuit, în mod
indubitabil, normele consacrate și validate ale Uniunii Europene în
domeniul ajutoarelor de stat. Intervenția noastră și
condițiile impuse (uneori dure) au ajutat statele membre să nu
cadă în capcana protecționismului și să nu exporte
altor state membre problemele cu care se confruntă, ceea ce le-a permis
statelor membre să evite colapsul financiar. În prezent, sectorului
financiar îi revine responsabilitatea de a-și asana bilanțurile
și de a se restructura, astfel încât să-și asigure un
viitor viabil.”
Criza financiară
Acțiunea coordonată a statelor membre și a Comisiei a permis
punerea în aplicare cu celeritate a mecanismelor de sprijin adecvate
și a măsurilor ad hoc menite să ofere o soluție la
provocările crizei financiare, fără să se producă
denaturări nedorite ale concurenței. Din septembrie 2008
până în prezent, Comisia a adoptat peste 50 de decizii, adeseori
cu o viteză record. Acest lucru a contribuit la menținerea
stabilității financiare și la restabilirea încrederii
în sectorul financiar și în economie, în ansamblu, fiind
menținute în același timp măsurile de stimulare a
asumării adecvate a riscurilor în viitor și de stimulare a
concurenței. 
Controlul ajutoarelor de stat a fost esențial pentru a se evita
concurența pentru obținerea de subvenții și pentru a fi
menținut un nivel de echitate între companiile de pe piața
unică. Controlul a salvgardat interesele instituțiilor financiare
solide, capabile să funcționeze fără ajutoare de stat. 
Ediția
specială a situației ajutoarelor de stat arată că volumul
global maxim al măsurilor anticriză aprobate până în
prezent de către Comisie, menite să ofere un sprijin
instituțiilor financiare, se ridică la aproximativ 3 000 de miliarde
EUR. Această cifră reprezintă valoarea maximă globală a
sistemelor de garanții (în valoare maximă de 2 300 de miliarde
EUR), de recapitalizare (aproape 300 de miliarde EUR) și a măsurilor
ad hoc de salvare și de restructurare în beneficiul anumitor
bănci și instituții financiare (aproximativ 400 de miliarde EUR).
Volumul efectiv al ajutoarelor de stat va fi semnificativ mai scăzut,
în special din cauza faptului că elementul de ajutor al
garanțiilor de stat reprezintă în mod normal doar o mică
parte din sumele garantate. Cheltuielile bugetare efective se
materializează numai atunci când se execută o garanție de
stat.
De la începutul lunii octombrie 2008, Comisia a coordonat acțiunile
menite să contribuie la combaterea crizei financiare, pe baza unui cadru
politic clar. Între octombrie 2008 și februarie 2009, Comisia a
adoptat trei comunicări, în strânsă colaborare cu statele
membre: „Comunicarea privind băncile” din 13 octombrie 2008 (a
se vedea IP/08/1495),
„Comunicarea privind recapitalizarea” din 5 decembrie 2008 (a se
vedea IP/08/1901)
și „Comunicarea privind activele depreciate” din 25 februarie
2009 (a se vedea IP/09/322).Economia reală 
Spre
finele anului 2008, criza financiară s-a extins în economia
reală. Având în vedere că întreprinderile se confruntau
cu dificultăți în obținerea de credite, la 17 decembrie 2008
Comisia a adoptat un cadru temporar (a se vedea IP/08/1993),
care oferă statelor membre instrumentele suplimentare cu ajutorul
cărora să poată combate efectele contracției creditului
asupra economiei reale. Până în prezent, Comisia a aprobat
aproximativ 25 de măsuri statale în 10 state membre, menite să
stabilizeze întreprinderile și locurile de muncă din economia
reală.
Situația ajutoarelor de stat, împreună cu un set detaliat de
tabele și indicatori statistici pentru toate statele membre, este
disponibilă pe site-ul Europa al Comisiei, la următoarea
adresă:
http://ec.europa.eu/competition/state_aid/studies_reports/studies_reports.html
sub ”Scoreboard, reports and studies”.
Ajutoare de stat aprobate pentru statele
membreîn contextul crizei economice și financiare
(situația la 31 martie 2009)Stat membruSisteme de garanțiiSisteme de recapitalizareSisteme care combină mai multe măsuriAlte măsuriIntervenții ad hoc recenteMăsuri destinate economiei realeBelgiaxxBulgariaRepublica CehăDanemarcaxxGermaniaxxxEstoniaIrlandaxxGreciaxSpaniaxxxFranțaxxxxItaliaxxCipruLetoniaxxxLituaniaLuxemburgxxUngariaxxMaltaȚările de JosxxAustriaxxPoloniaPortugaliaxxxRomâniaSloveniaxxSlovaciaFinlandaxxSuediaxxxRegatul UnitxxxSituația
ajutoarelor de stat, așa cum se prezintă în primăvara anului
2009, conține tabele suplimentare în care sunt prezentate
informații mai detaliate, inclusiv trimiteri și link-uri internet
către decizii privind ajutoarele de stat. Pentru o vedere de ansamblu
asupra măsurilor naționale adoptate ca răspuns la criza
financiară și economică, a se vedea MEMO/09/111.
