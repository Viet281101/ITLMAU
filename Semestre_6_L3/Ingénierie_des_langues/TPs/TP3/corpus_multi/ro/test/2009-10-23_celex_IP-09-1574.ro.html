IP/09/ 1574  Bruxelles, 23 octombrie 2009 O nouă platformă a societății civile promovează multilingvismul  Astăzi a avut loc întâlnirea de constituire a unei noi platforme a societății civile de promovare a multilingvismului.  Obiectivul ei major este acela de a promova un dialog permanent între Comisie și societatea civilă cu privire la diferitele aspecte ale politicilor din domeniul multilingvismului.  Printre membri platformei se află reprezentanți din sectoarele educației și culturii, din mass-media și din alte organizații ale societății civile, cum ar fi Clubul de la Madrid și Fundația Yuste.   „ Importanța cunoașterii mai multor limbi pentru realizarea coeziunii sociale și depășirea barierelor din calea integrării nu poate fi reliefată îndeajuns ”, a afirmat comisarul Leonard Orban cu ocazia lansării platformei.   Platforma societății civile de promovare a multilingvismului va fi un forum dedicat schimburilor de cele mai bune practici dedicate mass-mediei, organizațiilor culturale și celor implicați în procesele de educare non-formală și informală.  Obiectivul va fi acela de a încuraja dezbaterea publică în privința celei mai bune modalități de promovare a utilizării pe scară largă a diverselor limbi.  Grupurile cărora activitatea platformei li se adresează cu prioritate sunt cei care abandonează școala, persoanele aflate în curs de educare și instruire vocațională, cetățenii aflați la vârsta a treia, precum și imigranții.  Platforma va elabora, de asemenea, propuneri care vor fi examinate de guvernele naționale în cadrul cooperării acestora în materie de multilingvism în domeniile educației și formării profesionale. Platforma societăților comerciale dedicată multilingvismului  La data de 22 septembrie 2009, Comisia a înființat un forum tematic similar, dedicat societăților comerciale.  Platforma societăților comerciale dedicată multilingvismului implică comunitatea societăților comerciale, parteneri sociali, organizații comerciale, camere de comerț, organizații de promovare a comerțului, școli și autorități din domeniul educației. Context  Importanța cunoașterii mai multor limbi pentru coeziunea socială și pentru depășirea barierelor din calea integrării este o temă de care Comisia Europeană se ocupă îndeaproape.  Comunicarea privind multilingvismul din 2008 a făcut apel la înființarea unei platforme a societății civile care să promoveze multilingvismul în scopul facilitării dialogului intercultural.   În contextul Anului european al creativității și inovării 2009, Comisia a evidențiat modul în care cunoașterea mai multor li mbi poate contribui la creșterea bunăstării sociale și personale.  Lista membrilor platformei  EEE-YFU – Youth For Understanding Federation of European Publishers  RECIT – Réseau européen des centres internationaux de traduction littéraire   ACT – Association of Commercial Television in Europe   Culturelink Network  Literature Across Frontiers   EFIL – European Federation for Intercultural Learning   CEATL – Conseil européen des associations de traducteurs littéraires   CMFE Community Media Forum Europe   Yuste – Fundación Academia Europea de Yuste  FUEV – Föderalistische Union Europäischer Volksgruppen EUROPEAN WRITERS’ COUNCIL  EAEA – European Association for the Education of Adults   CEPI – European Coordination of Independent Producers  European Theatre Convention  EBLUL – Eurolang Brussels  ECA – European Council of Artists   EPC – European Publishers Council  ALTE – European Projects Officer  EEU – Eŭropa Esperanto-Unio   Club of Madrid Brussels Office European Association for Terminology  The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA – International Step by Step Association   Mercator Network of Language Diversity Centres ECSWE – European Council For Steiner Waldorf Education EFNIL – European Federation of National Institutions for Language  Informații suplimentare:     IP/08/1340   :  Comisia își propune să valorifice întregul potențial al limbilor străine (18/09/2008)  Apel la exprimarea interesului privind platforma societății civile de promovare a multilingvismului:     http://ec.europa.eu/education/languages/news/news3577_en.htm     Site-ul internet al Comisiei Europene privind „valorificarea întregului potențial al limbilor străine în Europa”:     http://ec.europa.eu/education/languages/news/news2853_en.htm     Platforma societăților comerciale dedicată multilingvismului:     http://ec.europa.eu/education/languages/news/news3639_en.htm     Pagina de internet a comisarului Orban:     http://ec.europa.eu/commission_barroso/orban/index_en.htm
