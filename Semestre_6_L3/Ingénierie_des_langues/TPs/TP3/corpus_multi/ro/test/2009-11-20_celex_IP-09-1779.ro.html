IP/09/ 1779  Bruxelles, 20 noiembrie 2009 Comisia adoptă programul de ajutor alimentar destinat persoanelor celor mai defavorizate pe anul 2010  Comisia Europeană a publicat astăzi programul de ajutor alimentar destinat persoanelor celor mai defavorizate pe anul 2010.  Conceput inițial pentru distribuirea stocurilor excedentare de produse agricole („stocuri de intervenție”) către persoanele nevoiașe, programul a fost modificat la mijlocul anilor '90, astfel încât, în anumite situații, stocurile de intervenție să poată fi completate cu achiziții de pe piață.  Anul acesta însă, stocurile de intervenție existente (pentru cereale, zahăr, lapte praf, unt) au putut satisface în mare parte necesarul prevăzut în programul pe 2010, nemaifiind astfel nevoie să se recurgă decât în mică măsură la achizițiile de pe piață.  S-a alocat un buget de 500 de milioane de euro, care corespunde celui alocat programului pe 2009.  În acest an, 19 state membre au decis să ia parte la program.  Mariann Fischer Boel, comisarul pentru agricultură și dezvoltare rurală, a declarat referitor la program:  „Constituie un mijloc concret prin care Uniunea Europeană poate ajuta o parte dintre persoanele cele mai defavorizate din societatea noastră.  Este de aceea extrem de important ca el să fie pus în practică în mod adecvat pentru ca produsele finale să fie cu adevărat distribuite celor care au nevoie de ele”. Context  Distribuirea gratuită de alimente persoanelor celor mai defavorizate din Comunitate a fost ini țiată în regim de urgență în timpul iernii neobișnuit de reci dintre anii 1986‑1987, când stocurile excedentare de produse agricole au fost donate asociațiilor caritabile din statele membre pentru ca acestea să le distribuie persoanelor nevoiașe.  Ulterior, această măsură a dobândit caracter permanent și s-a bazat pe stocurile de intervenție.  Programul permitea statelor membre să deblocheze stocurile publice excedentare de produse alimentare pentru ca acestea să poată fi folosite ca ajutoare alimentare.  Procesul de reformă a policitii agricole comune (PAC), inițiat la începutul anilor '90, care viza reducerea drastică a stocurilor de intervenție comunitare, a contribuit totuși la autorizarea soluției de a recurge la achizițiile de pe piață în anumite condiții.  Anul acesta însă, cantitatea stocurilor de intervenție disponibile a permis satisfacerea aproape în întregime a necesarului prevăzut în program, nefiind nevoie să se recurgă decât în foarte mică măsură la achizițiile de pe piață.  Cu toate acestea, reducerea durabilă a stocurilor de intervenție a avut ca rezultat elaborarea unui proiect de reformă a programului ale cărui obiective au fost de a adapta programul la evoluțiile PAC și de ameliora eficiența acestuia pentru persoanele cele mai defavorizate.  Această reformă nu a fost încă adoptată de Consiliu.  Participarea statelor membre la program este voluntară, iar în fiecare an Comisia adoptă un nou program.  Ajutoarele sunt oferite de obicei diferitelor categorii de persoane sărace, în special familiilor aflate în dificultate, persoanelor în vârstă lipsite de mijloace suficiente de trai, persoanelor fără domiciliu stabil, persoanelor cu handicap, copiilor aflați în pericol, lucrătorilor săraci, lucrătorilor migranți și solicitanților de azil.  Statele membre care doresc să ia parte la program trebuie să informeze Comisia la începutul fiecărui an și să îi comunice apoi cantitățile de produse de care au nevoie. Ele trebuie să transmită Comisiei și un raport referitor la punerea în practică a programului a posteriori.  Deși nivelul de trai în UE este, în medie, unul dintre cele mai ridicate din lume, există persoane care nu sunt capabile să își asigure o hrană adecvată. Conform celor mai recente estimări, în medie 17% din populația Uniunii Europene trăiește sub pragul sărăciei sau la limita acestuia și se confruntă, așadar, cu sărăcia alimentară care nu le permite, de exemplu, să ia, o dată la două zile, o masă echilibrată.  Printr-un astfel de program, cetă țenii europeni cei mai nevoiași pot beneficia de avantajele PAC, una dintre cele mai vechi politici publice europene.   Pentru documente și informații suplimentare referitoare la program, vă rugăm să consultați:   http://ec.europa.eu/agriculture/markets/freefood/index_fr.htm   Anexa 1: Cantitatea din fiecare tip de produs care urmează să fie retrasă din stocurile de intervenție comunitare în scopul distribuirii în statele membre în cadrul programului pe 2010  Anexa 2:  Resurse puse la dispoziția statelor membre în cadrul programului pe 2010. Anexa 1  Cantitatea din fiecare tip de produs care urmează să fie retrasă din stocurile de interven ție comunitare în scopul distribuirii în statele membre în cadrul programului pe 2010    (tone)             State membre   Cereale   Unt    Lapte  praf   Zahăr     Belgique/België   29 067   1 285   -   1 507      България   54 104   -   -   1 724     Česká republika   302   20   22   9     Eesti   5 147   -   1   -     Eire / Ireland   -   350   -   -     Elláda   64 397   -   5 889   -     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006     Latvija   22 951   -   969   -     Lietuva   40 317   145   1 212   1 182     Magyarország   95 687   -   -   1 938     Malta   4 740   -   -   -     Polska   387 305   1 901   17 952   10 823     Portugal   47 522   5 079   1 826   1 045     România   135 555   -   4 500   5 577     Slovenija   9 810   -   600   289     Suomi / Finland   25 371   -   500   -     Total   1 555 726   51 148   65 290   34 832     Anexa 2  Resurse puse la dispozi ția statelor membre în cadrul programului pe 2010.           (EUR)     State membre   Resurse repartizate     Belgique/België   7 806 433      България   8 565 832     Česká republika    133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115      Luxemb ourg    107 483     Magyarország   14 770 126     Malta   698 841     Polska   97 405 034     Portugal   22 516 761      Rom ânia    29 951 704     Slovenija   2 619 927     Suomi/Finland   4 636 567     Total   478 000 000
