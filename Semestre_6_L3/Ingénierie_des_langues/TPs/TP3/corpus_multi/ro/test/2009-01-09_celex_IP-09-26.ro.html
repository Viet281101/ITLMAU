IP/09/26
Bruxelles, 9 ianuarie 2009Cinema: Sprijinul UE pentru
cinematografie se globalizeazăAstăzi, Comisia Europeană a adoptat noul
program MEDIA MUNDUS, care este un program amplu de cooperare
internațională destinat industriei audiovizuale în
scopul consolidării relațiilor culturale și comerciale între
industria de film europeană și cineaștii din țări
terțe. Uniunea Europeană va pune la dispoziție o finanțare
de 15 milioane de euro pe perioada 2011-2013 pentru proiecte prezentate de
profesioniști din domeniul audiovizualului din UE și din
țări terțe. În întreaga lume se dorește cu
tărie cooperarea cu industria cinematografică europeană, fapt
relevat de succesul inițial al acțiunii pregătitoare MEDIA
International, în cadrul căreia UE a oferit o finanțare de
2 milioane de euro pentru 18 proiecte care implicau parteneri
internaționali (IP/08/1273).
Noul program MEDIA MUNDUS va funcționa în perioada 2011-2013 și
va capitaliza interesul crescând și oportunitățile oferite
de cooperarea globală în domeniul audiovizualului. Totodată, noul
program va crește gama de opțiuni oferite consumatorului, prin
introducerea pe piața europeană și pe piețele
internaționale a unui număr mai mare de produse diverse din punct de
vedere cultural și va crea noi oportunități de afaceri pentru
profesioniștii din domeniul audiovizualului din Europa și de pe
întregul glob.
„Peisajul audiovizual internațional s-a schimbat semnificativ de-a
lungul ultimelor două decade, îndeosebi prin impactul evoluțiilor
tehnologice precum video la cerere, televiziunea prin internet sau televiziunea
digitală multicanal. Aceasta a creat o cerere crescândă de
conținut audiovizual și este nevoie să «umplem» toate
aceste noi tehnologii cu un conținut nou și atractiv”, a spus
Viviane Reding, Comisar european pentru media. „Cred că
MEDIA MUNDUS reprezintă răspunsul cultural corect la această
provocare tehnologică globală. Succesul actualului program
MEDIA și al programului MEDIA INTERNATIONAL au demonstrat nevoia de
continuare în această direcție: este momentul să
globalizăm demersul. Sper ca cetățenii europeni să vadă
foarte curând rezultatele noilor noastre eforturi la cinematograful din
cartier!” 
Noul program propus, MEDIA MUNDUS:Va stimula schimbul de informații între profesioniștii din
domeniu, în special prin activități de formare și prin burse
care vor facilita colaborarea în rețea a profesioniștilor din
domeniul audiovizualului, din Europa și din țări terțe.
Acest lucru va îmbunătăți accesul pe piețele
străine și va construi relații comerciale și de
încredere pe termen lung.
Va îmbunătăți competitivitatea și distribuția
transnațională a operelor audiovizuale în întreaga lume prin
facilitarea coproducțiilor internaționale. 
Va îmbunătăți circulația și vizibilitatea
operelor audiovizuale pe plan mondial și va duce la creșterea cererii
din partea publicului, în special din partea publicului tânăr,
pentru conținuturi audiovizuale diverse din punct de vedere cultural.
Noul program MEDIA MUNDUS va funcționa în perioada
2011-2013.Context:
Programul
actual MEDIA 2007 pune la dispoziția industriei audiovizuale europene 755
milioane euro, ajutându-i pe profesioniștii din domeniu să
participe la activități de formare și să își
dezvolte, să își distribuie și să își
promoveze operele în întreaga Europă (IP/07/169).
În
luna mai 2008, patru filme finanțate prin programul MEDIA au
câștigat premii prestigioase la Festivalul de film de la Cannes,
inclusiv Palme d'Or (Entre les murs, Franța) și Marele Premiu
al Juriului (Gomorra, Italia) (IP/08/800).
Aceste filme s-au numărat printre cele 14 filme prezentate la Cannes,
produse sau distribuite cu sprijinul finanțării de 900 000 euro din
partea programului Media (IP/08/741).
Filme finanțate cu ajutorul programului MEDIA au triumfat deja în
cadrul Premiilor Academiei Americane de Film, obținând Oscaruri pentru
Falsificatorii (Die Fälscher/Austria-Germania) și La Vie en
rose (La Môme/Franța) (IP/08/298).
Apelul pentru propuneri pentru programul MEDIA International și lista
câștigătorilor finanțării: http://ec.europa.eu/information_society/media/prep_action/index_en.htmCu
privire la MEDIA MUNDUS: 
http://ec.europa.eu/information_society/media/mundus/index_en.htm
