IP/ 09/1988   Bruxelles, 21 decembrie 2009   Campania UE în favoare unei alimenta ții sănătoase:  jocul online „Goana după comoară” ajunge la final  Tinerii europeni din UE 27 sunt invitați să își testeze cunoștințele despre o dietă echilibrată și un stil de viață sănătos, să redescopere avantajele fructelor, legumelor și lactatelor și să încerce să câștige premii extraordinare constând în articole sportive și în obiecte care țin de obiceiurile alimentare sănătoase.  Data limită până la care concurenții pot alerga după comoară este 31 decembrie 2009.  Lansată de comisarul Mariann Fischer Boel la 28 septembrie (a se vedea   IP/09/1366   ) și având mottoul „Savurează, bea și fă mișcare”, site-ul web prezintă o echipă de personaje întruchipând fructe, legume și lactate savuroase și sportive care le spun școlarilor povești despre alimente.  „Goana după comoară ” constă în opt runde a câte două întrebări al căror răspuns poate fi aflat de pe site-ul web cu ajutorul „Echipei savorilor”.  Copiii și adolescenții cu vârsta sub 16 ani pot participa și pot câștiga cadouri simpatice, cum ar fi biciclete mountain bike, mașini de făcut suc sau iaurt ori un set complet de ping-pong,  pentru a începe plini de energie anul 2010 . Context  Campania în favoarea unei alimentații sănătoase se desfășoară în paralel cu Programul de încurajare a consumului de fructe în școli și cu Programul de distribuire a laptelui în școli demarate de UE – inițiative importante care promovează o dietă mai echilibrată și deprinderi alimentare mai sănătoase în rândul copiilor.   Campania în favoarea unei alimentații sănătoase transmite mesajul:  „ Mănâncă, bea și fă mișcare ” direct în școli.  Peste 17 000 de copii și profesorii lor au luat parte la jocurile propuse în cadrul campaniei itinerante a „Echipei savorilor” în Belgia, Franța, Regatul Unit, Irlanda, Estonia, Lituania și Polonia.  Ecoul a fost pozitiv, școlile considerând evenimentul interesant, instructiv și interactiv.  Fără îndoială, campania ar trebui să continue, având în vedere numărul mare de cereri pentru desfășurarea unei a doua serii de vizite în și mai multe școli de pe întreg teritoriul Uniunii Europene.  Simpaticul filmule ț în care apar campioana belgiană de tenis Justine Henin și deținătorul recordului Guinness, Rosolino Cannio, în vârstă de 8 ani, încurajează copiii să își îmbunătățească obiceiurile alimentare.   Ș i părinții pot găsi o serie de idei și sfaturi utile despre cum să-și încurajeze copiii să mănânce un mic dejun echilibrat sau să aleagă o gustare mai sănătoasă între mese.  Pagina profesorilor îi sprijină pe profesori în activitățile pe care le desfășoară la școală, oferind acces la cele mai bune inițiative, la date și cifre și la material didactic în toate limbile Uniunii Europene.  Conform unui sondaj Eurobarometru recent, trei sferturi dintre respondenți sunt „total de acord” că „în prezent par să fie mai mulți copii supraponderali decât acum cinci ani”.  Într-adevăr, aproximativ 22 de milioane de copii din UE sunt supraponderali, 5 milioane dintre aceștia fiind obezi.  Pentru mai multe informații: Campania „Echipa savorilor”:    http://ec.europa.eu/agriculture/tasty-bunch/index_ro.htm    „Goana după comoară”:    http://ec.europa.eu/agriculture/tasty-bunch/treasure-hunt/index_ro.htm    La adresa următoare poate fi consultat un dosar de presă audiovizual actualizat:    http://ec.europa.eu/agriculture/tasty-bunch/press-corner/index_ro.htm?press=audiovisual#press-audiovisual
