IP/09/560
Bruxelles, 8 aprilie 2009Comisia a actualizat lista companiilor
aeriene cărora le este interzis accesul în spațiul aerian
europeanComisia Europeană a adoptat astăzi
actualizarea așa-numitei liste negre a companiilor aeriene care fac
obiectul unei interdicții de zbor în Uniunea Europeană din motive
de siguranță. Comisia a impus interdicții unui număr de
șase companii aeriene din Kazahstan, unei companii aeriene certificate
în Thailanda, unui nou transportator aerian din Ucraina, precum și
tuturor transportatorilor certificați în
Benin.
„Comisia își va continua dialogul activ cu toate
părțile implicate din sectorul aviației pentru a se asigura
că toate aeronavele și toți transportatorii aerieni respectă
standardele internaționale de siguranță aeriană. Când
decolează avionul, pasagerii aerieni au dreptul să se simtă
și să fie în siguranță”, a declarat Antonio
Tajani, vicepreședinte al Comisiei responsabil de transporturi.
Noua listă, care o înlocuiește pe cea publicată în
noiembrie 2008, poate fi consultată pe site-ul web al
Comisiei[1]. În urma
avizului unanim al Comitetului pentru siguranța aeriană, Comisia a
actualizat lista, luând decizia să o extindă și să
impună interdicții de exploatare din motive de siguranță
următorilor transportatori aerieni:Air Company Kokshetau, ATMA Airlines, Berkut Air, East Wing, Sayat Air
și Starline KZ (Kazahstan) 
One Two Go Airlines (Thailanda)
Motor Sich Airlines (Ucraina)
Tuturor companiilor aeriene certificate în Republica Benin, pe baza
rezultatelor negative ale unui audit realizat de Organizația Aviației
Civile Internaționale (OACI). Comisia a observat progrese
semnificative în ceea ce privește măsurile luate de Angola pentru
a îmbunătăți situația siguranței aeriene. Mai
exact, Comisia a luat notă de raportul autorităților aeronautice
din Angola privind progresele înregistrate în ceea ce privește
aplicarea de măsuri corective în urma vizitei unei echipe de
experți europeni, în februarie 2008, și a publicării
raportului OACI de audit de siguranță, în octombrie 2008. 
Echipa de experții europeni care a efectuat o vizită în
Indonezia în februarie 2009 a consemnat, în raportul său,
îmbunătățiri considerabile. Comisia va continua
consultările strânse cu autoritățile aeronautice în
vederea reevaluării situației din domeniul siguranței în
cadrul următoarei întâlniri a Comitetului pentru siguranța
aeriană.
Prin urmare, începând de astăzi, lista comunitară impune
interdicții:Tuturor transportatorilor din Angola, Benin, Guineea Ecuatorială,
Indonezia, Republica Kârgâzstan, Liberia, Sierra Leone, Swaziland,
Republica Democratică Congo (RDC) și Gabon, cu excepția Gabon
Airlines și Afrijet, care beneficiază de exceptări pentru un mic
număr de aeronave.
Unui număr de șaisprezece transportatori individuali:
Afganistan – Ariana Afghan Airlines 
Cambodgia - Siem Reap Airways International
Republica Populară Democrată Coreeană - Air Koryo 
Kazahstan - Air Company Kokshetau, ATMA Airlines, Berkut Air, East Wing,
Sayat Air, Starline KZ
Rwanda - Silverback Cargo Freighters 
Sudan - Air West 
Thailanda - One Two Go Airlines 
Ucraina - Motor Sich Airlines, Ukraine Cargo Airways, Ukraine Mediterranean
Airlines și Volare Aviation
[1]
http://ec.europa.eu/transport/air-ban/
