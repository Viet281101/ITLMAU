IP/09/354
Bruxelles, 5 martie 2009Consumatori: cumpărăturile
on-line sunt din ce în ce mai populare în UE, însă
dezvoltarea lor este încetinită de obstacolele în calea
comerțului transfrontalierUn nou raport privind „Obstacolele în
calea comerțului electronic”, prezentat astăzi de
Meglena Kuneva, comisarul UE pentru protecția consumatorilor,
demonstrează popularitatea din ce în ce mai mare de care se
bucură cumpărăturile on-line în UE, însă
avertizează că obstacolele în calea comerțului
transfrontalier frânează dezvoltarea acestora. Raportul publicat
astăzi prezintă o analiză detaliată a tendințelor
actuale în materie de comerț electronic în UE, inclusiv în
funcție de țară, produsele cumpărate cel mai frecvent
și tipul de obstacole cu care se confruntă consumatorii și
întreprinderile on-line. Între 2006 și 2008, procentul de
consumatori din UE care au cumpărat cel puțin un articol pe internet a
crescut de la 27% la 33%. Aceste valori medii nu ilustrează imensa
popularitate de care se bucură cumpărăturile on-line în
țări cum ar fi Regatul Unit, Franța și Germania, în
care peste 50% dintre utilizatorii de internet au efectuat cumpărături
on-line anul trecut.  În țările nordice (Danemarca, Suedia,
Norvegia, Finlanda și Islanda), procentul de utilizatori de internet care
au cumpărat produse și servicii on-line a fost de 91% în 2008.
Țări precum Italia și Spania reprezintă, de asemenea,
piețe cu o creștere rapidă.  În pofida acestei tendințe
privind piețele naționale cu o creștere rapidă, procentul
reprezentat de cumpărăturile transfrontaliere on-line rămâne
scăzut, și anume doar 7% în 2008 (în comparație cu 6%
în 2006).  Raportul avertizează că numeroase obstacole –
lingvistice, practice și de reglementare, precum și probleme
importante privind lipsa de încredere – încetinesc dezvoltarea
cumpărăturilor on-line în UE.
Comisarul Kuneva a afirmat „Consumatorii au foarte multe de
câștigat de pe urma internetului. El extinde dimensiunea pieței
în cadrul căreia aceștia își efectuează
tranzacțiile și permite accesul consumatorilor la un număr mai
mare de furnizori și la mai multe posibilități de alegere.
Internetul face posibilă comparația între produse, furnizori
și prețuri la un nivel fără precedent. Se prefigurează
o generalizare a utilizării internetului pentru cumpărăturile cu
amănuntul. 150 de milioane de consumatori efectuează deja
cumpărături on-line, deși doar 30 de milioane efectuează
cumpărături într-o altă țară. Trebuie să ne
asigurăm că adoptarea platformei internet nu va fi
încetinită în mod inutil din cauza incapacității de a
elimina obstacole importante în materie de reglementare sau de a aborda
probleme importante referitoare la încrederea consumatorilor.” 
Principalele concluzii: 
1.	Comerțul electronic funcționează bine 
În general, consumatorii sunt satisfăcuți de
cumpărăturile on-line. Pentru grupe de produse cumpărate foarte
frecvent, cum ar fi produsele IT și cele legate de divertisment și
activități recreative, satisfacția consumatorilor în
legătură cu cumpărăturile efectuate pe internet este,
în medie, mai ridicată decât pentru comerțul cu
amănuntul în general.Consumatorii își exprimă satisfacția în special cu
privire la posibilitatea de a compara prețurile și cu privire la gama
mai largă de oferte, accesibilitatea produselor și alegerea
furnizorilor.
Consumatorii sunt mai puțin entuziaști în legătură
cu aspecte cum ar fi disponibilitatea unor informații clare cu privire la
produse, publicitatea, protecția vieții private, probleme legate de
încredere și posibilitatea returnării
produselor.2.	În cadrul comerțului on-line,
există un potențial important pentru tranzacții transfrontaliereO treime dintre cetățenii UE ar lua în considerare
cumpărarea unui produs sau a unui serviciu dintr-un alt stat membru pe
internet, dacă produsul respectiv ar fi mai ieftin sau de o calitate mai
bună. 
O treime dintre consumatorii din UE afirmă că sunt dispuși
să cumpere bunuri și servicii într-o altă limbă.
Într-o Europă multiculturală, există o cerere pentru
posibilități de alegere și pentru o varietate de oferte mai ample
decât ceea ce pot oferi magazinele locale sau mărcile mondiale. 
3.	Potențialul comerțului transfrontalier nu
reușește să se materializeze
Între 2006 și 2008, procentul de persoane care au efectuat
cumpărături on-line în UE a crescut de la 27% la 33% dintre
consumatori, în timp ce procentul referitor la comerțul electronic
transfrontalier a rămas stabil. Doar 7% dintre consumatori efectuează
în prezent cumpărături transfrontaliere on-line, iar acest
decalaj continuă să crească, în loc să se
diminueze.
Principalele obstacole:Segmentarea geografică: majoritatea comercianților dispun
în prezent de un site de internet accesibil tuturor consumatorilor. Cu
toate acestea, se pare că majoritatea comercianților cu amănuntul
încă își desfășoară activitatea pornind de la
ipoteza că piața internă este compartimentată în
funcție de frontierele naționale.  Gama de posibilități este
enormă, însă, în practică, consumatorilor li se
refuză vânzările sau sunt redirecționați către
țara lor de origine. Obstacolele practice și cele
în materie de reglementare includObstacole lingvistice, care rămân o problemă pentru
majoritatea comercianților și consumatorilor, deși nu trebuie
supraestimată importanța lor. De exemplu, 60% dintre comercianții
cu amănuntul sunt deja pregătiți să efectueze
tranzacții în mai multe limbi.
Probleme de logistică legate de interoperabilitatea sistemelor
poștale și de plată, precum și dificultăți de
acces, cum ar fi penetrarea accesului în bandă largă. 
Există obstacole în materie de reglementare pe care
consumatorii și întreprinderile le consideră din ce în ce
mai nejustificate; acestea includ, de exemplu, legislația privind
protecția consumatorilor, normele în materie de TVA, legislația
privind distribuția selectivă, protecția proprietății
intelectuale, transpunerea la nivel național a legislației comunitare
privind eliminarea deșeurilor. 
Obstacole care subminează încrederea consumatorilor –
în special, reticența legată de problemele de plată,
livrare, reclamații, aplicarea garanțiilor, cereri de rambursare
(servicii postvânzare), precum și probleme privind
confidențialitatea. Consumatorii se tem că dificultățile ar
putea fi agravate în cazul tranzacțiilor transfrontaliere.
Etapele următoare:
În septembrie 2009, comisarul Kuneva va prezenta rezultatele unor
anchete anonime independente („mystery shopping”) menite să
identifice în ce mod și unde  sunt împiedicați consumatorii
să efectueze cumpărături on-line în Uniunea Europeană.
În cadrul activității Comisiei de monitorizare a sectorului
vânzărilor cu amănuntul, comisarul Kuneva a lansat toamna
trecută un proces, la nivelul Comisiei, în vederea analizării
obstacolelor în calea comerțului electronic. Raportul final al
Comisiei privind sectorul vânzărilor cu amănuntul urmează a
fi prezentat în toamna anului 2009.
http://ec.europa.eu/consumers/strategy/docs/com_staff_wp2009_en.pdf
