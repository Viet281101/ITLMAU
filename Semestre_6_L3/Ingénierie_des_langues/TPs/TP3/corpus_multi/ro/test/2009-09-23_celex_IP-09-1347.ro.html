IP/ 09/1347   Bruxelles, 23 septembrie 2009 Comisia adoptă propuneri legislative de consolidare a supravegherii financiare în Europa  (a se vedea   MEMO/09/404   &amp;   MEMO/09/405   )) Comisia Europeană a adoptat astăzi un pachet important de proiecte legislative care consolidează semnificativ supravegherea sectorului financiar în Europa. Scopul acestor mecanisme de cooperare sporită este acela de a menține în mod durabil stabilitatea financiară în întreaga Uniune Europeană, de a garanta că se aplică aceleași norme tehnice de bază și se asigură respectarea lor cu consecvență, de a identifica riscurile din sistem într-o etapă timpurie și de a putea acționa la unison în mod mult mai eficient în situații de urgență și pentru soluționarea dezacordurilor apărute între autoritățile de supraveghere. Legislația va crea un nou Comitet european pentru riscuri sistemice (CERS) în vederea identificării riscurilor din întregul sistem financiar, care va avea competența esențială de a emite din timp avertismente privind riscurile ce reclamă acțiuni imediate. De asemenea, se înființează un Sistem european al supraveghetorilor financiari (SESF), compus din autorități naționale de supraveghere și trei noi Autorități europene de supraveghere pentru sectorul bancar, cel al valorilor mobiliare și cel al asigurărilor și pensiilor ocupaționale.  Pre ședintele Comisiei Europene, José Manuel Barroso, a declarat:  „Piețele financiare sunt europene și mondiale, nu doar naționale.  Supravegherea lor trebuie să fie, de asemenea, europeană și mondială.  Astăzi propunem un nou sistem de supraveghere european, cu sprijinul politic al statelor membre și pe baza raportului de Larosière.  Obiectivul este acela de a proteja contribuabilii europeni de situații precum cea din toamna anului 2008, când guvernele au fost nevoite să injecteze miliarde de euro în bănci.  Acest sistem european poate inspira, de asemenea, unul similar la nivel mondial și vom susține această idee la Pittsburgh”.  Comisarul pentru pia ța internă și servicii, Charlie McCreevy, a declarat:  „Acest pachet reprezintă o acțiune rapidă și robustă a Comisiei pentru remedierea deficiențelor în domeniul supravegherii financiare europene și va contribui la prevenirea viitoarelor crize financiare.  Înaintăm pachetul menționat Consiliului și Parlamentului spre adoptare imediată, astfel încât noile structuri să înceapă să funcționeze în 2010.”  „Crearea unui Comitet european pentru riscuri sistemice în vederea detectării și prevenirii riscurilor legate de stabilitatea financiară în UE și noile mecanisme de îmbunătățire a supravegherii la nivel instituțional vor contribui în mare măsură la corectarea dezechilibrelor din sistemele noastre financiare și la îndreptarea punctelor slabe din sistemul nostru de supraveghere financiară care sunt cel puțin în parte responsabile pentru criza financiară” a adăugat Joaquín Almunia, Comisarul european pentru afaceri economice și monetare.   Criza financiară actuală a eviden țiat punctele slabe ale cadrului de supraveghere al Uniunii Europene, care rămâne fragmentat de-a lungul unor linii naționale, în pofida creării unei piețe unice europene cu mai mult de un deceniu în urmă și a importanței instituțiilor paneuropene.   Propunerile legislative de astăzi oferă solu ții la aceste deficiențe, atât la nivelul supravegherii macroprudențiale, cât și la nivelul supravegherii microprudențiale prin crearea:     unui Comitet european pentru riscuri sistemice (CERS) care să monitorizeze și să evalueze riscurile ce amenință stabilitatea sistemului financiar în ansamblu („supraveghere macroprudențială”). CERS va emite din timp avertismente cu privire la riscurile sistemice susceptibile de a se acumula și, dacă este necesar, recomandări cu privire la măsurile care se impun în vederea gestionării riscurilor respective.    unui Sistem european al supraveghetorilor financiari (SESF) pentru supravegherea instituțiilor financiare individuale („supraveghere microprudențială”), care constă dintr-o rețea de autorități naționale de supraveghere lucrând în strânsă cooperare cu noile Autorități europene de supraveghere, create prin transformarea Comitetelor existente pentru sectorul bancar, cel al valorilor mobiliare și cel al asigurărilor și pensiilor ocupaționale. Va exista o Autoritate bancară europeană (ABE), o Autoritate europeană pentru asigurări și pensii ocupaționale (AEAPO) și o Autoritate europeană pentru valori mobiliare și piețe (AEVMP).    CERS va avea competen ța de a emite recomandări și avertismente adresate statelor membre (inclusiv autorităților naționale de supraveghere) și Autorităților europene de supraveghere, care trebuie să se conformeze acestora sau, în caz contrar, să ofere explicații pentru lipsa lor de acțiune.  Șefii BCE, ai băncilor centrale naționale, ai Autorităților europene de supraveghere și ai autorităților naționale de supraveghere vor face parte din CERS.  Crearea CERS corespunde câtorva inițiative la nivel multilateral sau din exteriorul Uniunii Europene, printre care se numără și crearea Consiliului pentru stabilitate financiară de către G20.  În ceea ce prive ște supravegherea microprudențială, în prezent există, la nivelul UE, trei comitete competente în domeniul serviciilor financiare pentru supraveghere microfinanciară (supravegherea instituțiilor financiare individuale), numai cu rol consultativ:  este vorba despre Comitetul european al inspectorilor bancari (CEIB), Comitetul european al inspectorilor pentru asigurări și pensii ocupaționale (CEIAPO) și Comitetul autorităților europene de reglementare a piețelor valorilor mobiliare (CAERPVM).   Noile autorită ți vor prelua toate funcțiile acestor comitete și, în plus, vor deține câteva competențe suplimentare, inclusiv :    elaborarea de propuneri pentru standarde tehnice, respectând principiile unei mai bune legiferări;    solu ționarea cazurile de dezacord între autoritățile naționale de supraveghere, acolo unde legislația le obligă să coopereze sau să ajungă la un acord;     contribu ția la asigurarea unei aplicări consecvente a normelor tehnice comunitare (inclusiv prin intermediul evaluărilor inter pares);    Autoritatea europeană pentru valori mobiliare și piețe va deține competențe directe de supraveghere a Agențiilor de rating al creditelor;    un rol de coordonare în situa ții de urgență.     Propunerile au făcut obiectul unor consultări extinse atât după publicarea recomandărilor unui grup de exper ți mandatat de președintele Barroso și prezidat de fostul director general al FMI, Dl Jacques de Larosière, cât și în perioada cuprinsă între sfârșitul lunii mai și mijlocul lunii iulie, după ce Comisia și-a prezentat pe scurt propunerile Consiliului European.  Summit-ul UE din luna iunie a aprobat noul cadru de supraveghere și a solicitat adoptarea rapidă a textelor legislative necesare.   Informa ții suplimentare sunt disponibile la adresa de internet:     http://ec.europa.eu/internal_market/finances/committees/index_en.htm      http://ec.europa.eu/economy_finance/thematic_articles/article15861_en.htm
