IP/09/506
Bruxelles, 31 martie 2009Protecția mărcilor în UE mai
ieftină și mai ușor de obținutComisia Europeană și statele membre ale
UE au decis să reducă și mai mult taxele la agenția care
înregistrează mărcile comunitare, OAPI (Oficiul pentru Armonizare
în cadrul Pieței Interne, situat la Alicante, Spania) și să
simplifice procedura de înregistrare. După o primă
reducere în 2005 (IP/05/1289),
măsura, care va intra în vigoare la 1 mai 2009, va permite
întreprinderilor de pe piața unică a UE să își
protejeze mărcile mult mai ieftin și mai ușor și să
economisească astfel aproximativ 60 de milioane de euro pe an.„Este o veste bună pentru întreprinderile europene”,
a declarat Comisarul pentru Piața Internă și Servicii,
Charlie McCreevy. „Reducerea substanțială a taxelor și
simplificarea procedurilor le va permite să își protejeze mult
mai ușor și mai ieftin mărcile la nivelul UE, ceea ce va promova
spiritul antreprenorial și va stimula activitatea în economie, lucru
foarte important pe timp de criză economică. De aceste schimbări
vor beneficia în special întreprinderile mici și mijlocii pentru
care costul și procedura obținerii acestei protecții
reprezintă adesea o mare povară.” „Pentru o
întreprindere mică, a-ți proteja marca la nivel comunitar
înseamnă să-ți protejezi dreptul la liberul acces pe
piața unică europeană pentru mărfurile și serviciile
tale. Pentru întreprinderile mari, este un instrument esențial pentru
a lucra la scară internațională”, a apreciat
președintele OAPI, Wubbo de Boer.
Diminuarea taxelor și simplificarea procedurilor constau, în
principal, în reducerea la zero a taxelor de înregistrare pentru
mărcile comunitare. Prin urmare, întreprinderile vor plăti doar o
taxă de depunere a cererii și nu vor mai fi nevoite să
plătească o taxă separată pentru înregistrare. În
consecință, timpul de procesare a înregistrării unei
mărci comunitare va deveni simțitor mai scurt.
Practic înseamnă că întreprinderile, în loc să
plătească 1 750 EUR pentru depunerea cererii și
înregistrarea unei mărci comunitare, vor plăti pe viitor doar o
taxă de cerere de 1 050 EUR. Cererile depuse pe internet vor beneficia
de un tarif și mai avantajos de 900 EUR, în loc de 1 600 EUR
cât se plătește în total acum. 
Prin urmare, pentru obținerea unei mărci comunitare,
întreprinderile vor plăti pe viitor cu 40% mai puțin și
chiar cu 44% mai puțin, dacă depun cererea pe internet.
În plus, taxa individuală pentru cererile de înregistrare
și înregistrarea internațională desemnând Comunitatea
Europeană în conformitate cu protocolul de la Madrid vor scădea
de la 1 450 la 870 EUR, ceea ce corespunde, de asemenea, unei scăderi
cu 40%.
Contextul
Consiliul de miniștri a creat OAPI în 1994. Din momentul
începerii activității în 1996, cererea pentru mărci
comunitare a crescut constant și uneori chiar dramatic. Până
în prezent, OAPI a înregistrat peste 500 000 de mărci pentru
sute de mii de întreprinderi din lumea întreagă. Ca agenție
a UE care se autofinanțează, bugetul său provine în
totalitate din taxele plătite de întreprinderile care apelează la
serviciile sale. OAPI nu primește nicio subvenție și niciun
sprijin financiar din partea contribuabililor europeni, iar în calitate de
organizație non-profit, bugetul său trebuie să fie echilibrat.În ultimii ani, agenția a implementat un program ambițios de
creștere a productivității și
îmbunătățire a eficienței, oferind, în
același timp, servicii de calitate care au atras un număr
crescând de utilizatori. OAPI a acumulat în ultimul timp rezerve
substanțiale de numerar, în ciuda reducerii taxelor în 2005. 
Drept rezultat, deși continuă să investească în
îmbunătățirea serviciilor oferite, în special a
serviciilor online, și în reducerea timpilor de răspuns, OAPI
poate acum să împartă beneficiile obținute din
creșterea eficienței cu întreaga comunitate de afaceri, în
special cu întreprinderile mici și mijlocii, pentru care costurile
protecției proprietății intelectuale sunt deseori o
problemă.
Noua reducere substanțială a taxelor a făcut obiectul unor
discuții aprofundate cu statele membre și reprezintă primul
element dintr-un pachet mai mare de măsuri convenite de statele membre la
reuniunea comună a consiliului de administrație și comitetului
bugetar al OAPI din septembrie 2008 și , destinate să echilibreze
și mai bine în viitor bugetul agenției. 
Pentru mai multe informații:
http://ec.europa.eu/internal_market/indprop/tm/index_en.htm
http://oami.europa.eu
