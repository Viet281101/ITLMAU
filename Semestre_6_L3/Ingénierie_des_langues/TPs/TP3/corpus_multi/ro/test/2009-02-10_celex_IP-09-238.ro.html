IP/09/238
Bruxelles, 10 februarie 2009Prin „Pactul primarilor”
inițiat de Comisie, 400 de orașe se angajează să
depășească obiectivele energetice de 20 % ale
UEPeste 350 de orașe europene au
semnat astăzi, în cadrul unei ceremonii solemne găzduite de
hemiciclul Parlamentului European, un „Pact al primarilor” prin care
se angajează să întreacă obiectivul energetic al UE de a
reduce emisiile de CO2 cu 20 % până în anul 2020.
Grație acestei inițiative a Comisiei Europene în parteneriat cu
Comitetul Regiunilor, reprezentanții a peste 60 de milioane de
cetățeni vor conlucra pentru realizarea dezideratului comun de a
schimba mediul în care trăim și de a folosi mai rațional
energia. 
„Cea mai mare parte din energia produsă în Europa se
consumă în zonele urbane”, a declarat comisarul pentru energie,
Andris Piebalgs. „În orașe trebuie să dăm și
să câștigăm bătălia împotriva
schimbărilor climatice.  Iată de ce angajamentul de care au dat
dovadă primarii din toată Europa, semnând acest «Pact al
primarilor», este pentru noi un intens mesaj de speranță, în
special în vremurile grele prin care trecem."
„«Pactul primarilor» este o inițiativă
excelentă care va continua să se dezvolte în parteneriat cu
Comitetul Regiunilor”, a apreciat președintele acestui comitet, Luc
Van den Brande, în alocuțiunea rostită cu ocazia ceremoniei de
semnare. „Obiectivele ambițioase ale Europei în domeniul
reducerii emisiilor de gaze cu efect de seră nu vor putea fi atinse
decât atunci când autoritățile locale și regionale din
Europa vor acționa împreună și se vor angaja ca parteneri.
Pactul nu vizează numai orașele mari. Orașele mici și foarte
mici, ca și regiunile în ansamblul lor, trebuie de asemenea
încurajate să semneze pactul și să-și ia acest
angajament de protecție a mediului. Comitetul Regiunilor analizează
totodată posibilitatea de a crea o rețea care să lege
orașele și regiunile semnatare și să le ajute să
facă schimb de experiență și de idei în ceea ce
privește cele mai bune practici.”
Peste 100 de primari europeni au participat la ceremonia de lansare, care a
fost prezidată de președintele Comisiei Europene, Jose Manuel Barroso,
comisarul Piebalgs, președintele Comitetului Regiunilor, Luc Van den
Brande, vicepreședintele Parlamentului European, Alejo Vidal Quadras,
și primarii Gábor Demszky din Budapesta, Ole von Beust din Hamburg,
Alberto Ruiz Gallardón din Madrid,  Jānis Birks din Riga și Bo
Frank din Växj&#246; (Suedia).
În paralel, a fost inaugurat astăzi și site-ul de internet al
proaspătului Pact al primarilor, care va funcționa ca portal și
ca structură de sprijin atât pentru orașele participante,
cât și pentru cetățeni. Noul site, www.eumayors.eu, oferă
știri și imagini legate de acțiunile Pactului, ca și
informații despre orașele implicate.
Pentru mai multe informații, a se vedea MEMO/09/59.
