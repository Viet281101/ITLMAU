IP/09/362
Bruxelles, 6 martie 2009Ue Și India, având fiecare
23 de limbi oficiale, semnează o declaraȚie comună cu privire la
multilingvismDomnul Leonard Orban va semna astăzi cu
Guvernul Indiei, reprezentat de Doamna Daggubati Purandeshwari,
ministru de stat, o Declarație comună privind multilingvismul. Prin
această Declarație, Comisia Europeană și Guvernul Indiei
urmăresc să-și consolideze cooperarea și dialogul privind
probleme esențiale, cum ar fi: diversitatea lingvistică și
dialogul intercultural; impactul cunoașterii mai multor limbi străine
asupra capacității de a obține un loc de muncă, asupra
competitivității întreprinderilor și asupra coeziunii
sociale; învățarea limbilor străine de-a lungul vieții;
noile tehnologii pentru învățarea limbilor străine; și
terminologia.
„Experiența Indiei în domeniul diversității
lingvistice este unică în lume și sunt convins că UE și
India pot învăța reciproc din experiența acumulată
în acest domeniu" a declarat Leonard Orban, Comisar European pentru
Multilingvism.
Această declarație comună este urmarea summit-ului UE-India de
la Marsilia din 29 septembrie 2008, unde liderii UE și ai Indiei s-au
angajat să inițieze un dialog privind promovarea limbilor, a
dialogului intercultural și a multilingvismului. 
Un prim pas în
vederea acestui dialog a fost realizat în decembrie 2008 în cadrul
conferinței privind „Multilingvismul și dialogul intercultural
în contextul globalizării” care a avut loc la New Delhi, India,
în contextul Anului european al dialogului intercultural 2008.
Conferința a fost organizată în comun de către Comisia
Europeană, Ambasada Franței, în cadrul președinției
franceze a Uniunii Europene, Comisia Indian National Knowledge și
Uniunea Europeană a Institutelor Culturale Naționale (EUNIC - filiala
indiană). Această conferință a fost găzduită cu
generozitate de Universitatea din Delhi. Pentru informații suplimentare
privind această conferință, vă rugăm să
consultați 
http://ec.europa.eu/education/languages/news/news3134_en.htmCu o populație de aproximativ 1,1 miliarde de locuitori, India
reprezintă un exemplu unic de diversitate etnică, socio-culturală
și religioasă, din care rezultă o diversitate lingvistică
extrem de bogată. Conform recensământului din 2001, există
29 de limbi vorbite de mai mult de un milion de vorbitori nativi, 122 de limbi
cu cel puțin 10 000 de vorbitori și încă 234 de limbi
vorbite de un număr mai mic de locuitori. Constituția Indiei
precizează că hindi este limba oficială a uniunii. Engleza poate
fi utilizată în scopuri oficiale, iar în toată țara
există 22 de limbi oficiale regionale. Această diversitate
lingvistică bogată a reprezentat o realitate cotidiană de-a
lungul istoriei Indiei, fiind considerată pe plan local un fapt firesc.
Această similaritate în domeniul lingvistic cu Uniunea
Europeană face din India un interlocutor privilegiat al Europei în
domeniul multilingvismului. Această Declarație comună prevede
dezbateri periodice și schimburi de bune practici.
