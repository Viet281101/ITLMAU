IP/09/343
Bruxelles, 3 martie 2009Îmbunătățirea
accesului la internetul de mare viteză - o necesitate pentru revitalizarea
regiunilor rurale din Europa, susține ComisiaConectarea la internetul de mare viteză a
populației rurale (în pondere de 30%) care nu
beneficiază de acest serviciu ar trebui să constituie o prioritate
pentru realizarea până în 2010 a obiectivului „servicii
în bandă largă pentru toți”, a declarat astăzi
Comisia. O mai bună conectivitate la internet reprezintă un instrument
puternic pentru stimularea unei redresări economice rapide. Astăzi,
Comisia descrie modul în care intenționează să își
utilizeze propriile programe de sprijin pentru a impulsiona dezvoltarea
rețelelor și serviciilor de internet în zonele rurale și
invită statele membre să facă la fel. Un bun acces la internet
poate reduce gradul de izolare și spori competitivitatea fermelor și
societăților din mediul rural, în special întreprinderile
mici și mijlocii (IMM), prin faptul că oferă acces la piețe
internaționale și moduri mai rapide și mai eficiente de a face
afaceri. Între timp, Parlamentul European și Consiliul discută pe
marginea unei propuneri a Comisiei care vizează punerea la dispoziție
a unei sume suplimentare de 1 miliard EUR, prin intermediul Planului european de
redresare economică, pentru lărgirea accesului la internetul de mare
viteză la toate regiunile Europei.
„În secolul al XXI-lea, mulți dintre noi ar spune că
nu ne putem lipsi de tehnologia informației și comunicațiilor
– cu siguranță la birou și poate chiar acasă. De ce ar
trebui ca zonele rurale să se mulțumească doar cu un acces precar
la acest instrument?” a întrebat Mariann Fischer Boel, Comisarul
european pentru agricultură și dezvoltare rurală.
„Dacă într-adevăr vrem să avem zone rurale prospere
și pline de viață, trebuie să-i ajutăm pe toți
să profite la maximum de tehnologiile moderne.” 
„Trebuie să facem tot posibilul pentru ca tehnologiile internet
să fie accesibile tuturor cetățenilor europeni. Tehnologiile
internet contribuie la jumătate din creșterea
productivității în UE, iar statele membre ale UE nu își
pot permite ca zonele lor rurale să fie private de acest potențial,
mai ales în aceste vremuri de criză economică”, a
declarat Viviane Reding, Comisarul pentru societate informațională
și mass-media. „Serviciile în bandă largă
reprezintă un instrument indispensabil pentru societățile din
mediul rural, în special pentru IMM-uri, care depind de o
legătură de mare viteză cu restul economiei. Fac apel la Consiliu
să ne ajute în asigurarea faptului că aceste societăți
nu sunt neglijate, printr-un semnal puternic în favoarea serviciilor
în bandă largă pentru toți europenii.”
Deși, în medie, 93% dintre europeni pot avea acces la o conexiune
internet de mare viteză, în zonele rurale procentul este de doar 70%,
iar în unele țări (cum ar fi Grecia, Polonia, Slovacia, Bulgaria
și România), rețelele de internet de mare viteză în
bandă largă deservesc nu mai mult de 50% din populația
rurală. 
Într-o comunicare adoptată astăzi, Comisia descrie beneficiile
pe care un mai bun acces al zonelor rurale la tehnologii moderne ale
informației și comunicațiilor, precum internetul, le poate aduce
societăților comerciale și persoanelor fizice din zonele rurale,
cum ar fi fermele și producătorii de produse alimentare. 
De exemplu, 80% din fermele suedeze au deja acces la internet, o treime din
ele utilizând zilnic internetul (de asemenea, o treime utilizează
internetul pentru a depune cereri de sprijin UE). În alte regiuni,
însă, cum ar fi Toscana (Italia) și Ungaria, doar un sfert din
fermieri utilizează internetul, ceea ce înseamnă că este mai
greu să se planifice producția, produsele de piață și
prețurile de acces pe piețele internaționale, să se verifice
starea vremii sau să se stabilească acorduri de cooperare cu alți
actori de pe piață. Fermierii nu sunt singurii privați de
beneficiile oferite de această tehnologie: în întreaga
Europă, doar 22,5% din locuitorii zonelor rurale utilizează servicii
de e-guvernare precum depunerea declarațiilor fiscale, față de
32,9% în zonele urbane.
Prin urmare, Comisia face apel la statele membre, la regiuni (inclusiv la
autoritățile locale) să aibă în vedere adaptarea
programelor lor de dezvoltare rurală în vederea acordării unei
priorități adecvate tehnologiilor informației și
comunicațiilor și conectivității la internet, în
special în cadrul revizuirii intermediare a planurilor de dezvoltare
rurală, care este programată a avea loc în 2010.
Context
UE abordează discrepanța între zonele urbane și cele
rurale în ceea ce privește internetul în bandă largă
prin intermediul politicii de dezvoltare rurală – care face parte din
Politica Agricolă Comună. Statele membre și regiunile pot cheltui
fondurile UE pentru modernizarea fermelor, prin utilizarea de noi tehnologii,
pentru programe de formare, îngrijirea mediului, înființarea de
noi societăți și servicii de bază în zonele rurale.
Pe lângă aceasta, în temeiul Politicii de coeziune a UE pentru
2007-2013 se cheltuiesc aproape 15 miliarde EUR pentru priorități
în domeniul tehnologiilor informației și comunicațiilor, de
exemplu pentru servicii publice electronice și infrastructură
internet. O parte din această sumă va fi folosită pentru zonele
rurale.
La
28 ianuarie 2009, Comisia, în acord cu concluziile Consiliului European din
decembrie 2008, a propus rezervarea sumei de 1 miliard EUR pentru cheltuieli
suplimentare pentru investiții în servicii în bandă
largă, în cadrul propunerii sale de Plan european de redresare
economică, în scopul atingerii unei acoperiri de 100% a internetului
în bandă largă în Europa (MEMO/09/35).
În completarea comunicării adoptate astăzi privind un acces mai
bun la tehnologiile moderne ale informației și comunicațiilor
pentru zonele rurale, Comisia organizează o
conferință UE privind serviciile în bandă largă, la
Torino (Italia), în perioada 2-3 aprilie 2009. Acest eveniment va reuni
Comisia, autoritățile naționale și regionale, precum și
alte părți interesate, în vederea discutării
investiției sporite a UE în servicii în bandă largă
în cadrul planului comunitar de redresare și politicile care vor ajuta
la realizarea unei acoperiri de 100% a serviciilor în bandă largă
în mediul rural.
Comunicarea adoptată astăzi, referitoare la un acces mai bun al
zonelor rurale la tehnologiile TIC moderne, este disponibilă la: 
http://ec.europa.eu/agriculture/rurdev/employment/ict/index_en.htm
MEMO/09/92
Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[ Figures and graphics available in PDF and WORD PROCESSED ]
Note: No data for rural areas in Malta and Cyprus
Source: Rural development statistical report 2008, European
Commission
