IP/09/342
Bruxelles, 3 martie 2009Comisia Europeană va
finanța Coaliția financiară europeană (CFE), pentru a
lupta împotriva distribuirii pe internet de imagini care prezintă
abuzuri asupra copiilorComisia Europeană va oferi până la
427 000 de euro pentru finanțarea
activităților Coaliției financiare europene de luptă
împotriva difuzării pe internet de conținut care prezintă
abuzuri sexuale asupra copiilor, a anunțat astăzi Jacques Barrot,
vicepreședintele Comisiei Europene, responsabil pentru justiție,
libertate și securitate. 
Coaliția – condusă de Child Exploitation and Online
Protection (CEOP) Centre (o organizație polițienească
britanică specializată în domeniul protecției copiilor
împotriva exploatării sexuale) și finanțată de Comisia
Europeană - este un grup informal care include actori din sectoarele public
și privat (autorități polițienești, operatori
financiari, furnizori de servicii de internet, organizații neguvernamentale
și alți parteneri) al căror obiectiv este unirea forțelor
în lupta împotriva pornografiei infantile. 
MasterCard, Microsoft, PayPal, VISA Europa și organizația
neguvernamentală Copii dispăruți - Europa se numără
printre membrii fondatori ai noii coaliții, cărora li se
alătură firma de avocatură Allen and Overy și ICMEC –
Centrul internațional pentru copii dispăruți și
exploatați - în calitate de membri consultativi ai CFE. În ceea
ce privește dimensiunea de aplicare a legii a CFE, printre membrii
fondatori se mai numără Europol și Poliția poștală
și de comunicații italiană.
Lansarea coaliției a avut loc astăzi, cu ocazia unei
conferințe de presă organizate la sediul agenției britanice de
aplicare a legii, CEOP (Child Exploitation and Online Protection Centre),
în prezența vicepreședintelui Comisiei, Jacques Barrot.
Comisia va oferi o finanțare de 427 000 de euro pentru
activitățile coaliției, care vizează reunirea tuturor
partenerilor implicați în lupta împotriva distribuției pe
internet, în scopuri comerciale, a imaginilor care prezintă abuzuri
sexuale asupra copiilor. Coaliția va contribui la identificarea și
protejarea victimelor, la localizarea și arestarea infractorilor –
atât a pedofililor, cât și a celor care obțin beneficii
economice din vânzarea imaginilor – și, mai ales, la confiscarea
profiturilor provenite din aceste activități criminale.
Cumpărarea de pornografie infantilă cu cartea de credit sau cu alte
sisteme electronice de plată va fi, astfel, împiedicată. În
plus, în scurt timp, Comisia va prezenta o propunere de actualizare și
de consolidare a Deciziei-cadru a Consiliului privind lupta împotriva
abuzurilor și a exploatării sexuale a copiilor.
Vicepreședintele Jacques Barrot, comisar responsabil pentru
justiție, libertate și securitate, a subliniat importanța acestei
propuneri, declarând următoarele: „Sunt pe deplin
hotărât să depun toate eforturile, astfel încât copiii
să beneficieze de cea mai eficientă formă de protecție
posibilă împotriva oricărei forme de criminalitate sau abuz. Este
incontestabil faptul că dezvoltarea rapidă a internetului a dus la
crearea unei importante piețe criminale pentru imaginile cu abuzuri sexuale
asupra copiilor. Coaliția financiară europeană va contribui la
identificarea și protejarea victimelor și, mai ales, la confiscarea
profiturilor provenite din aceste activități criminale. Cu toate
acestea, pentru ca activitatea coaliției să aibă o eficacitate
deplină, este necesar ca mai mulți parteneri, inclusiv statele membre,
să se alăture acesteia. Sunt gata să ofer întregul meu
sprijin pentru eforturilor lor. "
