IP/09/1800   Bruxelles, 20 noiembrie 2009  Telecomunicații:  Comisia Europeană salută decizia miniștrilor UE de a aproba o amplă reformă a cadrului de reglementare care vizează crearea unei piețe unice competitive a telecomunicațiilor  Consiliul de miniștri ai Uniunii Europene a aprobat astăzi în unanimitate pachetul de măsuri de reformă a sectorului comunitar al telecomunicațiilor, propus inițial de Comisia Europeană în 2007.  Decizia de astăzi a Consiliului este rezultatul unui acord politic la care Parlamentul European și Consiliul au ajuns în cadrul reuniunii extraordinare din 5 noiembrie (   MEMO/09/491   ).  Noile norme vor stimula concurența și investițiile pe piața europeană a telecomunicațiilor, oferind o mai mare siguranță companiilor care investesc în rețele de fibre optice sau pe suport radio de înaltă viteză.  Ele vor pune totodată la dispoziția noilor servicii mobile noi frecvențe radio.  Săptămâna viitoare, Parlamentul European va vota, în cadrul sesiunii plenare de la Strasbourg, pentru aprobarea pachetului de norme în domeniul telecomunicațiilor.  Noile norme vor intra în vigoare de îndată ce vor fi publicate în Jurnalul Oficial al Uniunii Europene în decembrie 2009.   „Adoptând pachetul de norme în domeniul telecomunicațiilor, Consiliul de Miniștri dă astăzi un impuls clar concurenței și investițiilor în noile servicii și rețele de fibră optică mai rapide, în cadrul unei piețe unic e mai puternice.  Timp de doi ani, Comisia Europeană a depus eforturi intense pentru această reformă și sunt mulțumită de faptul că multe din ambițiile noastre europene au fost susținute de miniștri, grație impulsului dat de președinția suedeză” , a afirmat Viviane Reding, Comisarul UE pentru Telecomunicații.  „Aprobarea reformei telecomunicațiilor de către Consiliu vine la momentul potrivit.  În această perioadă de criză economică și financiară, când se estimează o scădere cu 4% a PIB-ul Uniunii Europene pe anul acesta, reforma va avea un impact macroeconomic extrem de pozitiv.  Noile norme comunitare în materie de telecomunicații vor contribui în mod considerabil la crearea unei piețe unice a telecomunicațiilor mai puternice, mai competitive și mai aproape de nevoile consumatorilor, cu rețele mobile și de fibră optică mai rapide în întreaga Europă.  În plus, datorită noilor norme, atât operatorii telecom istorici, cât și noii operatori vor putea avea o certitudine juridică, iar deciziile luate în acest domeniu vor fi coerente în toate statele membre.”  Pentru mai multe informații cu privire la 12 dintre reformele cele mai importante incluse în noul pachet de norme UE în domeniul telecomunicațiilor , a se vedea   MEMO/09/491.   Etapele următoare:    Votul final asupra pachetului de reformă la a treia lectură în cadrul sesiunii plenare a Parlamentului European (programată în 24 noiembrie 2009);    Intrarea în vigoare a întregului pachet de reformă a telecomunicațiilor, odată cu publicarea în Jurnalul oficial al UE (decembrie 2009);    Înființarea Organismului autorităților europene de reglementare în domeniul comunicațiilor electronice (OAREC) în primăvara lui 2010;    Transpunerea pachetului de reformă a telecomunicațiilor în legislația națională a celor 27 de state membre ale UE (până în iunie 2011).    Pentru informații suplimentare: Textul preliminar al pachetului de reformă aprobat:   http://ec.europa.eu/information_society/policy/ecomm/tomorrow/index_en.htm      MEMO/09/513
