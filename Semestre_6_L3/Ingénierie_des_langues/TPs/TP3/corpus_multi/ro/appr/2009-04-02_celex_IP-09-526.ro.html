IP/09/526
Bruxelles, 2 aprilie 2009Companiile
aeriene europene încep să ofere posibilitatea utilizării
telefonului mobil în timpul zborului, grație unor norme comunitare de
bazăDin ce în ce mai mulți pasageri ai
companiilor aeriene europene au posibilitatea de a-și utiliza telefoanele
mobile pentru a trimite mesaje scrise, pentru a naviga pe internet sau chiar
pentru a efectua apeluri în timpul zborurilor. La un an de la
stabilirea de către Comisie a unor norme comune pentru utilizarea în
condiții de siguranță a telefoanelor mobile la bordul aeronavelor
și a unei proceduri simple de autorizare a acestui serviciu
transfrontalier, 27 de aeronave europene au fost echipate corespunzător
pentru a permite utilizarea în condiții de securitate a telefoanelor
GSM în timpul zborurilor efectuate în spațiul aerian european. Se
așteaptă ca numărul acestora să se dubleze până la
sfârșitul anului 2009. 
„Posibilitatea de a utiliza telefonul mobil în timpul zborului
prezintă un interes deosebit în special pentru persoanele care
călătoresc în scop de afaceri și pentru pasagerii mai 
tineri. De asemenea, această facilitate reprezintă un model interesant
de afaceri pentru companiile europene. Din acest motiv, acum un an Comisia a
stabilit norme comune de bază, astfel încât companiile să
poată presta acest serviciu, în mod simplu și sigur în
cadrul spațiului aerian european, fără a mai fi nevoie de
respectarea a 27 de proceduri naționale diferite de autorizare,”
a declarat Viviane Reding, Comisarul european pentru
telecomunicații. „Mă bucur că primele companii aeriene
din Europa oferă acum posibilitatea utilizării telefonului mobil
în timpul zborului. Pentru ca acest serviciu să poată fi introdus
în continuare fără probleme, utilizarea telefonului mobil în
timpul zborului nu trebuie să îi deranjeze pe ceilalți pasageri;
acest lucru se poate asigura, de exemplu, prin instituirea unor zone de
liniște asemănătoare celor din trenuri. Totodată, operatorii
ar trebui să mențină prețurile în limite rezonabile.
Dacă se va întâmpla acest lucru, serviciile de telefonie
mobilă oferite la bordul aeronavelor ar putea reprezenta un avantaj pentru
companiile europene, având în vedere competitivitatea pieței
mondiale a transporturilor aeriene.”
În aprilie 2008, Comisia a introdus norme vizând armonizarea
condițiilor pentru serviciile de telefonie mobilă disponibile la
bordul aeronavelor de pe întreg teritoriul UE (IP/08/537).
Un an mai târziu, doi furnizori de servicii de comunicații prin
telefonie mobilă la bordul aeronavelor, OnAir (Geneva) și AeroMobile (Londra), au avut
posibilitatea, datorită acestor norme, de a pune bazele unor afaceri
în Europa. Acești furnizori se asociază cu companii aeriene
interesate să pună astfel de servicii la dispoziția pasagerilor.În prezent, trei companii aeriene europene - Ryanair (Irlanda), TAP
(Portugalia) și bmi (Regatul Unit) – pun bazele acestui serviciu
în cadrul flotelor proprii: 27 de aeronave au fost deja echipate și se
așteaptă ca numărul acestora să se dubleze până la
sfârșitul anului 2009. Acesta este un început
promițător. În tot acest timp, alte companii aeriene
efectuează testări tehnice. 
Totodată, companiile aeriene pun la punct condițiile în care
pasagerii își pot utiliza telefoanele mobile la bordul aeronavelor,
pentru a asigura un grad mai înalt de acceptare a noului serviciu din
partea consumatorilor și analizează nivelul de adoptare a serviciului
în cazul companiilor aeriene care sunt deja echipate în acest sens.
Din datele actuale reiese că prețul acestui serviciu se situează
între aproximativ 1,60 euro pe minut pentru un apel vocal și
aproximativ 0,43 euro pentru un mesaj scris, în funcție de operatorul
de telefonie mobilă de la sol utilizat de pasager. 
În 2008, Comisia a întreprins acțiuni de reglementare pentru a
permite operarea în condiții de siguranță și pe
întreg teritoriul UE a comunicațiilor mobile la bordul aeronavelor
și pentru a crea companiilor condițiile necesare oferirii acestor
servicii în timpul zborurilor care traversează adesea mai multe
frontiere. Acest aspect a necesitat parcurgerea a trei etape:garantarea faptului că utilizarea echipamentului la bordul aeronavei
– inclusiv a telefoanelor mobile ale pasagerilor – nu
interferează cu echipamentele și sistemele de bord; 
garantarea că echipamentele de telefonie mobilă nu
interferează cu rețelele terestre de comunicații mobile, ci
că acesta se conectează în mod exclusiv la stația de
bază de la bord, care este legată la rândul ei la sol prin
satelit; 
oferirea de norme și standarde comune, astfel încât
stațiile de bază de la bord să fie autorizate să opereze
în timp ce aeronava traversează spațiile aeriene ale diferitelor
state membre ale UE. Un model pentru alte continente
Abordarea europeană a fost utilizată drept model în alte
regiuni de pe glob. Un număr de companii aeriene din afara Europei
(inclusiv Qantas, Emirates, Malaysian Airlines, Royal Jordanian, Wataniya,
Virgin Australia) au testat serviciul sau chiar îl oferă, aproximativ
40 de aeronave fiind echipate în acest sens. Și alte companii aeriene
și-au anunțat intenții asemănătoare. Prevalența la
nivel mondial a standardului GSM (utilizat în prezent de aproximativ 3
miliarde de oameni) conferă modelului de afaceri un caracter mai atractiv,
având în vedere că pasagerii pot să utilizeze telefoanele
lor mobile obișnuite.
Istoric
Serviciile de comunicații mobile disponibile la bordul aeronavelor sunt
servicii paneuropene de telecomunicații. În aprilie 2008, Comisia a
adoptat două măsuri (IP/08/537):O decizie de stabilire a unor parametri tehnici armonizați pentru
echipamentele instalate la bord destinate utilizării telefonului mobil
în timpul zborului în întreaga Uniune Europeană. Acestea
garantează că echipamentul în cauză nu generează
interferențe și oferă Agenției Europene de
Siguranță a Aviației (EASA)
posibilitatea de a certifica navigabilitatea echipamentului pentru diferite
tipuri de aeronave. Această decizie este obligatorie din punct de vedere
juridic, garantând utilizarea aceluiași tip de echipament pe toate
aeronavele. 
O recomandare privind o abordare armonizată a procedurilor de
autorizare, care promovează recunoașterea reciprocă a
autorizațiilor naționale.„Roaming-ul
aerian” sau apelurile și mesajele scrise de pe telefoanele mobile
de la bordul aeronavelor este considerat roaming internațional, ca și
în cazul serviciilor terestre. Primele exemple fac dovada unor tarife cu
mult inferioare serviciilor de telefonie fixă disponibile prin satelit
în timpul zborului care se ofereau în trecut. Comunicațiile
mobile din timpul zborului nu fac obiectul măsurilor comunitare privind
tarifele de roaming pentru voce și date, deoarece acestea sunt considerate
ca alcătuind un serviciu inovator pe o piață emergentă,
fiind așadar fixate de către prestatorul de servicii. Cu toate
acestea, Comisia urmărește îndeaproape prețurile de consum
și transparența acestora. 
http://ec.europa.eu/information_society/policy/ecomm/radio_spectrum/topics/ecs/mca/index_en.htm 
MEMO/08/220
http://www.onair.aero/
http://www.aeromobile.net/
