IP/09/628
Bruxelles, 23 aprilie 2009Comisia salută adoptarea pachetului
privind clima și energiaComisia Europeană salută adoptarea
formală, astăzi, a pachetului privind clima și energia și a
actelor legislative care vizează reducerea emisiilor de
CO2 generate de autovehiculele noi
și de carburanții pentru transport. Măsurile, asupra cărora
s-a ajuns la un acord în luna decembrie, creează toate condițiile
necesare pentru ca Europa să devină o economie cu emisii scăzute
de dioxid de carbon și vor spori securitatea energetică. Pachetul
stabilește obiective obligatorii din punct de vedere juridic privind
reducerea emisiilor de gaze cu efect de seră cu 20% sub nivelurile din 1990
și creșterea la 20% a ponderii energiei din surse regenerabile, ambele
până în 2020. De asemenea, pachetul va contribui la
îndeplinirea obiectivului UE de a îmbunătăți cu 20%
eficiența energetică în aceeași perioadă de timp.
Grație acestui pachet legislativ, Europa este prima regiune din lume care
implementează obiective climatice și energetice obligatorii atât
de ambițioase. Acest pachet reprezintă o contribuție
importantă pentru obținerea unui acord internațional
ambițios privind clima în cadrul conferinței ONU din decembrie
privind schimbările climatice.
Președintele Comisiei, José Manuel Barroso, a declarat: „Am
ajuns astăzi la un acord privind una dintre prioritățile
principale ale acestei Comisii. Pachetul privind energia și
schimbările climatice reprezintă testul decisiv prin care Europa
își poate dovedi capacitatea de a acționa în beneficiul
cetățenilor. Grație, de asemenea, acordului de ieri privind
consolidarea pieței interne a energiei din UE, am făcut un pas
important spre sporirea eficienței și securității energetice
și spre consolidarea poziției Europei în vederea unui nou acord
internațional privind clima spre sfârșitul acestui an”.
Pachetul îndeplinește angajamentele liderilor UE de a reduce
emisiile de gaze cu efect de seră cu cel puțin 20% față de
nivelurile din 1990 și de a crește la 20% ponderea consumului de
energie din surse regenerabile, ambele până în 2020. El
contribuie, de asemenea, la obiectivul de a îmbunătăți cu
20% eficiența energetică. 
Pachetul pune bazele reducerii și mai accentuate a emisiilor, nu doar cu
20%, ci cu 30%, în contextul unui acord internațional
satisfăcător privind clima, în cadrul căruia alte
țări dezvoltate și în curs de dezvoltare contribuie în
mod adecvat la limitarea emisiilor globale. Acordul internațional ar urma
să fie încheiat în decembrie la Copenhaga în cadrul
conferinței ONU privind schimbările climatice.
Pachetul privind clima și energia constă în patru acte
legislative:O directivă de revizuire a schemei UE de comercializare a
certificatelor de emisii (EU ETS), care acoperă aproximativ 40% din
emisiile de gaze cu efect de seră ale UE;
O decizie privind „partajarea eforturilor”, care stabilește
obiective naționale obligatorii pentru emisiile generate de sectoare
neacoperite de EU ETS (a se vedea anexa);
O directivă care stabilește obiective naționale obligatorii
pentru sporirea ponderii energiei din surse regenerabile în mixul energetic
(a se vedea anexa);
O directivă care instituie un cadru juridic pentru utilizarea în
condiții de siguranță și ecologice a tehnologiilor de
captare și stocare a carbonului.Pachetul este completat de
încă două acte legislative asupra cărora s-a ajuns la un
acord în același timp:Un regulament care impune o reducere la o medie de 120g pe km a emisiilor de
CO2 generate de autovehiculele noi, de realizat treptat în
perioada 2012-2015, cu o reducere ulterioară de până la 95g pe km
în 2020. Această măsură, considerată separat, va
contribui cu peste o treime din reducerea emisiilor necesară în
sectoarele din afara ETS;
Revizuirea directivei privind calitatea carburanților, care cere
furnizorilor de carburanți să reducă emisiile de gaze cu efect de
seră generate de ciclul de producție al carburanților cu 6%
până în 2020. Următoarele etape
Cele șase acte legislative intră în vigoare la 20 de zile de
la data publicării în Jurnalul Oficial al Uniunii Europene,
preconizată pentru luna mai.
Informații suplimentare 
Pentru detalii
suplimentare privind pachetul și actele legislative complementare, a se
vedea IP/08/1998
și MEMO-urile privind:
EU ETS: MEMO/08/796Partajarea eforturilor: MEMO/08/797
Energia din surse regenerabile: MEMO/08/33
Captarea și stocarea carbonului: MEMO/08/798
Emisiile de CO2 generate de autoturisme: MEMO/08/799
Calitatea carburanților: MEMO/08/800
Pagina de Internet a Comisiei Europene privind combaterea schimbărilor
climatice:
http://ec.europa.eu/climateaction
Anexă 
Obiective obligatorii din punct de vedere juridic pe care
statele membre trebuie să le îndeplinească până în
2020Schimbare privind emisiile generate de sectoarele
neacoperite de EU ETS (față de nivelul din 2005)Ponderea energiilor regenerabile în cererea finală
de energie în 2020AT-16,0%34%BE-15,0%13%BG20,0%16%CY-5,0%13%CZ9,0%13%DK-20,0%30%EE11,0%25%FI-16,0%38%FR-14,0%23%DE-14,0%18%EL-4,0%18%HU10,0%13%IE-20,0%16%IT-13,0%17%LV17,0%40%LT15,0%23%LU-20,0%11%MT5,0%10%NL-16,0%14%PL14,0%15%PT1,0%31%RO19,0%24%SK13,0%14%SI4,0%25%ES-10,0%20%SE-17,0%49%UK-16,0%15%
