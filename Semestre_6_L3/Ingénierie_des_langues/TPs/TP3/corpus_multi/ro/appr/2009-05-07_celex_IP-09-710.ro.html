IP/09/710
Bruxelles, 7 mai 2009Telecomunicații: Comisia ia
măsuri în ceea ce privește tarifele de terminare a apelurilor
pentru a stimula concurențaComisia Europeană a stabilit astăzi
orientări clare pentru autoritățile europene de reglementare
în domeniul telecomunicațiilor, referitoare la metoda bazată pe
costuri care trebuie aplicată la calcularea tarifelor de terminare a
apelurilor – cu alte cuvinte, tarifele de gros practicate de operatori
pentru a conecta apelul provenind de la un alt operator, care se
regăsesc în orice factură telefonică. Aceste orientări
au forma unei „recomandări”, de care autoritățile
naționale de reglementare sunt obligate să țină seama
în cea mai mare măsură. Recomandarea precizează clar că
tarifele de terminare a apelurilor la scară națională trebuie
să se bazeze exclusiv pe costurile reale suportate de un operator eficient
pentru a stabili conexiunea. Eliminarea diferențelor de preț dintre
operatorii de telefonie din UE va reduce prețurile plătite de
consumatori pentru apelurile vocale efectuate pe teritoriul statelor membre sau
între acestea, astfel încât companiile și consumatorii
individuali vor economisi cel puțin 2 miliarde de euro în perioada
2009-2012, și va sprijini investițiile și inovarea în
întregul sector al telecomunicațiilor. În 2008, tarifele de
terminare a apelurilor mobile au variat considerabil pe teritoriul UE, de la
2,00 eurocenți/minut (în Cipru) la 15 eurocenți/minut
(în Bulgaria). Totodată, tarifele de terminare a apelurilor mobile
(care se ridică în medie la 8,55 eurocenți/minut) sunt de obicei
de 10 ori mai mari decât tarifele de terminare a apelurilor fixe (care
variază în medie între 0,57 și 1,13 eurocenți/minut).
Nivelul mai ridicat al tarifelor de terminare a apelurilor mobile reduce
capacitatea operatorilor de telefonie fixă și a operatorilor mai mici
de telefonie mobilă de a concura cu marii operatori de telefonie
mobilă. Aceste divergențe, precum și abordările diferite
în materie de reglementare subminează atât piața unică,
cât și competitivitatea Europei. 
„În ciuda eforturilor depuse de anumite autorități
naționale de reglementare pentru a aduce tarifele de terminare a apelurilor
la un nivel mai apropiat de costurile reale, acestea rămân foarte
diferite în întreaga UE, existând discrepanțe mari
între tarifele de terminare a apelurilor fixe și mobile. Acest fapt nu
corespunde tendinței de creștere a convergenței dintre telefonia
fixă și cea mobilă și poate duce la denaturarea gravă a
concurenței dintre statele membre și operatori”, a declarat
Viviane Reding, Comisarul european pentru telecomunicații.
„Comisia a luat decizia de a interveni acum pentru a remedia aceste
denaturări ale concurenței de pe piața unică, care
împiedică investițiile în modernizarea rețelelor de
telefonie fixă prin echiparea acestora cu fibră optică, și
pe care, în cele din urmă, le plătesc consumatorii.”„Reducerea
tarifelor de terminare a apelurilor la un nivel eficient va duce la sporirea
concurenței, urmând ca acest lucru să fie în avantajul
consumatorilor europeni”, a afirmat Comisarul european pentru
concurență, Neelie Kroes: „Numai o abordare riguroasă
și armonizată a procesului de reglementare va putea duce la eliminarea
pe întregul teritoriu al UE a denaturării concurenței și va
garanta apariția de noi produse inovatoare, care să combine apelurile
fixe cu cele mobile. Acesta este motivul pentru care decizia de astăzi a
Comisiei reprezintă o etapă fundamentală în dezvoltarea
pro-concurențială a reglementării comunitare în materie de
telecomunicații.”
Pentru a exploata întregul potențial al unei piețe unice a
telecomunicațiilor, recomandarea Comisiei prevede factori de cost de care
toate autoritățile naționale de reglementare în domeniul
telecomunicațiilor din UE ar trebui să țină seama atunci
când stabilesc tarife de terminare a apelurilor care nu sunt prețuri
fixate de piață, ci prețuri reglementate de
autoritățile naționale de reglementare. Acest lucru va permite
realizarea convergenței tarifelor de terminare a apelurilor la un nivel
considerabil mai mic față de cel de astăzi (la aproximativ 1,5
până - 3 eurocenți/minut până la sfârșitul
anului 2012, conform unui document de lucru al serviciilor Comisiei care
însoțește recomandarea). Tarifele de terminare a apelurilor ar
trebui să se bazeze pe costurile unui operator eficient și să se
aplice tuturor operatorilor la același nivel. Se admit excepții
în anumite condiții, pentru o perioadă scurtă de timp,
în cazul unor diferențe de cost independente de voința
operatorului.
În urma evaluării a aproximativ 120 de propuneri de reglementare
din partea autorităților naționale din domeniul
telecomunicațiilor, Comisia a identificat existența, pe teritoriul UE,
a unor neconcordanțe în ceea ce privește tarifele de terminare a
apelurilor practicate în ultimii 6 ani. Cu o medie de 8,55
eurocenți/minut, tarifele de terminare a apelurilor mobile sunt, de
asemenea, de aproximativ 10 ori mai mari decât tarifele de terminare a
apelurilor fixe (care variază în medie între 0,57 și 1,13
eurocenți/minut). Autoritatea franceză de reglementare, ARCEP,
estimează că, pentru a fi eficiente, tarifele de terminare a
apelurilor mobile ar trebui să se situeze între 1,00 și 2,00
eurocenți/minut. 
Subvenții indirecte pentru operatorii de telefonie
mobilă
Conform Comisiei, aceste variații nu pot fi justificate prin
diferențe de costuri subiacente, rețele sau caracteristici
naționale. Ele constituie o subvenție indirectă, de care
beneficiază operatorii de telefonie mobilă care dețin o cotă
mare de piață, în detrimentul operatorilor de telefonie
mobilă mai mici sau a celor de telefonie fixă. De asemenea, acestea
deturnează fonduri dinspre investițiile importante, cum ar fi cele
legate de modernizarea rețelelor de internet de mare viteză, și
împiedică realizarea de servicii inovatoare, cum ar fi produsele
convergente de telefonie fixă și mobilă și ofertele de
apeluri la prețuri competitive. 
Tarifele de terminare a apelurilor constituie pentru operatori o sursă
atât de venituri, cât și de cheltuieli: atunci când un
operator are venituri mai mici de pe urma acestor tarife, un alt operator
suportă costuri mai scăzute. În perioada de patru ani dintre 2009
și 2012, având în vedere alinierea autorităților de
reglementare la abordarea mai coerentă definită în recomandare,
operatorii de telefonie mobilă mai mici (care transmit un număr mare
de apeluri către alte rețele) se pot aștepta să
plătească mai puțin concurenților lor mai mari, operatorii
de telefonie fixă ar putea beneficia de venituri suplimentare de cel
puțin 2 miliarde de euro plătind, pentru apelurile de pe telefon fix
pe telefon mobil, tarife de terminare mai mici și bazate pe costuri, iar
consumatorii ar trebui să economisească cel puțin 2 miliarde de
euro. Impactul pe termen lung se va face și mai mult simțit pe
măsură ce operatorii vor genera noi venituri, noi operatori vor fi
stimulați să intre pe piață și să se dezvolte, iar
consumatorii vor beneficia de prețuri mai mici și de mai multă
inovare în domeniul serviciilor.
Toate autoritățile comunitare de reglementare ar trebui să
aplice abordarea recomandată la tarifele de terminare a apelurilor
până la sfârșitul anului 2012. Cu toate acestea,
autoritățile naționale de reglementare cu resurse limitate pot
utiliza abordări diferite, pentru o perioadă suplimentară
limitată, cu condiția să atingă același obiectiv
pro-concurențial.
Istoric
Recomandarea de astăzi privind reglementarea tarifelor de terminare
în UE reprezintă rezultatul unei consultări publice [iunie -
septembrie 2008 (IP/08/1016),
al unei consultări cu statele membre (octombrie 2008 – februarie
2009)], precum și a unui drept de control de 30 de zile al Parlamentului
European.
În temeiul articolului 19 din Directiva-cadru privind normele comunitare
în materie de telecomunicații, Comisia armonizează aplicarea
acestor norme pe piața unică în vederea promovării
concurenței și a intereselor consumatorilor.
A se vedea, de asemenea, MEMO/09/222
Recomandarea și documentul de lucru al serviciilor Comisiei pot fi
găsite la adresa: 
http://ec.europa.eu/information_society/policy/ecomm/implementation_enforcement/article_7/index_en.htm
Poziția Grupului autorităților europene de reglementare
asupra tarifelor de terminare a apelurilor: 
http://www.erg.eu.int/doc/publications/erg_07_83_mtr_ftr_cp_12_03_08.pdf Annex[ Figures and graphics available in PDF and WORD PROCESSED ]Source:
European Electronic Communications Regulation and Markets, 14th Progress Report[ Figures and graphics available in PDF and WORD PROCESSED ]Source:
European Electronic Communications Regulation and Markets, 14th
Progress Report
[ Figures and graphics available in PDF and WORD PROCESSED ]Source:
European Electronic Communications Regulation and Markets, 14th
Progress Report
[ Figures and graphics available in PDF and WORD PROCESSED ]Source:
European Electronic Communications Regulation and Markets, 14th
Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
