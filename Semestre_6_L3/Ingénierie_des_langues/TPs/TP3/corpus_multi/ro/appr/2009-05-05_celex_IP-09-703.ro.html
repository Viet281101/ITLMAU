IP/09/703
Bruxelles, 5 mai 2009Drumul spre redresare: politica de
coeziune va ajuta Europa să iasă din criză, susțin comisarii
Hübner şi ŠpidlaComisarii Danuta Hübner (Politica
regională) și Vladimir Špidla, (Ocuparea
forței de muncă, Afaceri sociale și Egalitate de Șanse) au
salutat astăzi finalizarea unui acord între Consiliu și
Parlamentul European în sprijinul pachetului din cadrul politicii de
coeziune prin care se răspunde crizei economice.  Pachetul cuprinzător
include o serie de măsuri, pornind de la o injecție masivă de
lichidități, sub forma unor plăți în avans suplimentare
din fondurile structurale și mergând până la proceduri
rapide pentru accelerarea punerii în aplicare a proiectelor și
posibilitatea cofinanțării de către Uniunea Europeană a
îmbunătățirilor în ceea ce privește eficiența
energetică pentru locuințe. Statele membre au primit deja 6,25
miliarde de euro suplimentari sub formă de plăți în avans
– 4,5 miliarde de euro din Fondul european de dezvoltare regională
s-au plătit la jumătatea lunii aprilie, urmați imediat după
aceea de 1,5 miliarde din Fondul social european (FSE). 
Comentând aceste decizii, comisarul Hübner a declarat:
„Politica de coeziune ajută Europa să iasă din
criză. Cooperarea excelentă între Comisia Europeană, statele
membre, Parlamentul European, Comitetul UE al Regiunilor și Comitetul
Economic și Social European, ne-a oferit posibilitatea de a acționa
rapid și decisiv. Cerem acum statelor membre și regiunilor să
exploateze pe deplin toate posibilitățile oferite de politica
europeană de coeziune și să selecteze proiecte bune, de calitate,
care să beneficieze de sprijinul UE. Ne așteptăm ca aceste
măsuri să producă efecte importante în economie, mai ales
în sectorul construcțiilor.”
 Comisarul Špidla a adăugat: „La nivel
european, prioritatea noastră numărul unu în această
criză sunt oamenii – să le păstrăm locurile de
muncă și să îi aducem înapoi la muncă pe cei care
le-au pierdut cât de repede posibil. Fondul social european ajută mii
de europeni să își dezvolte competențele și să se
reorienteze profesional, îmbunătățindu-și
posibilitățile de obținere a unui loc de muncă. Acest acord
înseamnă că fondul poate să își aducă o
contribuție și mai mare ajutându-i pe cei care și-au pierdut
locurile de muncă sau riscă să le piardă în timp de
criză. Tot acest acord va permite organizațiilor de mai mici
dimensiuni să îi sprijine mai bine pe cei mai vulnerabili, cu mai mare
ușurință.”
Oferind statelor membre și regiunilor un start lansat
La sfârșitul anului 2008, Comisia a propus o serie de
schimbări ale regulamentelor conform cărora funcționează
Fondul european de dezvoltare regională (FEDER), Fondul social european
(FSE) și Fondul de coeziune. Parlamentul european a aprobat
schimbările legislative la 2 aprilie. Astăzi, miniștrii statelor
membre întruniți în cadrul Consiliului Afaceri Economice și
Financiare (ECOFIN), au aprobat la rândul lor măsurile, care vor intra
în vigoare la sfârșitul lunii mai.
Scopul injecției de lichidități de 6,25 miliarde de euro
în cele 27 de state membre este stimularea implementării de proiecte
și sprijinirea protejării și creării de noi locuri de
muncă. Avansurile suplimentare aduc totalul plăților în
avans la aproape 30 de miliarde de euro din anul 2007 și până
în prezent (a se vedea în anexă alocările pe state membre),
ceea ce reprezintă aproape 9% din totalul bugetului de 347 miliarde de
euro al politicii de coeziune pentru perioada 2007-2013. Pachetul cuprinde
și alte schimbări:Posibilitatea finanțării imediate a „proiectelor
majore” (cele în cazul cărora costurile totale pe proiect
depășesc 50 de milioane de euro, sau 25 de milioane de euro în
cazul proiectelor de mediu) fără să fie necesară aprobarea
prealabilă a Comisiei Europene. Aproximativ 900 de proiecte majore ar
trebui să fie implementate între 2007 și 2013 în
întreaga Europă, reprezentând o investiție totală de
120 de miliarde de euro (din FEDER și fondul de coeziune).
Simplificarea sistemului pentru avansurile plătite
beneficiarilor prin sistemele de ajutor de stat. În practică, aceasta
înseamnă că avansurile din ajutoarele de stat plătite
beneficiarilor pot ajunge acum la 100% din suma luată în
considerare.
Simplificarea sistemului de rambursare pentru reducerea sarcinilor
administrative asupra beneficiarilor și pentru realizarea mai rapidă a
plăților. Comisia va putea acum să ramburseze costurile globale
de bază pe o bază forfetară sau să facă plăți
forfetare pentru proiecte mici, de exemplu pentru susținerea grupurilor
vulnerabile. 
Facilitarea
gestionării sistemelor de inginerie
financiară (FEDER/FSE) prin care se combină
subvențiile și împrumuturile JEREMIE (Resurse europene comune
pentru întreprinderi mici până la medii) oferă posibilitatea
întreprinderilor mici și medii (IMM-uri), greu lovite de criza
economică, să obțină mai ușor finanțare. Banca
Europeană de Investiții și Banca Europeană pentru
Reconstrucție și Dezvoltare pot susține pregătirea de
proiecte majore prin intermediul JASPERS (Asistență comună pentru
susținerea proiectelor din regiunile europene). Susținere
specifică se oferă și furnizorilor nebancari de microcredite,
prin intermediul inițiativei JASMINE (Acțiune comună în
sprijinul instituțiilor de microfinanțare din Europa).
Posibilitatea oferită tuturor statelor membre de a folosi fondurile
FEDER (până la 4% din alocare) pentru
îmbunătățiri ale eficienței energetice și
măsuri pentru energie regenerabilă pentru locuințe. Aceasta
înseamnă că UE poate cofinanța sisteme naționale sau
regionale de promovare a instalării de dublu vitraj, izolare a
pereților sau panouri solare. Legislația anterioară oferea numai
noilor state membre posibilități limitate de utilizare a sprijinului
din partea FEDER pentru locuințe.În decembrie, a fost
deja aprobat încă un amendament, care stipulează că normele
care guvernează „proiectele generatoare de venit” cum ar fi
autostrăzile cu plată ar trebui aplicate numai pentru proiectele
finanțate prin FEDER și fondul de coeziune ale căror costuri
totale depășesc un milion de euro.
Notă pentru redactori
Informații suplimentare sunt disponibile la adresa de internet:
http://ec.europa.eu/regional_policy/funds/recovery/UE abordează dimensiunea socială a crizei economice:
http://ec.europa.eu/social/main.jsp?langId=en&amp;catId=736PLANUL EUROPEAN DE REDRESARE ECONOMICĂ
PLĂȚI ÎN AVANS FEDER/FSE
APRILIE 2009[ Figures and graphics available in PDF and WORD PROCESSED
]
