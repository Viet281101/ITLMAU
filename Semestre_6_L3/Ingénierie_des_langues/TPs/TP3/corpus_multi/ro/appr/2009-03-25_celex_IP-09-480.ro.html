IP/09/480
Strasbourg, 25 martie 2009Primăvara Europeană 2009:
elevii sunt invitați să participe la un dialog privind viitorul
EuropeiLansarea campaniei „Primăvara
Europeană” de anul acesta, menită să încurajeze elevii
să participe la activități de sensibilizare cu
privire la problematicile europene, a avut loc la 25 martie, la Strasbourg.
Vicepreședinta Comisiei Europene, Margot Wallström, și Katerina
Batzeli, președinta Comitetului pentru cultură și educație
al Parlamentului European, s-au întâlnit cu un grup de elevi
aflați în vizită la Parlamentul European pentru a marca
această ocazie. Evenimentul a avut loc în ajunul alegerilor
parlamentare din luna iunie.
„Primăvara Europeană” este un eveniment anual organizat
de European Schoolnet, o rețea formată din 31 de ministere ale
educației din Europa, fondată de Comisia Europeană. Motto-ul
pentru anul acesta este: „Ideile pun în mișcare Europa”,
iar evenimentul este legat de Anul creativității și
inovării. Până la data de 30 iunie se organizează
activități în școli din toate statele membre și din
alte țări europene, inclusiv Norvegia, Bosnia și Herțegovina
și Elveția. 
Printre aceste activități se numără discuții privind
Europa cu vorbitorii invitați, discuții on-line cu comisari și cu
alte figuri publice europene, dezbateri, concursuri și alte proiecte menite
să stimuleze înțelegerea problematicilor europene. Tinerii sunt
invitați să constituie rețele în cadrul unui dialog cu
privire la viitorul democrației în Europa.
„Este o oportunitate extraordinară de a sensibiliza tinerii cu
privire la importanța UE și a Parlamentului
European &#8211; ca viitori alegători, aceștia trebuie
să își facă acum cunoscute opiniile cu privire la problemele
care sunt importante pentru ei”, a declarat Margot Wallström.
„A comunica Europa cetățenilor săi, mai mult,
generațiilor celor mai tinere din Europa, elevilor, nu reprezintă doar
o prioritate a UE, ci elementul fundamental al agendei pentru viitorul
Europei”, a declarat Katerina Batzeli. „‹‹Primăvara
Europeană›› reprezintă o modalitate de a informa
societatea școlară, de a o implica și de a o dinamiza astfel
încât să își poată exercita dreptul de a participa
la viața democratică a Uniunii.” 
„Ne așteptăm ca tinerii să dea dovadă de mult
spirit creator și inovator în modelarea viitorului Europei”, a
declarat Ján Figel’, comisarul responsabil cu educația și
formarea profesională. Acesta a participat deja la o discuție on-line
cu școlile. „În fiecare an, zeci de mii de tineri europeni
participă la programe europene concepute special pentru ei. Accesul la
informații de calitate cu privire la Europa și
oportunitățile de a discuta despre viitorul nostru constituie o
formare esențială în ceea ce privește calitatea de
cetățean.”
Precedentele campanii
„Primăvara Europeană” au avut ca teme dialogul
intercultural, dezbateri referitoare la viitor și extinderea Uniunii
Europene.
Până în prezent, peste 4 000 de școli s-au
înscris pentru a participa la diverse evenimente finanțate cu ajutorul
resurselor puse la dispoziție prin intermediul site-ului web consacrat
proiectului, disponibil în 23 de limbi la adresa:
http://www.springday2009.net
Vorbitorii care
doresc să viziteze o școală, își pot exprima interesul
în acest sens la adresa:
http://www.springday2009.net/ww/en/pub/spring2009/misc/back_to_school_apps.cfm
Lista vorbitorilor invitați cuprinde deja peste 30 de membri ai
Parlamentului European, trei comisari europeni și o serie de
reprezentanți ai autorităților naționale și regionale,
precum și profesori universitari, experți și studenți,
foști beneficiari ai burselor Erasmus.
