IP/09/1548
      Bruxelles, 20 octombrie 2009
      Concurență: masa rotundă online privind muzica, organizată de Comisie, deschide calea spre îmbunătățirea oportunităților de muzică online
            pentru consumatorii europeni
      La 19 octombrie 2009, participanții la cea de-a patra reuniune a mesei rotunde privind distribuția online de muzică, prezidată
            de comisarul european pentru concurență, doamna Neelie Kroes, au adoptat o declarație comună. Aceasta stabilește principiile
            generale care vor sta, în viitor, la baza distribuției online de muzică, îmbunătățindu-se, astfel, oportunitățile de muzică
            online pentru consumatorii europeni. La masa rotundă au participat Amazon, BEUC, EMI, iTunes, Nokia, PRS for Music, SACEM, STIM și Universal. Ca urmare a mesei rotunde, mai mulți participanți au anunțat măsuri și angajamente concrete, care ar trebui să ducă la îmbunătățirea
            accesului consumatorilor europeni la muzica online.
      Doamna comisar Kroes a declarat: „Consumatorii europeni doresc și merită oferte mai bune de muzică online. Acordul privind principiile fundamentale, la care s-a ajuns astăzi în cadrul mesei rotunde, reprezintă un progres real în
            această direcție. Este pentru prima dată când actori din diferite segmente ale pieței au convenit asupra unei foi de parcurs comune. De asemenea, salut măsurile și angajamentele concrete care au fost asumate și care ar trebui să îmbunătățească disponibilitatea
            muzicii online pentru consumatori.” 
      Doamna comisar Kroes a deschis reuniunea reamintind că s-a recunoscut nevoia de a se îmbunătăți acordarea de licențe pentru muzică online. Deoarece actualele mecanisme de acordare a licențelor sunt prea complexe și constrângătoare, părțile interesate nu pot beneficia
            de oportunitățile pe care le oferă lumea digitală. Soluții mai simple și mai transparente de acordare a licențelor ar permite extinderea pieței și prezentarea de oferte noi
            și mai inovatoare de muzică online pentru un număr mai mare de consumatori europeni, protejându-se, totodată, diversitatea
            culturală și interesele autorilor.  
      Participanții la masa rotundă au semnat o declarație comună în care:s-au angajat să creeze, la nivelul UE, noi platforme de acordare a licențelor, care să conțină repertoriile mai multor societăți
                  de gestiune colectivă. Aceste platforme ar trebui să aibă cataloage cu repertoriul cel mai vast posibil și să se bazeze pe cooperare voluntară între
                  titularii drepturilor;au convenit că gestionarii colectivi de drepturi trebuie să respecte anumite criterii obiective, transparente și nediscriminatorii
               pentru a permite altor entități să acorde licențe multi-teritoriale;au constituit un grup de lucru pentru a crea un cadru comun de identificare și schimb de informații privind proprietatea asupra
                  drepturilor. Acesta va permite utilizatorilor comerciali să-i identifice mai ușor pe titularii de drepturi în cauză și să garanteze drepturile
                  necesare.Aceste principii generale sunt deschise altor părți interesate din industrie și ar trebui să faciliteze modul în care se acordă licențe pentru utilizarea de muzică online, astfel încât piață să crească
            și consumatorii să aibă beneficii. 
      Ca urmare a mesei rotunde:Apple a anunțat că a fost încurajat de progresele înregistrate în acordarea mai eficientă de licențe pentru muzica online
                  și s-a arătat optimist cu privire la faptul că, în anul următor, va pune iTunes store la dispoziția consumatorilor în mai multe țări din Europa;EMI a anunțat că se așteaptă să avanseze în mod considerabil în domeniul acordării de licențe digitale în Europa, datorită
               viitoarelor contracte neexclusive încheiate cu societățile de gestiune colectivă din Spania (SGAE) și Franța (SACEM);Amazon a subliniat că depune în permanență eforturi pentru a furniza clienților o gamă variată de produse și prețuri mici pe toate website-urile sale europene și
                  că, în prezent, livrează toate categoriile de produse fizice în toate cele 27 de state membre ale UE. Amazon a evidențiat că este hotărât să-și continue eforturile pentru a oferi clienților gama cea mai variată posibil de oferte
                  de muzică online. Amazon a salutat principiile comune ca fiind o etapă importantă în evoluția cadrului comunitar de acordare a licențelor și
                  în facilitarea distribuției online de muzică digitală pentru clienții din Europa;în conformitate cu principiile convenite în cadrul mesei rotunde, de acum înainte, SACEM va coopera în mod activ cu cât mai
               multe societăți europene care gestionează drepturile autorilor, în vederea creării unui portal comun, neexclusiv, care să
               poată oferi repertoriul cel mai vast posibil de servicii online, la nivel pan-european.Doamna comisar Kroes a salutat luarea de măsuri concrete pentru îmbunătățirea accesului consumatorilor la muzică online, ca
            urmare a mesei rotunde. În prezent, ar trebui să se ia noi măsuri, luând în considerare principiile care au fost convenite de participanții la masa
            rotundă. Angajamentul Comisiei de a colabora cu piața pentru a aduce beneficii reale consumatorilor rămâne neschimbat.
      Declarația comună a participanților la masa rotundă din 19 octombrie 2009 privind „principiile generale pentru distribuția de muzică online” poate fi consultată la următoarea adresă:
      http://ec.europa.eu/competition/sectors/media/joint_statement_1.pdf 
      Declarația comună a EMI, PRS for Music, SACEM, STIM și Universal Music Group International referitoare la un „grup de lucru
         pentru stabilirea unui cadru comun în domeniul informațiilor privind proprietatea asupra drepturilor” poate fi consultată
         la următoarea adresă:http://ec.europa.eu/competition/sectors/media/joint_statement_2.pdf 
      Istoricul dosarului
      La prima reuniune a mesei rotunde privind comerțul online (17 septembrie 2008 – a se vedea IP/08/1338) au participat EMI Music Publishing, Fiat, eBay, Apple/iTunes, Alcatel-Lucent, LVMH, Which? (organizație a consumatorilor din Regatul Unit), SACEM (societate franceză de gestiune colectivă a drepturilor autorilor și
            compozitorilor), precum și Sir Mick Jagger, și viza atât bunurile, cât și serviciile online, în timp ce cea de-a doua reuniune
            (16 decembrie 2008) s-a concentrat asupra distribuției online de muzică și se adresa exclusiv participanților la masa rotundă
            interesați de acest aspect.  
      Discuțiile s-au concretizat în raportul mesei rotunde privind oportunitățile de care se bucură comerțul cu amănuntul online,
            precum și barierele care se află în calea acestuia. Raportul este disponibil la următoarea adresă:
      http://ec.europa.eu/competition/consultations/2009_online_commerce/roundtable_report_en.pdf 
      Raportul a făcut obiectul unei consultări publice; observațiile formulate cu privire la acesta sunt disponibile la următoarea adresă:
      http://ec.europa.eu/competition/consultations/2009_online_commerce/index.html
      La cea de-a treia reuniune (8 septembrie 2009) au participat și alți actori-cheie din industria muzicii online, și anume Amazon, Nokia, PRS for Music
            (societate de gestiune colectivă din Regatul Unit), STIM (societate suedeză de gestiune colectivă), Universal Music Publishing
            Group și reprezentanți ai consumatorilor europeni (BEUC&nbsp;– Organizația Consumatorilor Europeni).
