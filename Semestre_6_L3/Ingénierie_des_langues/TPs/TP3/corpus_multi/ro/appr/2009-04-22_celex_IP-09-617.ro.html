IP/09/617
Bruxelles, 22 aprilie 2009Pescuit: dezbatere deschisă
privind viitorul politicii europene comune în domeniul pescuituluiAstăzi, Comisia Europeană a adoptat o
Carte verde privind viitorul politicii comune a Uniunii Europene în
domeniul pescuitului. Documentul analizează aspectele
problematice ale politicii curente și lasă deschisă
întrebarea privind modul în care ar trebui remediate aceste
deficiențe. Până la 31 decembrie 2009 sunt
așteptate răspunsurile pescarilor și ale altor părți
interesate din cadrul sectorului de activitate, precum și ale oamenilor de
știință, societății civile și
cetățenilor interesați, care sunt invitați să
își facă cunoscută opinia privind viitoarea imagine a
pescuitului european.   Consultarea constituie un prim pas în procesul care
ar trebui să introducă o reformă radicală a politicii comune
în domeniul pescuitului. 
Joe Borg, Comisarul European pentru Pescuit și Afaceri Maritime, a
declarat: „Punem sub semnul întrebării chiar și
fundamentele politicii actuale și nu trebuie să lăsăm
deoparte nici un aspect. Nu ne dorim doar o nouă reformă. A venit
momentul să concepem un sistem modern, simplu și sustenabil de
gestionare a pescuitului în UE, care să rămână valabil
pe parcursul întregului secol XXI.”   
Obiectivul Cărții verzi adoptate astăzi este unul dublu:
sensibilizarea publicului cu privire la provocările cu care s-a confruntat
sectorul pescuitului în ultimii ani și obținerea unui
răspuns din partea publicului care să poată deveni o nouă
strategie inovatoare și consensuală de reglementare în domeniu.
Întrebările pe care le ridică sunt următoarele: Cum putem
asigura sustenabilitatea pe termen lung și viabilitatea sectorului
pescuitului? Cum poate fi adaptată capacitatea totală a flotei,
ținând cont, în același timp, de problemele sociale cu care
s-ar putea confrunta comunitățile din regiunile de coastă? Cum se
poate dezvolta în continuare o cultură a respectării
reglementărilor în vigoare?  Cum poate contribui cel mai bine PCP la
sustenabilitatea pescuitului dincolo de apele teritoriale ale UE?  
Cartea verde analizează toate fațetele politicii de astăzi
în domeniul pescuitului și explică motivele pentru care anumite
probleme persistă în pofida progreselor înregistrate în urma
reformei din 2002. Una dintre problemele principale este aceea a resurselor
piscicole europene epuizate: 88% dintre stocuri sunt supraexploatate (în
comparație cu o medie mondială de 25%), iar 30% sunt „în
afara limitelor biologice de siguranță”, ceea ce
înseamnă că nu se pot reproduce în ritm normal deoarece
populația reproducătoare este epuizată. Totuși, în
multe cazuri continuăm să pescuim de 2 sau 3 ori mai mult decât
capacitatea pe care o pot susține resursele piscicole. Acest lucru se
datorează în general supracapacității flotei. Această
supracapacitate este, de fapt, ineficientă din punct de vedere economic
deoarece nu numai că duce la epuizarea stocurilor, dar reduce în mod
constant profiturile în acest domeniu de activitate. Trebuie găsite
soluții care să contribuie la refacerea celor mai afectate stocuri
și care să garanteze, în același timp, că pescuitul
poate continua să fie o sursă stabilă de venituri pentru pescari.Dincolo de problema supracapacității, Cartea verde identifică
alte patru probleme structurale ale prezentei abordări:lipsa unor obiective strategice precise, în special în ceea ce
privește responsabilitatea ecologică și integrarea cu alte
aspecte maritime de ordin general; 
un sistem de adoptare a deciziilor mult prea centralizat și axat pe
soluții pe termen scurt care, cel mai adesea, subminează
sustenabilitatea pe termen lung; 
un cadru de reglementare care nu acordă suficiente
responsabilități domeniului respectiv de activitate; 
absența voinței politice în direcția respectării
limitelor de pescuit impuse.Aceste aspecte trebui analizate în
contextul în care în Europa se importă două treimi din
necesarul de produse pescărești. 
Comisia este preocupată de faptul că, dacă nu se obține o
mai bună sustenabilitate ecologică a activităților de
pescuit în anii următori, există riscul ca  mările Europei
să se depopuleze și sectorul pescuitului să devină neviabil
din punct de vedere economic. Totuși, dacă următoarea
reformă va proiecta politica comună în domeniul pescuitului
în secolul XXI, avantajele nu se vor limita la pescari sau
comunitățile din regiunile de coastă, ci vor fi
împărtășite de cetățenii Europei. 
Deși Comisia este obligată din punct de vedere juridic să
realizeze numai o evaluare a unor părți ale PCP până în
2012, situația de fapt, în special în ceea ce privește
stocurile și supracapacitatea flotelor, constituie un argument suficient
pentru necesitatea de a lansa procesul de reformă încă de pe
acum. Consultarea lansată astăzi se va încheia la
31 decembrie 2009, iar Comisia va sintetiza rezultatele acesteia
în prima jumătate a anului 2010. După consultarea ulterioară
a părților interesate, Comisia va elabora un raport de evaluare a
impactului și o propunere pentru un nou regulament de bază. Aceasta va
putea fi apoi prezentată Parlamentului European și Consiliului la
începutul anului 2011, în vederea adoptării în 2012. 
Pentru mai multe
informații și documente, consultați:
http://ec.europa.eu/fisheries/reform
