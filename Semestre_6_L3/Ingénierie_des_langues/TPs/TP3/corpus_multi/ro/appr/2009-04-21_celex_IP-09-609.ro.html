IP/09/609
Bruxelles, 21 aprilie 2009Zone defavorizate: Comisia
strânge cooperarea cu autoritățile naționale pentru
simplificarea și mai buna direcționare a
ajutoarelorComisia Europeană a adoptat astăzi o
comunicare care pregătește terenul pentru o nouă
clasificare a zonelor agricole cu handicapuri naturale. Cu ajutorul
specialiștilor, Comisia a identificat opt criterii pedoclimatice, care ar
urma să stea la baza unei clasificări clare și obiective a
acestor zone. Totuși, înainte de a veni cu o propunere
legislativă, Comisia are nevoie de mai multe date pentru a putea evalua
fezabilitatea criteriilor. În consecință, se solicită
statelor membre să efectueze simulări pe baza datelor naționale,
ca să se vadă cum ar funcționa aceste criterii. Noul sistem de
clasificare ar urma să fie introdus din 2014. Până atunci
rămâne în vigoare actualul sistem. Revizuirea nu afectează
nici zonele montane, deja clasificate pe baza unor criterii obiective comune,
nici zonele cu handicapuri specifice – de exemplu, insulele sau zonele
costiere – clasificate în funcție de aceste
handicapuri.
„Zonele agricole cu handicapuri naturale au nevoie de o delimitare mai
rațională și ajutorul trebuie să fie mai bine
direcționat. Este în interesul fermierilor și al nostru, al
tuturor, ca aceste zone să continue să fie exploatate agricol, astfel
încât să prevenim deteriorarea mediului”, a declarat
Mariann Fischer Boel, comisarul pentru agricultură și dezvoltare
rurală. „Obiectivul nu este de a reduce sau de a extinde zonele
defavorizate, ci de a stabili un sistem de delimitare clar și transparent,
care să țină seama de particularitățile unui teritoriu
atât de întins și de divers cum este cel al UE."
Delimitare simplificată, transparentă a zonelor 
Există în prezent, la nivel comunitar, peste 100 de criterii
naționale foarte diferite pentru a aprecia dacă o zonă poate
primi plățile destinate zonelor defavorizate. Această diversitate
a fost semnalată de Curtea de Conturi ca o posibilă sursă de
tratament inechitabil. Cu ajutorul specialiștilor, Comisia a identificat
opt criterii pedoclimatice[1]
care ar putea constitui un punct de pornire solid pentru o clasificare
clară, obiectivă a acestor zone. 
Fezabilitatea unei noi delimitări pe baza acestor criterii trebuie
însă evaluată cu ajutorul unor simulări pe care le vor
efectua statele membre, folosind date naționale detaliate.Mai bună direcționare
Pentru a conserva peisajele, habitatele naturale și biodiversitatea,
pentru a preveni incendiile de păduri și a ameliora gospodărirea
apelor și a solului, este esențial să se mențină o
agricultură durabilă în zone în care factorii de climă
și de sol sunt neprielnici.
Subvențiile UE care susțin exploatarea agricolă în aceste
condiții trebuie să fie rezervate zonelor cu handicapuri naturale
grave, care afectează agricultura. Mai mult, în interiorul acestor
zone, repartizarea ajutoarelor trebuie să vizeze cu prioritate fermele
în care riscul de abandonare a terenurilor este maxim. 
Cooperare strânsă 
În cadrul consultării publice lansate la 22 mai 2008, Comisia a
avut peste o sută de întâlniri cu statele membre și a primit
121 de contribuții. O sinteză a acestora este
prezentată în evaluarea de impact care însoțește
comunicarea adoptată astăzi
Comunicarea vine să angajeze mai profund instituțiile UE, regiunile
și grupurile interesate de valorificarea agricolă a terenurilor
într-o analiză menită să ducă la o nouă delimitare
a zonelor cu handicap.
Statele membre, la rândul lor, sunt implicate în continuare prin
realizarea simulărilor care vor juca un rol hotărâtor în
elaborarea propunerii legislative a Comisiei. 
Sferă de acțiune limitată
Revizuirea nu afectează nici zonele montane, deja clasificate pe baza
unor criterii comune obiective, nici zonele cu handicapuri specifice – de
exemplu, insulele sau zonele costiere – clasificate în funcție
de aceste handicapuri.
Următoarele etape
Autoritățile naționale vor transmite Comisiei simulările
până la 21 octombrie 2009. Noul sistem de clasificare ar putea fi
introdus în 2014.
Informații suplimentarePagina de web a Comisiei cu privire la
ajutoarele pentru fermierii din zonele defavorizate:
http://ec.europa.eu/agriculture/rurdev/lfa/index_en.htm 
Pagina de web a Comisiei privind politica de dezvoltare rurală
2007-2013:
http://ec.europa.eu/agriculture/rurdev/index_ro.htm 
[1] Aceste opt criterii
sunt: Temperatura scăzută, stresul provocat de căldură,
drenajul solului, textura și caracterul pietros al solului, adâncimea
de pătrundere a rădăcinilor în sol, proprietățile
chimice ale solului, regimul de umiditate al solului și
înclinația.
