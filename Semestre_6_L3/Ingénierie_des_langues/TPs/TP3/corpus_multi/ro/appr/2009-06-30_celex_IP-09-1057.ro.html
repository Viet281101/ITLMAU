IP/09/1057  Bruxelles, 30 iunie 2009  Protec ţia consumatorilor:  cum să ne protejăm eficient împotriva soarelui în această vară   La începutul sezonului estival, Comisia Europeană atrage aten ţia consumatorilor cu privire la importanţa unei protecţii adecvate împotriva soarelui în această vară şi le reaminteşte să caute sistemul de etichetare mai clar pe produsele de protecţie solară.  Noile etichete - inclusiv un nou logo sau semn distinctiv UVA pe produse şi interzicerea termenilor care induc în eroare, cum ar fi „ecran solar total” sau „protecţie totală” – constituie un răspuns la o recomandare a Comisiei privind produsele de protecţie solară adoptată în septembrie 2006.  Comisia îşi propune, de asemenea, să le reamintească consumatorilor că, din numeroase motive, produsele de protecţie solară nu trebuie să reprezinte decât unul dintre mijloacele necesare pentru a se proteja de radiaţiile ultraviolete ale soarelui.   Comisarul pentru protec ţia consumatorilor, Meglena Kuneva, a afirmat:  „În această vară, mesajul nostru către consumatori este foarte clar:  nu uitaţi că utilizarea unui produs de protecţie solară este doar una dintre multiplele măsuri necesare pentru a se proteja eficient împotriva soarelui şi căutaţi noile etichete, astfel încât să alegeţi în cunoştinţă de cauză produsele de protecţie solară pe care dumneavoastră şi familia dumneavoastră le veţi folosi în acest sezon estival.”   Comisarul pentru sănătate, Androulla Vassiliou, a declarat la rândul său:  „Toţi cetăţenii, tineri şi în vârstă, trebuie să fie bine informaţi în legătură cu seria de măsuri care contribuie la protecţia împotriva radiaţiilor UV atunci când se bucură de soare.  Acesta este motivul pentru care Comisia Europeană monitorizează expunerea la radiaţiile ultraviolete în Uniunea Europeană şi efectele sale asupra incidenţei cancerului de piele, precum şi dezvoltarea unor strategii relevante de prevenire şi de reducere a riscurilor în cadrul Programului de sănătate.”   Sistemul de etichetare îmbunătă ţit   Cerin ţele privind informaţiile care trebuie menţionate pe etichetele produselor de protecţie solară au fost definite într-o recomandare a Comisiei din septembrie 2006 privind eficacitatea produselor de protecţie solară şi indicaţiile aflate pe aceste produse.  Conform recomandării:    Nu ar mai trebu i folosite indicaţii precum „ecran solar total” sau „protecţie 100% ”.  În ciuda unor indicaţii întâlnite frecvent, precum „ecran solar total” şi „protecţie totală”, niciun produs de protecţie solară nu poate asigura o protecţie deplină împotriva radiaţiilor UV.    Ar trebui folosi ţi termeni standardizaţi (protecţie „scăzută”, „medie”, „ridicată” şi „foarte ridicată”) alături de tradiţionalii factori de protecţie solară (SPF - sun protection factors ) pentru a înlesni orientarea la alegerea produsului de protecţie solară corespunzător.    Un sistem de etichetare mai bun privind protecţia împotriva UVA :  în timp ce radiaţiile UVB cauzează „arsuri solare”, radiaţiile UVA cauzează îmbătrânirea prematură a pielii şi dereglări ale sistemului imunitar uman.  Ambele tipuri de radiaţii cresc riscul apariţiei cancerului de piele.  Aşa-numitul „factor de protecţie solară” (SPF) se referă numai la nivelul echivalent de arsură (radiaţie UVB), dar nu şi la efectele similare ale radiaţiei UVA.  Produsele de protecţie solară care asigură protecţie numai împotriva radiaţiilor UVB pot da un sentiment fals de siguranţă, întrucât acestea permit radiaţiilor periculoase UVA să ajungă la piele.    În prezent, industria începe să aplice pe etichetele produselor un semn distinctiv standardizat UVA , care indică un nivel minim de protecţie împotriva radiaţiilor UVA, acesta crescând în acelaşi timp cu sporirea factorului de protecţie solară şi bazându-se pe o metodă de testare standardizată.    Date privind punerea în aplicare a recomandării Comisiei   Col ipa (Asociaţia europeană care reprezintă industria produselor cosmetice, a articolelor de toaletă şi a parfumurilor) a efectuat, pentru a doua oară, o anchetă în rândul membrilor săi pentru a cerceta situaţia pieţei UE din 2009 în ceea ce priveşte nivelul de conformitate al produselor de protecţie solară cu recomandarea UE.     În ceea ce prive şte nivelul necesar de protecţie împotriva radiaţiilor UVA în produsele de protecţie solară (un raport minim de 1:3 de protecţie împotriva UVA comparativ cu protecţia împotriva UVB), 96% dintre produse sunt conforme cu recomandarea UE.     În ceea ce prive şte utilizarea noului logo UVA, 95% dintre produsele de protecţie solară folosesc logoul UVA standardizat al Colipa – ceea ce permite consumatorilor să recunoască cu uşurinţă produsele care oferă o protecţie adecvată împotriva UVA.     În ansamblu, ancheta efectuată de Colipa arată că dispozi ţiile în materie de protecţie împotriva UVA ale recomandării Comisiei Europene din 2006 au pătruns cu adevărat pe piaţa UE.  Practic fiecare produs de protecţie solară oferit consumatorilor este în conformitate cu aşteptările Comisiei Europene.     Ce trebuie să ştie consumatorii vara aceasta?  Consumatorii trebuie să caute produsele etichetate în conformitate cu sistemul de etichetare îmbunătă ţit.  În acelaşi timp, consumatorilor li se recomandă să folosească produsele de protecţie solară doar ca una dintre numeroasele măsuri de protecţie împotriva soarelui .  Alte măsuri:    Evita ţi expunerea excesivă la soare la orele de vârf , de obicei între 11.00 şi 15.00;     În cazul în care nu este posibil să vă adăposti ţi de soare, acoperiţi-vă ;  pălăriile şi ochelarii de soare vă pot oferi protecţie suplimentară;    Folosi ţi produse de protecţie solară care protejează atât împotriva radiaţiilor UVB, cât şi a celor UVA ;    Evitaţi expunerea directă la soare a bebeluşilor şi a copiilor mici ;     Aplica ţi cantităţi suficiente de produse de protecţie solară .  Aplicarea corectă a produsului este la fel de importantă ca şi alegerea produsului.  Pentru a atinge nivelul de protecţie indicat de „factorul de protecţie solară”, trebuie aplicată o cantitate de 2mg/cm². Aceasta reprezintă aproximativ 36 de grame (6 linguriţe pline) de cremă de protecţie solară pentru un corp de adult .  În prezent, consumatorii folosesc de obicei numai aproximativ o jumătate din această cantitate.  Această cantitate trebuie aplicată din nou după înot sau după ştergerea cu prosopul pentru a menţine protecţia.     A se vedea pictogramele (disponibile pentru descărcare la linkul de mai jos) care vor fi utilizate pentru a eviden ţia aceste sfaturi şi alte aspecte şi date esenţiale din nota însoţitoare cu privire la expunerea la soare.                                   http://ec.europa.eu/consumers/citizen/my_holidays/sunscreens_ro.htm     Noile cerin ţe privind etichetarea:           Categoria indicată pe etichetă    Factorul de protecţie solară indicat pe etichetă     Factorul minim de protec ţie împotriva UVA recomandat                „Protecţie scăzută”            „ 6 ”       „ 10 ”            „Protecţie medie”            „ 15 ”       „ 20 ”       „ 25 ”            „Protecţie ridicată”            „ 30 ”       „ 50 ”           „Protec ţie foarte ridicată”     „ 50+ ”                        Proiecte cofinanţate de Comisia Europeană privind cancerul de piele:     http://ec.europa.eu/health/ph_information/dissemination/diseases/cancer_en.htm   .
