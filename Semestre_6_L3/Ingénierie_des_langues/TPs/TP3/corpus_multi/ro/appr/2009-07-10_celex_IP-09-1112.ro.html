IP/09/1112   Bruxelles, 10 iulie 2009  Cum să transformăm „dividendul digital” în avantaje pentru consumatori și într-o creștere economică de până la 50 de miliarde de euro pentru Europa?  Prin trecerea de la televiziunea analogică la cea digitală, în Europa s e vor elibera frecvențe radio care vor putea fi utilizate de noi servicii.  Uniunea Europeană ocupă o poziție favorabilă care îi permite să profite de acest „dividend digital”:  Germania, Finlanda, Luxemburg, Suedia, Țările de Jos, Belgia (Flandra) și regiuni extinse din Austria au pus capăt deja transmisiilor TV analogice terestre, iar alte țări din UE vor face acest lucru până în 2012 (   IP/09/266   ).  La 12 iunie, și Statele Unite ale Americii au trecut la transmisiile TV digitale.  Obiectivul de a exploata întregul potențial al trecerii la televiziunea digitală se numără printre prioritățile agendei politicii europene în domeniul telecomunicațiilor, deoarece spectrul radio devenit recent disponibil poate îmbunătăți modul în care comunicăm și accesăm conținutul audiovizual.  Folosit eficient, acesta va produce, de asemenea, economii de scară și va ameliora competitivitatea Uniunii Europene, stimulând inovația în ceea ce privește echipamentele și serviciile pe suport radio și facilitând accesul la serviciile mobile de bandă largă.  Comisia a lansat astăzi o consultare cu scopul de a stabili cum se poate conlucra mai bine la nivelul UE pentru a fructifica în mod optim această oportunitate unică.  Consultarea se va desfășura până la data de 4 septembrie 2009.  „Dividendul digital apare într-un moment critic în care dorim să conectăm toate col țurile Europei la banda largă de mare viteză, să asigurăm o transmisie de înaltă calitate și să extindem gama serviciilor pe suport radio disponibile în viitor pentru consumatori”, a declarat Viviane Reding, comisarul UE pentru societate informațională și media.  „Europa va îndeplini toate aceste deziderate numai dacă va adopta o abordare coordonată, utilizând spectrul radio în cel mai eficient mod.  În funcție de alegerile pe care le facem, impactul posibil al dividendului digital poate crește cu miliarde de euro.  Înainte de a ne finaliza propunerile, vrem să înțelegem mai bine părerea publicului, a societăților de radiodifuziune, a operatorilor de telefonie mobilă și a altor participanți la piață despre aceste opțiuni .”  Spectrul radio eliberat poate transmite date pe distan țe mari și dincolo de granițe, astfel încât deciziile pe care un stat membru le ia în legătură cu el au efecte asupra unor regiuni aflate chiar și la câteva sute de kilometri depărtare.  În lipsa coordonării, această resursă prețioasă nu poate fi utilizată cu maximă eficiență, iar anumite servicii ar putea să nu fie disponibile în unele părți ale Europei sau în regiuni ale anumitor țări.  Majoritatea utilizatorilor poten țiali ai dividendului digital sunt servicii de larg consum, atât servicii de televiziune, cât și servicii mobile de bandă largă.  Garantarea posibilității ca un echipament să opereze pe aceleași frecvențe pe tot teritoriul UE poate prezenta avantaje economice enorme.  Acest fapt va crea economii de scară semnificative pentru fabricanții de echipamente și va duce la scăderea prețurilor, ceea ce, la rândul său, va stimula și mai mult cererea consumatorilor și va face și mai accesibile aceste servicii.  O coordonare europeană corespunzătoare ar cre ște impactul economic potențial al dividendului digital cu o sumă suplimentară cuprinsă între 20 și 50 de miliarde de euro de acum și până în 2015.  Pe termen lung, s-ar putea realiza un profit suplimentar de 30 de miliarde de euro după anul 2015 prin continuarea coordonării la nivelul UE.  Dat fiind că, până în 2012, televiziunea digitală va înlocui integral transmisiile analogice și că mai multe state membre doresc să folosească rapid potențialul soluțiilor pe suport radio pentru a obține acces complet la banda largă, țările UE trebuie să cadă de urgență de acord asupra unei abordări comune.  Comisia propune adoptarea unei „foi de parcurs” a UE, și anume un set de acțiuni comune, coordonate, prezentate în consultarea de astăzi.  Pentru a asigura autorităților de reglementare și sectorului un mediu de reglementare clar și previzibil care să permită utilizarea optimă a dividendului digital, Comisia are, de asemenea, în vedere un plan de armonizare a benzii de 800 MHz, potrivit, în special, pentru noile generații de servicii mobile de bandă largă.   Foaia de parcurs a UE ar eviden ția avantajele coordonării în ceea ce privește spectrul, oferind, în același timp, statelor membre flexibilitatea de a aborda specificitățile locale și naționale, de exemplu în privința transmisiilor.  Foaia de parcurs va crește și disponibilitatea generală a spectrului radio peste nivelul pe care l-ar putea atinge statele membre separat și va permite furnizarea unor servicii mai accesibile și mai interoperabile.  Comisia va prezenta o propunere finală în cel mai scurt timp posibil, după încheierea acestei consultări publice. Context  Televiziunea analogică a ocupat un segment extins din spectrul radio, însă, întrucât televiziunea digitală îl utilizează în mod mai eficient, o parte din spectru devine acum disponibilă pentru alte utilizări.  „Dividendul digital” creat prin trecerea la televiziunea digitală este foarte interesant, deoarece semnalele din acest segment sunt transmise foarte departe, iar echipamentul poate fi folosit cu ușurință în interior.  Drept urmare, pe lângă societățile de televiziune, există mulți candidați potențiali care ar dori să aibă acces la această parte din spectrul radio.  În noiembrie 2007, Comisia a emis o   Comunicare   în care se sublinia nevoia de a realiza o coordonare europeană adecvată în ceea ce privește spectrul, precum și abordările posibile în acest sens.  Consultarea de astăzi este principala acțiune subsecventă și vine în urma unor discuții cu autoritățile de reglementare și cu părțile interesate de la nivel național și a unui studiu socioeconomic în desfășurare care analizează posibilul efect al diverselor scenarii de utilizare a dividendului digital.  Consultarea pe tema dividendului digital lansată astăzi:   http://ec.europa.eu/information_society/policy/ecomm/radio_spectrum/topics/reorg/pubcons_digdiv_200907/index_en.htm    Detalii privind studiul în curs de desfă șurare realizat de Analysys Mason, DotEcon și Hogan &amp; Hartson privind „Utilizarea dividendului digital” ( Exploiting the Digital Dividend ), care va fi publicat în septembrie:     http://www.analysysmason.com/EC_digital_dividend_study     Informa ții din partea statelor membre referitoare la planurile de trecere la televiziunea digitală:     http://ec.europa.eu/information_society/policy/ecomm/current/broadcasting/switchover/national_plans/index_en.htm    Comunicarea Comisiei pe tema dividendului digital:    http://eur-lex.europa.eu/LexUriServ/LexUriServ.do?uri=COM:2007:0700:FIN:RO:HTML       Comunicarea Comisiei privind accelerarea trecerii de la transmisiile analogice la cele digitale:    http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT      SPEECH/09/336
