IP/09/344
Bruxelles, 3 martie 2009Cinci
întreprinderi mari din domeniul înaltei tehnologii se angajează
să promoveze mai susținut
„Cyber-Cenușăresele”În contextul actual al crizei financiare
mondiale, locurile de muncă din sectoare ale tehnologiei
informației și comunicațiilor (TIC), precum
telecomunicațiile și internetul constituie surse sigure de
creștere economică și sunt esențiale pentru relansarea
economiei. Cu toate acestea, competitivitatea UE depinde de atragerea și
menținerea în lucrătorilor calificați, inclusiv a femeilor,
în sectorul înaltelor tehnologii în special. Dar, deși
în UE se așteaptă până în 2010 un deficit de
aproximativ 300 000 de ingineri calificați, femeile reprezintă
mai puțin de un specialist IT din cinci. Comisia Europeană a
reacționat în 2007 încurajând întreprinderile din
domeniul telecomunicațiilor și internetului să atragă mai
multe "Cyber-Cenușărese” – femei cu pregătire
profesională în domeniul TIC. Ca urmare a acestui demers, cinci mari
societăți din domeniul TIC vor semna astăzi un Cod de bune
practici privind femeile și TIC. Acestea se angajează să-și
intensifice eforturile astfel încât locurile de muncă din
domeniul tehnic să devină mai atractive pentru femei și să
utilizeze mai eficient potențialul feminin, promovându-l în
sectorul TIC. 
„Semnarea
acestui Cod de bune practici constituie prima etapă a atragerii tinerelor
spre locurile de muncă din domeniul înaltelor tehnologii
și a sporirii numărului de femei care activează în
sectorul TIC. Felicit societățile care demonstrează astăzi
curaj și convingere angajându-se să respecte acest cod, care va
îmbogăți sectorul TIC conferindu-i un caracter mai agreabil
pentru femei", a declarat comisarul UE pentru telecomunicații, Viviane
Reding. „Cu toate acestea, în sectorul TIC de abia începe
să se remarce faptul că acest aspect este deosebit de important
și că este esențial să se atragă forța de
muncă feminină și să se pună capăt deficitului de
specialiști calificați cu care ne confruntăm în
Europa. Sectorul TIC din Belgia se confruntă în prezent cu un
deficit de 10 100 de persoane calificate în domeniul IT, în
Polonia deficitul ajunge la 18 300, în Italia la 2 800, în
Franța la 4 300, în Spania la 41 800, iar în Germania
chiar la 87 800! Fac apel la toate societățile din sectorul TIC
să urmeze acest exemplu și să semneze Codul de bune practici
privind femeile și TIC până la sfârșitul acestui
an."
Astăzi comisarul Reding a asistat la semnarea Codului de bune practici
privind femeile și TIC de către cinci societăți europene
și multinaționale: ALCATEL-LUCENT, IMEC, ORANGE-FRANCE TELECOM GROUP,
MICROSOFT și MOTOROLA. Evenimentul reprezintă finalizarea
consultărilor lansate în acest sector de activitate de către
comisarul Reding în 2008, cu ocazia Zilei Internaționale a Femeii
(IP/08/392).
Scopul codului este de a atrage tinerele din licee sau din
universități spre studii în domeniul înaltelor tehnologii,
precum și de a promova femeile care lucrează deja în acest
sector, prin intermediul următoarelor acțiuni:crearea unor laboratoare sau cluburi de informatică pentru
tinere unde acestea să poată câștiga mai multă
încredere în utilizarea TIC, creând site-uri web, mixând
muzică sau realizând reviste on-line. IMEC, Motorola, Orange și
Microsoft, semnatare ale codului, dispun deja de laboratoare tehnologice pentru
tinere, precum și de tabere de vară cu tematici din domeniul
tehnologiei. Astfel de cluburi există, de asemenea, în Regatul Unit și în Germania. 
realizarea unor programe tutoriale pe perioada concediilor de
maternitate, asemănătoare celor oferite de Motorola de exemplu,
pentru a ajuta femeile care și-au întrerupt activitatea pentru
creșterea copilului să rămână la curent cu cele mai
recente evoluții în domeniul tehnologic.
ajutor practic în vederea stabilirii unui echilibru între
viața de familie și viața profesională. Unele
societăți, de exemplu IMEC, le propun deja salariatelor programe de
lucru flexibile și posibilitatea de a munci acasă.
forumuri și rețele privind TIC, pentru femei, care să le
ofere sprijin atunci când își caută un loc de muncă,
precum și consultanță și tutoraj. Alcatel Lucent
oferă servicii de sprijin în carieră femeilor cu potențial
important de dezvoltare a competențelor pentru a le facilita o
evoluție mai rapidă în cariera profesională. De asemenea,
Microsoft și Motorola au implementat programe complete dedicate
susținerii femeilor în exercitarea funcțiilor de conducere.
stabilirea de obiective privind recrutarea și promovarea femeilor cu
potențial profesional TIC la toate nivelurile și monitorizarea
realizării acestor obiective. Orange, semnatară a codului,
favorizează recrutarea femeilor menținând deschisă procedura
de prezentare a candidaturilor până când se înscrie cel
puțin o femeie.  Comisia Europeană va monitoriza
îndeaproape implementarea acestui cod și va efectua o evaluare a
acestuia peste un an. „Este necesar ca astfel de bune practici să
fie completate prin stabilirea unor obiective precise. Consolidarea
reprezentării feminine în consiliile de administrare ale
societăților din domeniul TIC este una din modalitățile prin
care se poate realiza acest lucru”, a spus comisarul Reding.
„În prezent, numai 7% din membrii consiliilor de
administrație din 116 mari societăți din domeniul TIC sunt femei.
Obiectivul nostru este prin urmare de a dubla aceste efective până
în 2015.”
Context:Pentru ca potențialului feminin european în sectorul TIC să
fie mai bine cunoscut, comisarul Reding a lansat în 2007 inițiativa
„shadowing” (IP/07/305)
care se organizează în prezent în fiecare an. În cadrul
acțiunii „shadowing”, un anumit număr de tinere pot
însoți o femeie de succes din sectorul TIC (inginer, director sau
politician) pe parcursul unei zile obișnuite de muncă, se pot
întâlni cu experți în TIC, atât bărbați,
cât și femei, și își pot forma o idee despre ceea ce
înseamnă activitatea în acest sector. În 2008, la
inițiativa „shadowing” (IP/08/392)
au participat peste 100 de tinere.
În
octombrie 2008, la Reuniunea mondială a Forumului femeilor privind economia
și societatea de la Deauville, comisarul Reding s-a întâlnit cu
alți lideri de sex feminin din politică și din industrie și
a lansat un apel pentru promovarea forței de muncă feminine în
sectorul TIC (inițiativa „Cyber-Cenușărease”, MEMO/08/631).Semnarea de astăzi a Codului de bune practici privind femeile și
TIC a fost urmată de conferința „Cyberellas are
IT!”, organizată la Bruxelles, în cadrul căreia
comisarul Reding a prezentat un videoclip despre inițiativa
„shadowing” desfășurată la Lyon în noiembrie
2008. Videoclipul „ICT is wicked” va fi distribuit în
școlile din toată Europa și este disponibil on-line: 
http://212.68.215.195/europa/shadowingday09.wmvMai multe
informații la adresa www.ec.europa.eu/itgirls
