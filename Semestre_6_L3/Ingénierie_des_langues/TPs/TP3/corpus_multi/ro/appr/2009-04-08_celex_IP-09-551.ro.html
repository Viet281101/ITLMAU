IP/09/551
Bruxelles, 8 aprilie 2009Comisia stabilește obiective mai
stricte pentru accelerarea plăților pentru finanțări
nerambursabile și contracte ale Uniunii EuropeneAstăzi a fost adoptată o
inițiativă care stabilește obiective noi și mai stricte
pentru plata fondurilor gestionate direct de Comisia
Europeană. Propunerile au ca scop sporirea eforturilor
actuale și accelerarea fluxului de numerar către beneficiari –
adesea mici întreprinderi și autorități locale de
gestionare. Ele se vor aplica unor fonduri în valoare de 15 miliarde EUR
care au termene de plată specifice și care acoperă domenii precum
cercetarea, educația și tineretul, energia și transporturile.
Unul dintre obiectivele-cheie este reducerea termenelor pentru
prefinanțarea inițială a finanțărilor nerambursabile
și contractelor UE de la 30 la 20 de zile. Propunerile vin în
completarea unor decizii recente de accelerare a plăților pentru
proiectele care țin de fondurile structurale, astfel cum s-a anunțat
prin Planul european de redresare economică (IP/08/1983),
precum și a unor propuneri de combatere a efectuării cu
întârziere a plăților în tranzacții comerciale (IP/09/552).
Doamna Dalia Grybauskaitė, Comisarul UE pentru programarea
financiară și buget a declarat: „scopul propunerii de
astăzi este de a utiliza la maximum normele financiare actuale pentru a
accelera aproximativ 415 000 dintre plățile directe efectuate de
Comisie în fiecare an.” Aceasta a subliniat caracterul
oportun al propunerii, adăugând: „climatul economic actual
necesită măsuri imediate pentru a ajuta la ușurarea
situației pentru beneficiarii de fonduri. De asemenea, această
inițiativă va pregăti terenul pentru viitoare modificări ale
normelor financiare ale UE planificate pentru 2010”. 
Principalul element al comunicării este reducerea termenelor pentru
prefinanțare sau plăți inițiale de la 30 la 20 de zile.
Aceste plăți sunt cele mai simple deoarece nu necesită niciun fel
de formalități sau activități birocratice complexe și
reprezintă aproximativ 9,5 miliarde EUR. Pentru alte plăți
gestionate la nivel central (care reprezintă circa 5,5 miliarde EUR),
obiectivul este de a reduce termenele de plată de la 45 la 30 de zile,
acestea respectând astfel Directiva privind combaterea
întârzierii efectuării plăților în cazul
tranzacțiilor comerciale. De asemenea, Comisia își va
îndemna serviciile să sporească utilizarea ratelor forfetare
și a sumelor forfetare pentru finanțările nerambursabile și
contractele gestionate la nivel central. 
Simplificarea procedurilor generale înainte de lansarea proiectelor
poate contribui la creșterea rapidității plăților,
astfel încât vor fi instituite măsuri care să le ofere
serviciilor Comisiei posibilitatea de a publica cereri de propuneri care să
acopere doi ani mai degrabă decât unul singur și de a utiliza
cereri de propuneri standardizate. Împărtășirea
cunoștințelor și a experienței reprezintă un aspect
important în accelerarea plăților, iar Direcția
Generală Buget (DG BUDG) a Comisiei va juca un rol mai activ în
sprijinirea celorlalte servicii în vederea îndeplinirii diferitelor
condiții necesare pentru ca acestea să își angajeze în
mod rapid bugetele proprii. Instituirea unor proceduri accelerate pentru
achiziții și finanțări nerambursabile va fi
încurajată ori de câte ori este posibil.
Serviciile Comisiei vor trebui să raporteze în mod oficial în
rapoartele lor anuale de activitate în legătură cu
îndeplinirea acestor obiective.
