IP/09/910 Bruxelles, 12 iunie 2009  Creșterea gradului de sensibilizare a publicului prin intermediul presei scrise:  concurs destinat jurnaliștilor din UE pe teme privind discriminarea și diversitatea  15% dintre europeni afirmă că au fost victime ale discriminării - un motiv întemeiat pentru Comisia Europeană de a lansa, pentru al șaselea an consecutiv, concursul pentru jurnaliști „Pentru diversitate.  Împotriva discriminării.”  Premiul este accesibil jurnaliștilor din presa imprimată și din presa electronică.  El reprezintă o recunoaștere a talentului profesioniștilor din sectorul mass-media care contribuie, prin munca lor, la o mai bună înțelegere a beneficiilor diversității și ale luptei împotriva discriminării bazate pe religie sau convingeri, handicap, vârstă, orientare sexuală, rasă sau origine etnică.  Premiul din acest an cuprinde o categorie specială destinată articolelor care pun accentul pe legătura dintre sărăcie și discriminare.  „Discriminarea reprezintă o risipă de talente și o negare a drepturilor fundamentale”, a declarat Vladimír Špidla, Comisarul European pentru Ocuparea Forței de Muncă, Afaceri Sociale și Egalitatea de Șanse.  „Acum nu este momentul să diminuăm eforturile depuse în combaterea acestui flagel.  Dimpotrivă, avem nevoie de tot capitalul uman pentru a depăși criza și a repune economia Europei pe calea cea bună.  Acest premiu, ajuns la a șasea ediție anuală, ajută la creșterea gradului de informare a persoanelor cu privire la drepturile lor la tratament egal, permițând totodată afirmarea jurnaliștilor talentați din Europa.”  Concursul este destinat jurnali știlor din UE care, prin activitatea lor, contribuie la mai buna înțelegere a beneficiilor diversității și ale luptei împotriva discriminării.  El face parte din campania de comunicare „Pentru diversitate. Împotriva discriminării.” a Comisiei Europene, care promovează diversitatea și mai buna informare asupra drepturilor împotriva discriminării pe teritoriul Europei. Premiul este acordat în parteneriat cu Asociația jurnaliștilor europeni, European Youth Press și Centrul european de jurnalism. Anul trecut, cei doi câștigători au provenit de la ziarul Le Monde din Franța și de la cotidianul național Jyllands-Posten din Danemarca. În studiul recent publicat intitulat   Media4Diversity   , premiul jurnaliștilor a fost citat ca exemplu de bună practică care demonstrează „capacitatea de mobilizare generată de responsabilii politici prin intermediul inițiativelor însoțite de finanțarea necesară.”  Pentru par ticiparea la concurs sunt eligibile articole publicate între 30 noiembrie 2008 și 31 august 2009 în presa imprimată sau în cea electronică. Înscrierile la concurs pot fi efectuate la adresa   http://journalistaward.stop-discrimination.info   . La finalul perioadei de înscriere la concurs, în toate cele 27 de state membre se vor întruni jurii naționale pentru a selecta articolele câștigătoare.  Ulterior, un juriu european va alege cele mai bune trei articole și pe învingătorul premiului european al jurnaliștilor, dintre cei 27 de învingători naționali.  Câștigătorul premiului I va primi 4 500 EUR, al doilea clasat 3 000 EUR, iar al treilea 2 000 EUR.   De asemenea, la fel ca în anii preceden ți, se va acorda un premiu special.  În perspectiva anului 2010, Anul european al luptei împotriva sărăciei și a excluderii sociale, premiul din această ediție va recompensa articole cu subiecte legate de discriminare și sărăcie.  Pentru a intra în competiția pentru acest premiu special, articolele trebuie să abordeze fie modul în care discriminarea bazată pe rasă, origine etnică, religie sau convingeri, handicap, vârstă sau orientare sexuală poate duce la sărăcie, fie modul în care sărăcia poate duce la discriminare. Câștigătorul premiului special va primi 2 500 EUR.  Comisia Europeană este hotărâtă să elimine discriminarea sub toate formele ei. Concursul de jurnalism este una dintre inițiativele Uniunii Europene pentru promovarea schimbării atitudinilor și comportamentelor în scopul atingerii acestui important obiectiv. Pentru informații suplimentare:    http://journalistaward.stop-discrimination.info       http://www.stop-discrimination.info/7262.0.html       Special Eurobarometer 296 : Discrimination in the European Union – Perceptions, Experiences and attitudes
