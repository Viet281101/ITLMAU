IP/09/1594 Bruxelles, 28 octombrie 2009  Eforturile Comisiei de întărire a controlului asupra fondurilor structurale î și arată roadele   Comisia Europeană a adoptat astăzi un raport privind progresele în implementarea planului său de ac țiune pentru consolidarea gestionării comune a fondurilor UE structurale și de coeziune.  Raportul, prezentat de comisarii Paweł Samecki (politica regională) și Vladimir Špidla (ocuparea forței de muncă, afaceri sociale și egalitate de șanse), subliniază măsurile adoptate pentru îmbunătățirea instrumentelor de control financiar în statele membre și pentru reducerea erorilor care pot duce la solicitări incorecte de plată din bugetul UE.   Paweł Samecki, comisar pentru politica regională, a declarat:  „ Comisia acordă cea mai mare importanță progreselor în materie de sisteme de gestionare și control.  Am stabilit planul de acțiune, cu sprijinul statelor membre, pentru a asigura o certificare fiabilă și riguroasă a cheltuielilor.  La rândul său, aceasta ne va ajuta să reducem rata de eroare pe termen lung și va proteja banii contribuabililor.  Astăzi putem observa că eforturile noastre comune își arată roadele:  Comisia și statele membre sunt angajate în întreprinderea de acțiuni pertinente atunci când se descoperă erori.  Facem progrese, de asemenea, în eforturile noastre de simplificare a normelor de finanțare.”  Vladimír Špidla, comisarul european pentru ocuparea for ței de muncă, afaceri sociale și egalitatea de șanse a declarat:  „Comisia a făcut eforturi deosebite, împreună cu statele membre, să se asigure că banii contribuabililor se folosesc eficient și că banii UE se pun în serviciul cetățenilor UE.  Simplificarea are o importanță specială pentru promotorii de proiecte mici și de aceea am introdus câteva simplificări contabile pentru raportarea costurilor indirecte la începutul actualei perioade de programare.  Comisia promovează activ utilizarea pe teren a acestei simplificări și am plăcerea de a vă raporta că se fac progrese importante, pentru că cele mai multe state membre au informat Comisia în ultimele luni cu privire la sistemele pe care le introduc pentru toate programele sau pentru o parte dintre acestea.” Măsuri mai aspre pentru reducerea erorilor  Comisia a adoptat un plan de acțiune în 37 de puncte la 19 februarie 2008.  Acesta a fost proiectat ca un răspuns practic la recomandările Parlamentului European și ale Curții de Conturi Europene de consolidare a sistemelor de gestionare și control în statele membre și de reducere a riscului de erori în solicitările de plată.  Statele membre sunt principalele responsabile pentru detectarea erorilor și pentru abordarea acestora:  rolul Comisiei este de a garanta îndeplinirea acestui obiectiv.  Planul de acțiune este destinat să asigure verificarea minuțioasă de către autoritățile naționale a eligibilității cheltuielilor din fondurile structurale înainte de transmiterea solicitărilor de plată către Comisie.  Dacă standardele nu sunt respectate, există măsuri coercitive de oprire a plăților sau de recuperare a fondurilor prin corecții financiare (a se vedea   MEMO/09/481   ).   Raportul de astăzi arată că măsurile mai aspre introduse de Comisie produc deja rezultate concrete.  Până acum, în acest an, Comisia a recuperat 629 de milioane de EUR și estimează că se vor recupera încă jumătate de milion de EUR până la sfârșitul anului 2009. Raportul arată, de asemenea, că statele membre își realizează tot mai frecvent propriile corecții financiare – aceasta le oferă o mai mare libertate de a face solicitări de plată pentru proiecte alternative eligibile.  Planul de acțiune este destinat, de asemenea, să asiste statele membre în pregătirile lor pentru „închiderea” conturilor programelor din fonduri structurale 2000-2006 și să asigure verificarea efectivă a strategiilor de audit și a sistemelor de control financiar pentru perioada bugetară 2007-2013.  Simplificarea normelor de finanțare   Comisia și statele membre fac progrese semnificative în simplificarea normelor de finanțare. Erorile pot apărea adesea din cauza normelor complexe incorect înțelese sau aplicate. Simplificările sunt destinate să reducă formalitățile birocratice fără a slăbi măsurile de control financiar. Printre schimbările recente se numără măsuri pentru a permite utilizarea plăților în rate fixe și sume forfetare în vederea reducerii sarcinii administrative asupra beneficiarilor.  Comisia oferă, de asemenea, formare și orientare autorităților de gestionare responsabile cu administrarea programelor din fonduri structurale. În luna iunie s-a organizat la Bruxelles un seminar important, care va fi urmat, anul acesta, de două sesiuni de formare pentru autoritățile naționale de audit. Notă pentru editori  Politica de coeziune UE a ajutat la crearea a aproximativ 600 000 de locuri de muncă din anul 2000. Politica va investi 347 miliarde de EUR în perioada 2007-2013 în statele membre, ceea ce reprezintă 35% din totalul bugetului comunitar pentru aceeași perioadă (975 miliarde de EUR).  Informa ții suplimentare cu privire la politica europeană de coeziune sunt disponibile la adresa:     http://ec.europa.eu/regional_policy/index_en.htm       http://ec.europa.eu/social/main.jsp?catId=325&amp;langId=en   (Fondul Social European)
