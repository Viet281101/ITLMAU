IP/09/783
Bruxelles, 14 mai 2009Protecția consumatorilor:
companiile aeriene iau măsuri în vederea curățirii
siteurilor care vând bilete de avionAstăzi au fost publicate rezultatele unui
studiu recent realizat la nivelul UE, care arată că siteurile
europene care vând bilete de avion au făcut un
„salt calitativ” în ceea ce privește respectarea normelor
de protecție a comsumatorilor. Aceste rezultate au fost publicate în
raportul final privind un proces de combatere, la nivel comunitar, a
publicității înșelătoare și a practicilor
incorecte, care a durat 18 luni. Ca urmare a unei anchete privind aplicarea
legislației, inițiată de UE în septembrie 2007 –
împreună cu 15 autorități naționale din UE și cu
Norvegia – au fost luate măsuri corective în cazul a 115 dintre
cele 137 de siteuri ale companiilor aeriene care au făcut obiectul
anchetei. În martie 2009, în urma unui bilanț suplimentar al
„stării de sănătate”, implicând
cumpărări anonime („mystery shopping”) efectuate de
persoane independente, care au avut ca obiect 67 de mari companii aeriene, 52
dintre acestea au primit un aviz de sănătate favorabil și s-au
angajat să mențină aceleași standarde sau au reacționat
cu promptitudine în urma consultărilor cu Comisia, luându-și
angajamentul de a remedia problemele constatate (a se vedea lista de mai jos).
În cadrul bilanțului stării de sănătate, siteurile au
fost verificate pe baza unei liste de control cuprinzătoare de 14 puncte,
convenită în prealabil și cu sectorul transporturilor aeriene.
În prezent, Comisia lucrează la elaborarea unui acord la nivel
sectorial pentru a asigura, la nivelul UE, condiții de egalitate pentru
companiile aeriene și pentru a menține siteurile la standarde
înalte. 
Comisarul european pentru protecția consumatorior, Meglena Kuneva, a
declarat: „Această anchetă paneuropeană
desfășurată în sectorul transporturilor aeriene are drept
rezultat o remodelare a siteurilor companiilor aeriene la nivelul UE. Nu este
însă cazul să ne oprim aici; mai sunt încă multe de
făcut. Totuși, această primă anchetă paneuropeană
cu privire la aplicarea legislației a demonstrat că este
eficientă și poate să ducă la rezultate concrete. Pasul
următor va consta în încheierea unui acord la nivel sectorial,
iar noi vom continua să monitorizăm îndeaproape evoluția
acestui sector.”
Vice-președintele Antonio Tajani, responsabil cu transporturile, a
afirmat: „Transparența deplină a prețurilor este una dintre
obligațiile prevăzute de Regulamentul privind serviciile aeriene. Este
de datoria companiilor aeriene să impună standarde înalte în
întregul sector, în timp ce responsabilitatea noastră este aceea
de a asigura faptul că toate părțile interesate respectă
aceleași norme. Acest aspect este de o importanță
fundamentală pentru consumatorul care dorește să compare
prețurile oferite de companiile aeriene pentru a putea face o alegere
realmente corectă.”
1.	Rezultatele anchetei realizate în 2007 în vederea
reglementării vânzărilor de bilete de avion 
Până în prezent, măsurile de aplicare a
legislației au fost finalizate cu succes în 85% dintre cazuri.
Până în prezent, 115 dintre cele 137 de siteuri investigate,
reprezentând aproximativ 80 de companii, au aplicat măsurile corective
(a se vedea tabelul recapitulativ din MEMO/09/238
anexat, care prezintă situația aplicării legislației la
sfârșitul lunii martie 2009). 
2.	Studiul privind bilanțul „stării de
sănătate” a companiilor aeriene 
Bilanțul „stării de sănătate” a avut drept
scop monitorizarea exhaustivă a situației generale din domeniul
vânzărilor online de bilete de avion, ținând seama și
de două noi acte legislative europene menite să
îmbunătățească protecția consumatorilor (Directiva
privind practicile comerciale neloiale și Regulamentul privind serviciile
aeriene), care au intrat în vigoare la o dată ulterioară primelor
verificări efectuate în septembrie 2007. Pe baza unei liste de control
de 14 puncte, convenită cu sectorul transporturilor aeriene (a se vedea MEMO/09/238),
cele mai importante 7 siteuri aparținând unor companii aeriene din
toate cele 27 de state membre – și anume, 67 de companii aeriene
și, în total, aproximativ 339 milioane de pasageri – au
făcut obiectul bilanțului stării de sănătate.
Rezultatele procesului de consultări desfășurat de Comisie pe
baza constatărilor studiului, inclusiv angajamentele luate de companiile
aeriene, sunt sintetizate în anexa de mai jos. (a se vedea tabelul din
anexa 1 la comunicatul de presă)
Care sunt pașii următori?Rezultatele bilanțului stării de sănătate au fost
transmise autorităților naționale de aplicare a
legislației pentru ca acestea să ia măsurile necesare,
dacă este cazul. 
Comisia lucrează împreună cu sectorul transporturilor aeriene
la elaborarea unui acord la nivel sectorial privind respectarea
standardelor, care include monitorizarea independentă de către
terți. 
În iunie 2009, Comisia va prezenta o comunicare privind aplicarea
legislației, pentru a consolida activitatea rețelei
autorităților naționale de aplicare a legislației
(rețeaua CPC) după primii doi ani de funcționare.
Context:
Pagina de internet dedicată activităților de verificare: 
http://ec.europa.eu/consumers/enforcement/sweep/index_en.htm
Anexa 1
Tabel cu rezultatele consultării dintre Comisie și companiile
aeriene, bazate pe studiul privind bilanțul stării de
sănătate[1]. 
Companii aeriene care respectă toate standardele stabilite în
bilanțul stării de sănătate și care și-au luat
angajamentul de a-și menține paginile de internet la acest nivelAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticCompanii aeriene care au oferit garanții privind faptul că au
abordat deja problemele evidențiate în bilanțul stării de
sănătate sau că le vor aborda în curând pentru a se
asigura că respectă pe deplin toate standardeleAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Bilanțul de
sănătate reprezintă un studiu de documentare cu privire la
situația generală a sectorului transporturilor aeriene. Concluziile
acestui studiu au avut drept rezultat o inițiativă politică a
Comisiei menită să îmbunătățească respectarea
elementelor stabilite pe lista de control. Aceste constatări și
măsurile luate în consecință de către Comisie nu sunt
echivalente cu prezumția de încălcare a legii. Numai
autoritățile naționale de aplicare a legislației sunt
în măsură să ancheteze în mod oficial
încălcările.
