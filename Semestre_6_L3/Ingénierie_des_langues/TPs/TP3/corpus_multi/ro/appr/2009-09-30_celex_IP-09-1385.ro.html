IP/09/ 1385  Bruxelles, 30 septembrie 2009  Comisia prezintă o nouă viziune a rela țiilor UE-America Latină   Astăzi, Comisia va prezenta o politică reînnoită menită să consolideze parteneriatul strategic UE-America Latină.  În Comunicarea sa intitulată „UE-America Latină:  un parteneriat între actori globali”, Comisia evaluează situația actuală a relației biregionale și definește țintele și obiectivele pentru anii viitori.  În perspectiva viitorului summit UE-America Latină/Caraibe, care urmează să aibă loc în Spania în primăvara anului 2010, comunicarea identifică și oferă noi orientări și recomandări politice pentru a face față provocărilor care afectează ambele regiuni, cum ar fi schimbările climatice, criza economică și financiară, securitatea energetică și migrația.  Mai mult, comunicarea propune crearea unei facilități de investiții pentru America Latină (LAIF), care ar avea un efect de pârghie pentru mobilizarea resurselor provenite de la instituții financiare în vederea finanțării proiectelor de infrastructură energetică, inclusiv în materie de eficiență energetică și sisteme de energie regenerabilă, transport, mediu și coeziune socială.  Comisarul pentru rela ții externe și politica europeană de vecinătate, Benita Ferrero-Waldner, a declarat:  „Această comunicare constituie încă un pas vizibil și concret către consolidarea relațiilor noastre, deja bine definite și înfloritoare. Aceasta este o mărturie al rolului important jucat atât de Uniunea Europeană, cât și de America Latină, în calitatea lor de actori importanți pe scena mondială, în special în ceea ce privește abordarea unor provocări cum ar fi criza financiară și economică, schimbările climatice și migrația. Printr-o mai bună cooperare, contribuim în mod direct la pacea și stabilitatea în regiune și la dezvoltarea în continuare a acesteia prin sporirea coeziunii sociale, îmbunătățirea guvernanței democratice și intensificarea integrării regionale.  În acest scop, noua facilitate de investiții va permite efectuarea unor investiții mai mari, în special în infrastructură, creând astfel noi locuri de muncă și consolidând dezvoltarea economică în regiune. Mă bucur că astăzi transmitem un semn clar al angajării noastre în parteneriatul strategic încheiat cu această regiune și sper că summitul UE-America Latină și Caraibe de anul viitor din Spania va fi un succes.”  Context   În 1999, în cadrul reuniunii de la Rio de Janeiro a șefilor de stat și de guvern din UE și din țările din America Latină și Caraibe (ALC), aceștia au instituit un parteneriat strategic între cele două regiuni. Comunicarea de astăzi, bazată pe experiența acumulată de-a lungul ultimilor zece ani, face o serie de recomandări politice concrete pentru consolidarea relațiilor noastre cu America Latină în cadrul parteneriatului strategic UE-ALC. Comunicarea conține patru orientări politice importante pentru viitor:    Intensificarea și orientarea dialogului biregional       Intensificarea dialogului politic cu privire la domenii de politică legate de provocări mondiale, cum ar fi chestiunile macroeconomice și financiare, securitatea și drepturile omului, ocuparea forței de muncă și afacerile sociale, mediul, schimbările climatice, energia, învățământul superior și tehnologia/inovarea.      Dezvoltarea și consolidarea Mecanismului de coordonare și cooperare în materie de droguri UE-ALC și continuarea, într-un mod deschis și constructiv, a actualului dialog structurat și cuprinzător referitor la migrație în conformitate cu Abordarea globală a migrației a UE.      Consolidarea integrării regionale și a interconectivității       Continuarea negocierilor actuale (America Centrală, țările andine și Mercosur) și sprijinirea eforturilor de integrare în cadrul regiunii.      Adoptarea unei abordări de jos în sus pentru a sprijini integrarea regională prin consolidarea interconectivității.       C onsolidarea relațiilor bilaterale și acordarea unei atenții sporite diversității          Valorificarea maximă a parteneriatelor strategice existente (Brazilia și Mexic), a acordurilor de asociere deja încheiate (Chile și Mexic) și a acordurilor de cooperare bilaterale.      Consolidarea relațiilor bilaterale cu anumite țări pentru a completa sprijinul UE acordat grupărilor regionale.        Ajustarea și adaptarea programelor de cooperare       Elaborarea unor programe de cooperare cu America Latină care să genereze o creștere economică durabilă, cu un nivel redus de emisii de dioxid de carbon, să promoveze ocuparea forței de muncă și o mai bună distribuire a veniturilor și care să atenueze efectele crizei economice și financiare.      Folosirea actualei revizuiri a programelor de cooperare pentru a examina posibilitatea unei mai mari diversificări a instrumentelor și pentru a adapta activitățile de cooperare ale Comisiei la anumite nevoi, în special:       orientarea, în continuare, a resurselor financiare din cadrul Instrumentului de cooperare pentru dezvoltare către țările cele mai sărace și către nevoile grupurilor celor mai vulnerabile;    îmbunătă țirea cooperării, în special privind coeziunea socială și integrarea regională, prin orientarea programelor către noile nevoi;     căutarea unei cooperări mai intense în domenii legate de cunoa ștere și inovare, cum ar fi cercetarea/învățământul superior, știința, tehnologia și sursele regenerabile de energie;     integrarea în programele noastre de dezvoltare și cooperare, inclusiv în materie de combatere a despăduririlor, a considerațiilor privind atenuarea efectelor schimbărilor climatice și adaptarea la aceste schimbări;    dezvoltarea unor noi forme de cooperare, în cadrul Instrumentului pentru țările industrializate+ (IȚI+), cu țările mai dezvoltate din regiune.       În cadrul unui program EUROsociAL reînnoit, explorarea oportunităților de creare a unor parteneriate instituționale (de exemplu pe baza experienței unor programe cum ar fi înfrățirea) și a unei cooperări tripartite.      Intensificarea cooperării în domeniul justiției, libertății și securității.     Un nou instrument pentru promovarea interconectivită ții, a integrării regionale și a coeziunii sociale:  Facilitatea de investiții pentru America Latină (LAIF)     LAIF este un nou instrument financiar, care va mobiliza resurse provenite de la instituțiile financiare în vederea finanțării unor proiecte de infrastructură energetică, inclusiv în materie de eficiență energetică și sisteme de energie regenerabilă, transport, mediu și coeziune socială.  LAIF se va inspira din experiențele și lecțiile învățate în cazul instrumentului FIV   1   , utilizat pentru țările învecinate.    Recomandări în perspectiva viitorului summit UE-ALC din mai 2010:     Asigurarea faptului că summitul ia în considerare impactul crizei, în special asupra ocupării forței de muncă și a aspectelor sociale, și că duce la rezultate viabile.      Lansarea Facilității de investiții pentru America Latină (LAIF).      Intensificarea dialogului și a cooperării între cele două regiuni în domeniul tehnologiilor și inovării ecologice, cu nivel redus de emisii de dioxid de carbon, prin intermediul unor acțiuni concrete, inclusiv prin consolidarea capacității instituționale pentru cooperarea în materie de știință și tehnologie în regiune.      Crearea unei fundații UE-ALC.      Încurajarea cooperării între America Latină și Caraibe cu privire la aspecte de interes comun.     Pentru informa ții suplimentare:   Rela țiile UE cu America Latină:   -   http://ec.europa.eu/external_relations/la/index_en.htm    -   MEMO/09/426     1 :   Potrivit informațiilor disponibile, în 2008, 71 milioane de euro în subvenții din Facilitatea de investiții pentru vecinătate (FIV) au sprijinit proiecte în valoare de aproximativ 2,7 miliarde de euro.
