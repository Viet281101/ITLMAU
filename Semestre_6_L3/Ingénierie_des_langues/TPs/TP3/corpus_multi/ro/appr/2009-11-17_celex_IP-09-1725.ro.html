IP /09/1725  Bruxelles, 17 noiembrie 2009  Consumatori:  70% dintre site-urile internet frauduloase în domeniul comerțului cu tonuri de apel redresate ca urmare a anchetei UE  70% din site-urile internet anchetate pentru comercializarea frauduloasă de tonuri de apel, fonduri de ecran și alte servicii de telefonie mobilă au fost corectate sau închise, ca urmare a unei proceduri disciplinare comunitare de 18 luni în materie de consum, realizată de cele 27 de state membre, de Norvegia și de Islanda.  Începând cu luna iunie 2008, când au avut loc primele verificări, 301 site-uri internet au fost anchetate de către autoritățile naționale însărcinate cu aplicarea legislației, datorită unor încălcări grave ale legislației UE în materie de protecție a consumatorilor.  70% din cele 301 de cazuri anchetate au fost soluționate la ora actuală.  52% (159 site-uri internet) au fost corectate, iar 17% (54 de site-uri internet) au fost închise.  Cele trei probleme principale au fost următoarele:  prețuri neclare (de exemplu, informația lipsea sau era incompletă);  absența unor informații comerciale complete;  și publicitatea înșelătoare, în special, cea pentru tonuri de apel „gratuite”, atunci când, în realitate, consumatorul este obligat să plătească un abonament.  În urma unei operațiuni de verificare minuțioasă, în Italia, în februarie și în mai, autoritățile însărcinate cu aplicarea legislației au aplicat amenzi considerabile, de aproximativ 2 milioane de euro, unui număr de 9 societăți importante care au fost găsite în infracțiune față de lege.  Comisarul european pentru protecția consumatorilor, Meglena Kuneva, a declarat:  „Această anchetă desfășurată în ansamblul UE constituie un răspuns direct la sutele de plângeri din partea părinților și a consumatorilor din numeroase țări ale UE.  Tinerii nu trebuie să fie victimele unor escrocherii precum publicitatea înșelătoare care îi ademenește către subscrierea unor abonamente pentru tonuri de apel pe care le credeau gratuite.  Iar părinții nu trebuie să descopere surprize neplăcute în factura telefonică, atunci când copiii lor s-au abonat, în mod întâmplător, la un serviciu nedorit.  Aceste rezultate arată că o cooperare pentru aplicarea legii la scară europeană poate constitui o diferență enormă pentru curățarea unei piețe destinate consumatorilor.  Acest tip de acțiuni represive comune este cel pe care va trebui să se concentreze în viitor politica comunitară în materie de consum.”  Directorul general al Direcției pentru Protecția Consumatorilor al autorității italiene antitrust, dr. Paolo Sab a, a declarat:  „Pentru autoritatea italiană a concurenței, această măsură represivă a permis să se obțină rezultate importante în interesul consumatorilor care realizează tranzacții online și transfrontaliere.  Aceste rezultate reprezintă o etapă importantă către o protecție mai eficace a consumatorilor europeni și o politică europeană de protecție a consumatorilor mai integrată.” Piața  Europenii dețin peste 495 de milioane de telefoane mobile.  Se estimează că numai tonurile de apel au însemnat în 2007 29% din întreaga piață europeană a „conținutului mobil” (cu aproximativ 10% mai mult decât în 2006).  Se estimează că valoarea vânzărilor de tonuri de apel în Europa în 2007 se ridică la 691 de milioane de euro.  Rezultatele operațiunii de verificare minuțioasă din 2008 privind tonurile de apel pentru telefoane mobile     În rândul celor 301 de site-uri controlate, 70% dintre probleme au fost soluționate [159 dintre ele (52%) au fost corectate iar 54 dintre ele (17%) au fost închise (a se vedea tabelul din   MEMO/09/505   pentru cifrele referitoare la fiecare stat membru)]     Mai mult de jumătate dintre aceste site-uri internet erau destinate în mod specific copiilor (54%, adică 163 de site-uri internet), folosind personaje de desene animate pentru copii sau personaje celebre din domeniul televiziunii sau necesitau acordul părinților.    Multe site-uri internet prezentau numeroase nereguli (a se vedea   MEMO/09/505   )    Cele trei probleme principale constatate pe site-urile anchetate au fost următoarele:     41% dintre toate site-urile internet verificate prezentau nereguli legate de informațiile cu privire la prețul ofertei (124 de site-uri internet din 301).  Pe numeroase site-uri internet informațiile cu privire la prețuri erau incomplete sau nu figurau deloc – până când consumatorul le regăsea în factura sa telefonică.  În special, în cazul unui abonament, termenul de abonament nu era indicat în mod clar sau durata abonamentului era neclară.    Pe 75% dintre site-urile internet verificate lipsea o parte din informațiile necesare pentru contactarea comerciantului – numele comerciantului, adresa geografică sau detaliile de contact nu erau complete (225 de site-uri internet din 301).  Aceasta contravine legislației UE (directiva privind comerțul electronic și vânzarea la distanță   MEMO/09/505   ) care cere să fie afișate informațiile privind furnizorul de servicii, inclusiv adresa sa de e-mail.     35% din site-urile internet controlate prezentau informațiile în mod înșelător (105 din 301).  Informațiile referitoare la contract erau disponibile pe site dar figurau cu caractere minuscule sau erau greu de găsit. În 28% din cazurile de informații înșelătoare , clienții erau induși în eroare de așa-zisa gratuitate a serviciilor și descopereau mai târziu existența unor taxe sau a unui contract care îi angaja.    Italia impune contravenienților amenzi considerabile   În Italia (în februarie și în mai 2009), 9 societăți pentru care s-au constat at încălcări ale legii în contextul operațiunii de asanare, au primit amenzi de aproximativ 2 milioane de euro. Societățile în cauză sunt: Telecom Italia, Vodafone, Wind, Dada, Zed, H3G și Zeng, Fox Mobile și Tutto gratis. Autoritatea italiană antitrust a indicat că aceste societăți au trebuit să fie amendate, deoarece site-urile nu furnizau informații clare (de exemplu cu privire la numărul de tonuri de apel corespunzător prețului indicat sau despre costul acestora). În Italia, unde se vând aproximativ 300 000 de milioane de tonuri de apel pentru telefoane mobile pe an, opt site-uri internet din zece – destinate comercializării de tonuri de apel și produse similare – nu respectau legislația europeană. Ce se va întâmpla în continuare?  Autoritățile naționale vor continua să acționeze pentru a rezolva cazurile restante.  Noul sistem de anchete comunitare de verificare minuțioasă pe scară largă va continua, cu mai multe alte examinări de ansamblu și acțiuni comune prevăzute pentru 2009-2010.  A se vedea, de asemenea,   MEMO/09/505    Pentru mai multe informații, a se vedea:    http://ec.europa.eu/consumers/enforcement/sweep/mobile_phone/index_en.htm
