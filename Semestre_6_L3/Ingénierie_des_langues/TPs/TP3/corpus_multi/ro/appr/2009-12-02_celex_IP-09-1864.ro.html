IP /09/1864  Bruxelles, 2 decembrie 2009  Consumatori:  30% dintre ghirlandele luminoase de Crăciun constituie un „risc de siguranță major” în locuințe, avertizează un raport al UE   30% dintre ghirlandele luminoase de Crăciun prezintă un risc evident și direct de incendiu și de electrocutare, conform unui nou raport, publicat astăzi de Comisia Europeană.  Raportul prezintă concluziile unui proiect comun de monitorizare a pieței, implicând autorități din 5 state membre – Ungaria, Germania, Slovacia, Slovenia și Țările de Jos – precum și Comisia Europeană.  Testarea a avut loc între noiembrie 2007 și mai 2009, la intervale diferite, pe 196 de eșantioane de ghirlande luminoase, selectate în mod aleatoriu din întreaga gamă de prețuri.  Eșantioanele au fost verificate în funcție de peste 20 de criterii administrative și tehnice.  Numeroase ghirlande luminoase au eșuat la mai multe teste.  Comisarul european, doamna Meglena Kuneva a declarat:  „Dacă intenționăm să „ținem luminile aprinse” de Crăciun, consumatorii trebuie să aibă încredere că nu se fac compromisuri în privința siguranței produselor.  Consumatorii doresc ca produsele cumpărate de Crăciun să le ofere cel mai avantajos raport între calitate și preț și doresc să aibă de unde alege, dar în niciun caz în detrimentul siguranței.  Raportul în cauză reprezintă o punere în gardă.  Autoritățile naționale și sectorul industrial trebuie să-și dubleze eforturile pentru a completa lacunele și neregulile care au drept consecință introducerea pe piață și în locuințele noastre a unor produse de proastă calitate.  Dar, participarea consumatorilor este la fel de necesară pentru a reduce la minimum riscurile privind siguranța:  fiți vigilenți, atenți și avertizați, și astfel vom putea petrece un Crăciun fericit și în deplină siguranță.”   Principalele rezultate   La 30,4% din ghirlandele luminoase examinate s-au constatat probleme grave de neconformitate care produc riscuri sporite de electrocutare sau de incendiu, sau chiar de ambele tipuri.  În general, aceste probleme grave de neconformitate provin din nerespectarea prevederilor tehnice de siguranță în cursul fabricării, de exemplu, a :  prizelor de curent, clemelor de fixare a cablurilor, cablajelor, izolației, protecției împotriva electrocutării.  Probleme mai puțin grave de neconformitate, și anume deficiențe care nu pun imediat în pericol siguranța utilizatorului, au fost constatate la alte 40% din ghirlandele luminoase testate.  Acestea se referă la anumite deficiențe de etichetare, în instrucțiunile oferite sau de ordin administrativ.  Cele trei probleme principale constatate au fost:     1. 25% din ghirlandele luminoase au eșuat la testele de siguranță privind clemele de fixare a cablurilor.  Fixarea defectuoasă a cablurilor poate duce la detașarea unor fire electrice și constituie astfel un risc grav de electrocutare (neconformitate gravă).    2. 23% din ghirlandele electrice nu au respectat prevederea referitoare la „suprafața secțiunii”.  Prin urmare, cablajul era prea subțire pentru intensitatea curentului electric utilizat, ceea ce mărește riscul de supraîncălzire și de incendiu (neconformitate gravă).    3. 28% au eșuat la testele de siguranță pentru cabluri.  Ceea ce înseamnă că izolarea și finisarea ghirlandei prezintă un risc de electrocutare (neconformitate gravă).    Pe de altă parte:     Un număr de alte prevederi tehnice sun t, de asemenea, încălcate cu regularitate, deși mai puțin frecvent, de exemplu, probleme mecanice de bază care pot duce la vătămare din cauza marginilor tăioase .     Aproape 15% din e șantioane nu purtau „marcajele tehnice” cerute.  Și mai important, 41% din eșantioane nu erau prevăzute cu avertizări și aproape 35% nu cuprindeau instrucțiunile de utilizare adecvate.     Ghirlandele luminoase au e șuat în mod regulat la mai mult de unul din testele de siguranță.  Unele ghirlande luminoase au eșuat la aproape toate testele iar multe dintre ele au eșuat la 4 până la 7 teste.    Nivelul de neconformitate a variat de la un stat membru la altul.  În timp ce în Ungaria, 95,7% din ghirlande prezentau riscuri grave pentru consumatori, numai 56% din cele examinate în Țările de Jos prezentau vreun tip de neconformitate. Aceasta se explică, parțial, prin faptul că Țările de Jos au instaurat o monitorizare a pieței ghirlandelor luminoase în ultimii 8 ani, prin aceste eforturi reducând la jumătate numărul de produse periculoase destinate pieței. (Pentru informații suplimentare, a se vedea   MEMO/09/532   )    În ceea ce prive ște originea produselor periculoase, aproximativ 41% din cele 196 de eșantioane testate proveneau din China.    Etapele următoare  Luând în considerare nivelul ridicat de neconformitate constat de către autorită ți, monitorizarea publică a ghirlandelor luminoase și măsurile represive concentrate, în special, asupra acestora vor continua cu prioritate, prin intermediul unei acțiuni coordonate între cât mai multe state membre.  Sectorul industrial va trebui să întețească, de asemenea, măsurile de control.  Conform legislației UE, producătorii, distribuitorii, vânzătorii cu amănuntul și importatorii sunt responsabili din punct de vedere legal de produsele introduse pe piață.  Sfaturi pentru consumatori   Consumatorii trebuie să fie vigilen ți și să adopte precauțiile de bază pentru reducerea la maximum a riscurilor.  Se exercită presiuni puternice asupra fabricanților și a vânzătorilor cu amănuntul pentru ca să ofere ghirlande luminoase la cel mai bun preț, deoarece, adesea, consumatorii nu doresc să cheltuiască mulți bani pentru decorațiuni temporare.  Aceasta poate duce la încălcări grave ale normelor de siguranță.     Cumpăra ți ghirlande luminoase de la comercianți demni de încredere care garantează respectarea normelor de siguranță.     Nu lăsa ți niciodată ghirlandele luminoase aprinse în absența dumneavoastră sau noaptea, în timp ce dormiți.     În caz de suspiciune a oricărui tip de problemă electrică sau mecanică cu privire la ghirlande luminoase noi sau pe care le-a ți utilizat deja, nu vă asumați nici un risc.  Opriți utilizarea acestora și returnați-le magazinului de unde provin însoțite de o reclamație.     Pentru informații suplimentare, a se vedea:     http://ec.europa.eu/consumers/pro/index_en.htm
