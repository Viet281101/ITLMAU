IP/09/640
Bruxelles, 27 aprilie 2009Comisia Europeană lansează
concursul pentru crearea unui nou logo ecologic pentru produsele din
UEAlimentele ecologice vor avea un design
”proaspăt”: Directoratul General pentru
Agricultură şi Dezvoltare Rurală din cadrul Comisiei Europene
invită toţi studenţii la artă şi design din cele 27
State Membre ale UE să participe la concursul pan-european pentru crearea
unui nou logo ecologic. Competiţia oferă un premiu ce nu poate fi
reprezentat în bani: Logo-ul câştigător va fi introdus
în luna iulie 2010 drept simbol oficial pentru produsele ecologice de pe
întreg teritoriul Uniunii Europene. În avampremiera competiţiei,
Comisarul European pentru Agricultură şi Dezvoltare Rurală,
Mariann Fischer Boel a declarat: „Noul simbol al produselor ecologice va
crea o identitate sectorului ecologic din UE. Va fi un suport pentru realizarea
pieţei unice a produselor ecologice, iar asta este o veste bună
atât pentru producători cât şi pentru
consumatori”
Având ca scop crearea unui logo ecologic inteligent şi creativ, UE
oferă viitoarelor talente ale Europei şansa de a crea un design care
va fi imprimat pe milioane de ambalaje ale produselor ecologice. Noul logo
ecologic al UE va fi obligatoriu pentru toate produsele ecologice pre-ambalate
care provin din cele 27 State Membre şi care respectă standardele de
etichetare. În plus, toate produsele ecologice care nu sunt pre-ambalate
şi care provin din UE sau care sunt importate din ţări terţe
pot utiliza logo-ul UE în mod voluntar.
Toţi cetăţenii UE, înscrişi la o instituţie de
învăţământ superior în domeniul artei sau
design-ului situată pe teritoriul UE, sunt încurajaţi să
participe la această competiţie internaţională unică de
design. Vor fi selectaţi trei câştigători, iar
câştigătorul locului întâi va primi un premiu în
bani în valoare de 6.000 euro. Cei plasaţi pe locurile doi şi
trei vor primi 3.500 euro şi respectiv 2.500 euro. Lucrările se pot
încărca pe pagina specială a concursului, www.ec.europa.eu/organic-logo
până la data de 25 iunie 2009. 
Competiţia pentru noul logo ecologic UE va fi evaluată de un juriu
format din experţi din sectorul agriculturii şi producţiei
ecologice, precum şi din profesionişti în design, renumiţi
la nivel internaţional. Printre membrii marcanţi ai juriului se
numără: profesorul Erik Spiekermann din Germania, doctor
Honoris Causa, director de creaţie şi managing partner la compania
Edenspiekermann; Riitta Brusila-Räsänen, profesor de design
grafic la Universitatea Lapland/ Finlanda; Szymon Skrzypczak, un
tânăr designer laureat, din Polonia; Elisabeth Mercier,
director - Agence BIO din Franţa; Urs Niggli, director al
Institutului de Cercetare a Agriculturii Ecologice (FiBL) din Elveţia;
Tom Václav&#237;k, expert în marketing pentru produse ecologice
din Republica Cehă şi preşedintele Asociaţiei
Internaţionale a Comercianţilor cu Amănuntul pentru Produse
Ecologice şi Craig Sams, preşedintele Soil Association din
Marea Britanie. Juriul competiţiei va fi prezidat de Rob Vermeulen,
ex-preşedinte al Asociaţiei Paneuropene de Brand Design.După data limită a înscrierilor, juriul va alege cele mai bune
lucrări care vor fi prezentate pe pagina web a competiţiei în
calitate de candidaţi oficiali pentru noul logo. Toţi
cetăţenii europeni vor fi invitaţi să ajute la selectarea
logo-ului câştigător prin votarea online a favoritului lor.
În vara anului 2010, câştigătorul şi cei clasaţi
pe locurile doi şi trei vor fi invitaţi la ceremonia de decernare a
premiilor la Bruxelles, unde Comisarul European pentru Agricultură şi
Dezvoltare Rurală le va înmâna premiile. 
Competiţia provoacă studenţii să creeze un logo atractiv,
original care surprinde diverse aspecte ale agriculturii şi producţiei
ecologice. În plus, juriul va evalua lucrările în funcţie de
orientarea lor universală, puterea lor de exprimare fără cuvinte,
claritatea prezentării lor şi caracterul atemporal. Termenii şi
condiţiile complete se pot găsi pe site-ul web www.ec.europa.eu/organic-logo.
