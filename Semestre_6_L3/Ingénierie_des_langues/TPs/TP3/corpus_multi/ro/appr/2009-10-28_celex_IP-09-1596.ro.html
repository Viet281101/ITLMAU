IP/09/1596  Bruxelles, 28 octombrie 2009  Internetul viitorului, pentru sisteme europene mai inteligente și mai eficiente:  mai puține blocaje în trafic, emisii mai scăzute, servicii medicale mai bune   Ș osele mai puțin aglomerate, o alimentare cu energie mai bună și mai eficientă sau posibilitatea de a beneficia la domiciliu de tratamente medicale, de vârf, iată câteva exemple tip referitoare la ceea ce ne poate oferi în viitor internetul.  Prin internet se va asigura conexiunea dintre obiecte fizice, precum automobilele sau autovehiculele și infrastructuri (sisteme de gestionare a traficului, de exemplu), ceea ce va permite utilizarea în timp real a unui volum imens de date pentru ameliorarea funcționării și sporirea eficienței infrastructurilor.  Astăzi, Comisia Europeană a anunțat o strategie care va plasa Europa în avangarda dezvoltării de infrastructuri inteligente bazate pe internet.  Comisia Europeană invită guvernele europene și sectorul european al tehnologiei informației și comunicațiilor (TIC) să tragă foloase din creșterea tot mai mare a cererii de aplicații internet inovatoare pentru a transforma infrastructurile existente, cum sunt sistemele de asistență medicală, rețelele energetice sau gestionarea traficului, în sisteme "inteligente".  În acest scop Comisia va promova un parteneriat între autoritățile publice și principalii actori din sectorul TIC, cu un buget de 300 de milioane EUR pentru perioada 2011–2013, disponibil pentru proiecte care urmează să fie selectate în viitorul apropiat; acesta va completa sprijinul anual de 200 de milioane EUR acordat sectorului TIC pentru proiectele de cercetare în curs privind fundamentele tehnologiei internet.   „Internetul ne poate ajuta să facem fa ță provocărilor viitorului și poate oferi soluții pentru ieșirea economiei europene din criză.  Aplicațiile și tehnologiile on-line pot contribui la ameliorarea condițiilor de transport în orașe, unde va locui în curând 70% din populația planetei.  Acestea pot, chiar trebuie, să amelioreze sistemele care ne gestionează energia, deoarece până în anul 2030 consumul de electricitate se va dubla.  Și, în contextul îmbătrânirii populației UE, internetul poate contribui la eficientizarea sistemelor noastre de asistență medicală prin tratarea pacienților la distanță”, a declarat Viviane Reding, Comisarul European pentru Societatea Informațională și Media.  „Europa și întreprinderile europene trebuie să profite de această ocazie și să dezvolte aceste tehnologii și aplicații respective care pot spori în mod spectaculos eficiența economică și socială a activităților noastre de zi cu zi.”   Comisia Europeană a propus astăzi o strategie, la nivel UE, de inovare în domeniul internetului care reune ște guvernele și diferite sectoare de activitate din toată Europa  și al cărei obiectiv este ameliorarea infrastructurilor esențiale pentru economia și societatea noastră sporindu-le capacitatea de a procesa volume mari de date în funcționarea lor cotidiană.  În prezent, traficul de date pe internet crește cu 60% în fiecare an.   Având în vedere că internetul permite conectarea la miliarde de senzori și de dispozitive mobile on-line pentru a furniza informații mereu mai sofisticate, infrastructurile respective trebuie să fie destul de „inteligente” pentru a utiliza în timp real volume atât de impresionante de date.  De exemplu, prin intermediul tehnologiei internet cum sunt senzorii,   etichete inteligente   , și, într-o zi, sistemul de navigație prin satelit Galileo, ar putea duce la reducerea cu 20% a blocajelor în trafic care înseamnă costuri de 135 miliarde EUR pentru Europa, și la reducerea cu încă 15% a emisiilor (   IP/08/1979   ).   Obiectivul strategiei prezentate astăzi este de a plasa Europa pe pozi ția de lider în domeniul cercetării și de a implementa tehnologiile internet viitoare de care este nevoie pentru ca infrastructurile care au impact asupra vieții de zi cu zi, în sectoare ca sănătatea, transporturile și energia. să devină mai „inteligente”.  Aceasta înseamnă nu numai sporirea competitivității sectorului european al TIC, ci și că primii care vor beneficia de noile aplicații și servicii sunt consumatorii europeni.   În diferite regiuni și orașe ale Europei, există deja sisteme inteligente, în faza de proiecte pilot.  De exemplu, orașul Stockholm a făcut investiții într-un   sistem inteligent de gestionare a traficului   care scurtează timpul de deplasare, impulsionează transportul în comun și reduce emisiile de carbon.  Prin utilizarea rețelelor de senzori și a dispozitivelor mobile, este posibilă colectarea datelor (aproape) în timp real, ceea ce prezintă o importanță capitală pentru gestionarea energiei și a sistemelor de transport.  Informațiile respective pot fi utilizate ulterior, de pildă, la optimizarea sistemului de mobilitate urbană.  Pe măsură ce se vor generaliza, dispozitivele wireless vor beneficia, de asemenea, de spectrul radio suplimentar reprezentat de dividendele digitale (   IP/09/1595   ,   MEMO/09/482   ).   Comisia a îndemnat astăzi guvernele și diferitele sectoare de activitate să coopereze pentru ca cercetarea europeană să se concentreze în continuare asupra tehnologiilor internet fundamentale și a aplicării rapide a acestora în viața zilnică.  Comisia va demara acest parteneriat public-privat prin lansarea unei cereri de propuneri de proiecte în 2010.  Pentru această inițiativă se prevăd în total 300 de milioane EUR pentru perioada 2011–2013 – sumă care va fi completată cu o valoare echivalentă de către sectoarele de activitate.  Comisia finan țează deja activități de cercetare pentru realizarea unui internet mai inteligent: 400 de milioane EUR investite în 90 de proiecte europene în cadrul   programului de cercetare   în domeniul TIC și alte 200 de milioane EUR care urmează să fie investite anual din bugetele pentru cercetare în perioada 2011–2013.  De exemplu, proiectul   SENSEI   urmărește conectarea lumii digitale cu cea reală prin crearea unei rețele de locuri “inteligente”; astfel, persoanele care aleg să se grupeze pentru a se deplasa împreună cu un singur autovehicul ar putea primi un mesaj text atunci când în apropiere se află un autobuz care îi poate transporta mai repede la destinație.  Context  Comunicarea de astăzi a Comisiei se situează în cadrul elaborării unui plan european privind inovarea și cercetarea, solicitat de Consiliul European în decembrie 2008.  De asemenea, aceasta face parte din răspunsul Comisiei la recomandările din apelul grupului Aho la realizarea în Europa, în domeniul TIC, a unor activități de cercetare mai curajoase, care să facă mai multe eforturi pentru comercializarea rezultatelor obținute (   IP/08/1288   ,    MEMO/08/430   ). Comunicarea de astăzi a Comisiei este disponibilă la adresa:    http://ec.europa.eu/information_society/activities/foi/library
