IP/09/473
Bruxelles, 25 martie 2009Numărul utilizatorilor telefoniei
mobile crește, prețurile pentru consumatori scad: conform raportului
Comisiei, sectorul european al telecomunicațiilor prosperă în
pofida tendințelor economice nefavorabileCu un număr de abonamente care echivala
în 2008 cu 119% din populația UE (mai mult cu 7% decât în
2007), Europa este lider mondial în domeniul serviciilor de telefonie
mobilă, depășind detașat SUA (87%) și
Japonia (84%), constată raportul de progres al Comisiei privind piața
unică a telecomunicațiilor, publicat astăzi. În pofida
crizei economice, sectorul telecomunicațiilor în UE (care
reprezintă aproximativ 3% din PIB-ul UE) a continuat să crească
în 2008, înregistrând venituri de peste 300 miliarde EUR, cu 1,3%
mai mult decât în 2007, și depășind performanța
celorlalte sectoare economice (care au crescut cu doar 1%). Consumatorii au cel
mai mult de câștigat de pe urma competitivității:
plătesc mai puțin, obținând un raport mai bun
calitate-preț. Grație acțiunilor întreprinse la nivelul UE,
valoarea medie a facturilor telefonice a scăzut în 2008 de la 21,48
EUR la 19,49 EUR, iar 75% dintre consumatorii europeni beneficiază acum de
conexiuni la Internet de cel puțin 2 megabiți pe secundă (viteze
care permit, de exemplu, vizionarea programelor TV pe Internet). Totuși,
raportul Comisiei avertizează de asemenea că, în lipsa unei mai
bune coordonări la nivel european, beneficiile pieței unice a
telecomunicațiilor ar putea fi periclitate de reglementări
inconsecvente la nivel național.
„Europa este, prin excelență, continentul
comunicațiilor mobile, numărul utilizatorilor telefoanelor mobile
și ai serviciilor mobile de bandă largă fiind în
creștere. În pofida crizei economice globale, consumatorii europeni
comunică mai mult ca oricând prin intermediul telefoanelor și al
Internetului. Aceasta este o veste bună pentru un sector care poate ajuta
Europa să sfideze tendințele economice nefavorabile”, a
afirmat Viviane Reding, Comisar pentru telecomunicații al UE. „Dar
nu ne putem culca pe lauri. Trebuie să consolidăm independența
autorităților de reglementare naționale. Pentru a spori
convergența dintre telefonia fixă și cea mobilă, este
necesară, de asemenea, o concurență mai loială între
operatorii de telefonie fixă și mobilă. În
sfârșit, trebuie să prevenim o eludare a reglementărilor UE
care ar putea dăuna pieței noastre unice. Sunt preocupată mai
ales de faptul că multe autorități de reglementare naționale
acționează după bunul lor plac în privința
rețelelor de internet de mare viteză. Calea spre concurența
loială și spre investițiile în aceste rețele nu trece
prin 27 de soluții diferite care favorizează, în principal,
campionii naționali, ci prin piețele deschise, prin certitudine
juridică și șanse egale pentru toți investitorii și
operatorii.”
Raportul Comisiei publicat astăzi este o fotografie a pieței
europene a telecomunicațiilor și a situației concurențiale
din cele 27 de state membre. 
Creștere sectorială mai puternică decât cea a altor
sectoare economice
Conform estimărilor, creșterea sectorului telecomunicațiilor
în UE în 2008 este de 1,3%, procent superior celui de 1%
corespunzător creșterii PIB-ului real al întregii economii.
Descurajează în continuare inflația prin prețuri
încă în scădere pentru majoritatea comunicațiilor
standard (precum apelurile telefonice sau navigarea pe internet). 
Telefonia mobilă: consumatorii plătesc cu 34,5% mai puțin
decât acum 5 aniÎn UE în 2008, piața telefoniei
mobile a rămas cel mai dinamic segment al telecomunicațiilor.
Numărul utilizatorilor telefoniei mobile a crescut de la 112% din totalul
populației în 2007 la 119% în 2008. Italia, Lituania și
Luxembourg au depășit 140%. Cota de piață medie a
principalilor operatori a scăzut cu aproximativ 3% anul trecut,
indicând o piață mai competitivă. Prin urmare, consumatorii
vorbesc mai mult timp și trimit mai multe mesaje la prețuri cu cel
puțin 34,5% mai reduse decât în 2004. 
Statele membre ale UE - lider mondial în privința Internetului
de mare viteză
În UE, numărul conexiunilor la Internet prin rețelele fixe de
bandă largă este în continuă creștere: cu 14 milioane
mai multe în 2008, ajungând la 114 milioane în total. Danemarca
și Țările de Jos sunt lideri mondiale în domeniul
rețelelor de bandă largă, cu un grad de conectare de peste 35%
din populație. Se află în fruntea clasamentului,
împreună cu Suedia, Finlanda, Regatul Unit, Luxembourg, Belgia,
Germania și Franța, depășind SUA, care înregistrau 25%
în iulie 2008. 
Telefonia mobilă de bandă largă este, de asemenea, în
creștere; numărul conexiunilor echivalează în prezent cu 13%
din populația UE. Telefonia mobilă de bandă largă prin
carduri de date și modemuri USB devine o alternativă viabilă la
rețelele fixe de bandă largă în țări precum
Austria (numărul conexiunilor echivalează cu 11,4% din
populație), Finlanda (9,1%) și Portugalia (8,3%).
Mai mulți consumatori care schimbă operatorul 
20,5 milioane de consumatori și-au schimbat operatorul de telefonie
în 2008, păstrându-și numerele de telefon fix sau mobil. Din
2003, de când există această posibilitate, și până
în octombrie 2008, aproximativ 84 de milioane de abonați (17% dintre
cetățenii UE) și-au schimbat operatorul. 
Încă mai există probleme pentru piața unică
europeană a telecomunicațiilor
Raportul de astăzi mai afirmă că reglementările
divergente din diferitele state membre ale UE reprezintă în continuare
obstacole în calea unei piețe unice reale pentru operatorii din
sectorul telecomunicațiilor și pentru consumatori:Independența autorităților naționale de reglementare
în sectorul telecomunicațiilor este esențială pentru a
asigura o reglementare echitabilă și eficace, dar încă nu
este o realitate în toate cele 27 de state membre ale UE. Împotriva
Lituaniei, Letoniei și României există proceduri în curs
privind încălcarea dreptului comunitar, iar împotriva Poloniei a
fost deschisă o cauză la Curtea Europeană de Justiție. 
Reglementarea inconsecventă a unor probleme concurențiale
similare poate constitui o povară suplimentară asupra operatorilor din
sectorul telecomunicațiilor, mai ales asupra companiilor care, în
număr tot mai mare, furnizează servicii transfrontaliere sau în
mai multe țări. -		Modalitățile divergente de
reglementare a noilor rețele de fibră optică pot denatura
concurența dintre operatori pe piața unică și pot genera
incertitudini legate de reglementare care să afecteze noile
investiții. Unele decizii ale autorităților de reglementare par
chiar a fi luate într-un mod prin care se încearcă eludarea
reglementărilor UE (IP/08/2060).-		Există în continuare discrepanțe semnificative între
taxele impuse reciproc de operatori pentru a transmite apelurile efectuate
dintr-o altă rețea (de la 0,02 EUR/min în Cipru la
0,16 EUR/min în Bulgaria).Deși în Irlanda sau Malta consumatorii își pot schimba
operatorul de telefonie mobilă, păstrându-și numărul de
telefon, în doar o zi, pentru același lucru în Polonia sunt
necesare 38 de zile, în Italia 15 și în Slovacia
14.La adresa următoare puteți găsi un dosar de
presă care cuprinde noul Raport de progres al Comisiei privind piața
unică a telecomunicațiilor, întrebări frecvente și
fișe informative privind fiecare stat al UE: 
http://ec.europa.eu/information_society/newsroom/cf/itemlongdetail.cfm?item_id=4784MEMO/09/129MEMO/09/132Annex: 
Selected charts from the Commission's
Single Telecoms Market Progress Report 2008Mobile penetration 
[ Figures and graphics available in PDF and WORD PROCESSED
]Mobile penetration – country overview
[ Figures and graphics available in PDF and WORD PROCESSED
]
Development of mobile consumer prices[ Figures and graphics available in PDF and WORD PROCESSED
]Broadband price developments[ Figures and graphics available in PDF and WORD PROCESSED
]
Source: BIAC – First half of 2008, Final report,
December 2008, Van Dijk Management ConsultantsStatus of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[ Figures and graphics available in PDF and WORD PROCESSED
]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[ Figures and graphics available in PDF and WORD PROCESSED
]Consumer prices for broadband services[ Figures and graphics available in PDF and WORD PROCESSED
]Mobile number portability (= consumers switching
the mobile operator while being able to keep their number, as required by EU
law)
[ Figures and graphics available in PDF and WORD PROCESSED
]Mobile number
portability – days required to port number[ Figures and graphics available in PDF and WORD PROCESSED
]Fixed number portability(= consumers
switching the fixed operator while being able to keep their number, as
required by EU law)[ Figures and graphics available in PDF and WORD PROCESSED
]
Fixed number portability – days required to port
number[ Figures and graphics available in PDF and WORD PROCESSED
]Mobile termination rates
[ Figures and graphics available in PDF and WORD PROCESSED
]112 - awareness
[ Figures and graphics available in PDF and WORD PROCESSED
]
