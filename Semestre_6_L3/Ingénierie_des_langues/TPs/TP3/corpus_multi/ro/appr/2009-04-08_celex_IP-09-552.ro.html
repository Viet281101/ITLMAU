IP/09/552
Bruxelles, 8 aprilie 2009Comisia luptă împotriva
întârzierilor efectuării plăţilorÎn ciuda anumitor
îmbunătăţiri constatate în ultimii ani,
întârzierile efectuării plăţilor în cazul
tranzacţiilor comerciale între întreprinderi sau între
acestea din urmă şi autorităţile publice sunt încă
o realitate în Uniunea Europeană. Aceste practici împiedică
dezvoltarea întreprinderilor şi pot provoca chiar falimentul unor
întreprinderi, altfel viabile, în special al întreprinderilor
mici şi mijlocii (IMM-uri). Din nefericire, uneori
comportamentul autorităţilor publice în materie de
plăţi lasă încă de dorit. Având în vedere
criza actuală, mai multe state membre au început, prin urmare, să
abordeze această chestiune la nivel naţional. 
Conform unui angajament luat în cadrul „Small Business Act”,
Comisia sugerează astăzi o nouă strategie pentru abordarea
situaţiei întârzierilor în efectuarea plăţilor
şi propune introducerea unor modificări substanţiale în
Directiva privind combaterea întârzierii efectuării
plăţilor din 2000.  Comisia sugerează ca autorităţile
publice să dea un bun exemplu şi să îşi
plătească facturile – ca regulă generală –
în termen de 30 de zile. În paralel, Comisia se angajează să
accelereze plata bunurilor şi a serviciilor, pentru a respecta pe deplin
obiectivele în materie de plată a facturilor şi, într-un
anumit număr de cazuri, chiar să reducă termenele de plată
sub durata legală în vigoare. 
Vicepreşedintele Comisiei Europene, Günter Verheugen, responsabil
pentru Întreprinderi şi Industrie, a declarat:
„Întârzierile efectuării plăţilor de
către administraţiile publice nu mai trebuie să fie tolerate.
Propunerea de astăzi dă un impuls puternic pentru depăşirea
crizei economice, contribuind la evitarea unor noi falimente şi
îmbunătăţind fluxurile de numerar ale întreprinderilor,
pentru a consolida competitivitatea acestora pe termen lung.”
Modificările propuse reflectă importanţa efectuării la
timp a plăţilor către întreprinderi, în special
către IMM-uri:Ca regulă generală, autorităţile publice trebuie să
îşi plătească facturile în termen de 30 de zile,
în caz contrar fiind obligate să plătească dobânzi, o
compensaţie pentru costurile de recuperare şi o compensaţie
forfetară de 5% din suma datorată, care se aplică din prima zi de
întârziere. În anumite cazuri justificate în mod
corespunzător, termenele de plată pot fi prelungite.
Libertatea contractuală va fi respectată în relaţiile
între întreprinderi dar, în caz de întârziere, acestea
vor avea dreptul să solicite dobânzi pentru întârzieri
în efectuarea plăţilor şi o compensaţie pentru
costurile de recuperare. 
Regulile referitoare la contractele extrem de inechitabile au devenit mai
stricte. Această propunere vizează
îmbunătăţirea fluxurilor de numerar ale
întreprinderilor europene, care sunt deosebit de importante într-o
perioadă de recesiune economică. De asemenea, ea are drept obiectiv
favorizarea bunei funcţionări a pieţei interne, prin eliminarea
obstacolelor în calea tranzacţiilor comerciale transfrontaliere
datorate întârzierilor în efectuarea plăţilor.
Aceste obiective se vor realiza prin punerea la dispoziţia creditorilor
a unor instrumente care să le permită să îşi exercite
pe deplin şi în mod eficace drepturile în caz de
întârzieri în efectuarea plăţilor, precum şi
impunând măsuri specifice administraţiilor publice, care să
le descurajeze să recurgă la plăţi întârziate.Pentru mai multe informaţii:
http://ec.europa.eu/enterprise/regulation/late_payments/index.htmSmall
Business Act
