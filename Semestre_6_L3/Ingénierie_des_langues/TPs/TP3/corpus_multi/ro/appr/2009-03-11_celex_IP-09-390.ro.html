IP/09/390
Bruxelles, 11 martie 2009Securitatea maritimă: pentru o
prevenire mai eficientă a accidentelor maritimeCa urmare a acordului realizat în cadrul
procedurii de conciliere din luna decembrie a anului trecut, la 11 martie 2009
Parlamentul European a aprobat definitiv, după Consiliu, cel
de-al treilea pachet de măsuri privind securitatea maritimă.„Îmi exprim deplina satisfacție față de acordul la
care au ajuns Parlamentul și Consiliul care constituie un important pas
înainte pentru prevenirea mai eficientă a accidentelor maritime
și sporirea responsabilității tuturor operatorilor din
sector”, a subliniat vice-președintele Tajani. „Pachetul de
măsuri completează și actualizează legislația
europeană existentă și reprezintă un răspuns ferm
pentru cetățenii noștri din ce în ce mai preocupați de
aceste aspecte”, a adăugat el.
Astfel, Uniunea Europeană va dispune de un sistem revizuit de control al
navelor în porturi. Acest sistem va permite inspectarea navelor în mod
sistematic și creșterea frecvenței controalelor pentru navele
care prezintă un profil de risc ridicat. Sistemul va permite de asemenea
interzicerea definitivă a accesului în porturile europene al navelor
celor mai puțin performante.
Vor deveni mai eficiente normele care reglementează acordarea
recunoașterii europene pentru organismele autorizate să certifice nave
în numele statelor membre. Societățile de clasificare vor fi
încurajate să-și desfășoare activitatea în
conformitate cu standardele cele mai riguroase. La aceasta vor contribui, pe
de-o parte, un sistem de sancțiuni financiare și, pe de alta, o
autoritate de certificare a sistemelor de control al calității
utilizate de aceste societăți.
Se vor perfecționa instrumentele de monitorizare a traficului de-a
lungul coastelor europene. Sistemul SafeSeaNet va constitui de acum înainte
vectorul unic al tuturor schimburilor electronice de date maritime efectuate
între statele membre. Va fi creat un centru european de urmărire la
mare distanță a navelor. Navele de pescuit vor fi mai bine protejate
față de coliziuni. Va fi garantată independența luării
de decizii privind primirea în locuri de refugiu a navelor aflate în
primejdie.
Independența va caracteriza și investigațiile efectuate
în urma accidentelor. Existența unei metodologii comune de investigare
și constituirea unei baze de date solide vor asigura valorificarea
experienței acumulate care este inestimabilă pentru prevenirea unor
accidente în viitor.
Prevenirea înseamnă de asemenea, și în primul rând,
activitatea administrațiilor din statele de pavilion. Acestea vor trebui
auditate în conformitate cu modelul autorizat în cadrul
Organizației Maritime Internaționale și vor trebui să
dispună de o certificare a calității.
Va fi obligatorie asigurarea tuturor navelor care fac escală în
porturile europene, iar această asigurare va trebui să se situeze la
nivelul cel mai ridicat al pragurilor de limitare a răspunderii, și
anume acelea stabilite de Organizația Maritimă
Internațională prin Convenția  privind limitarea răspunderii
armatorilor (LLMC) din 1996. Chiar dacă această convenție nu
acoperă în prezent decât 20% din flota mondială, toate
navele care sosesc în porturile noastre vor trebui să se supună
acestei reguli.
În sfârșit, legislația europeană
încorporează sistemul de răspundere și de asigurare
prevăzut de o convenție internațională încheiată
în cadrul Organizației Maritime Internaționale (Convenția de
la Atena privind pagubele provocate pasagerilor). Aceasta înseamnă
că în termen de 4 ani cel târziu se va ajunge la o protecție
satisfăcătoare și identică pentru toți
cetățenii în ceea ce privește călătoriile
internaționale. Mai mult, această protecție se va extinde
progresiv la călătoriile realizate în aceeași
țară.
A se vedea, de asemenea, rapoartele MEMO/09/105
