IP/09/800
Bruxelles, 18 mai 2009Votul vostru este esențial,
faceți-vă auzită voceaÎntre 4 și 7 iunie, 375 de
milioane de cetățeni din 27 de țări, de la Helsinki la
Lisabona, de la Dublin la Vilnius, sunt chemați la urne pentru a alege
Parlamentul European. Într-un mesaj video disponibil pe situl său
internet, Președintele Comisiei Europene, José Manuel Barroso, cere
cetățenilor să meargă la vot pentru ca vocea lor să fie
auzită.
„Votul vostru contează. Pentru că alegerea voastră va
contribui la definirea liniei de conduită a Uniunii Europene în
următorii cinci ani" declară Președintele Barroso în
acest mesaj video disponibil pe site-ul său internet la adresa
următoare: 
http://ec.europa.eu/commission_barroso/president/multimedia/vlog/index_en.htm
Mesajul video este disponibil în 6 limbi (engleză, franceză,
germană, spaniolă, portugheză, italiană) pe site-ul internet
al președintelui, dar și pe portalul audiovizual al Comisiei Europene.
Versiunea scrisă a acestei declarații este disponibilă și
în celelalte 17 limbi ale UE.
În timp ce Comisia Europeană, amintește președintele, ia
inițiativa în plan politic și face propunerile necesare pentru a
obține rezultate concrete pentru cetățeni, „Parlamentul
European este cel care face legile, împreună cu guvernele voastre
naționale”. El adaugă, de asemenea, că „Parlamentul
European este cel care cere socoteală altor instituții
europene”.
„Trebuie să îi alegeți pe acei membri ai parlamentului
care reflectă opiniile voastre privind modul în care pot fi abordate
provocările actuale” concluzionează președintele Barroso,
pentru că ceea ce face Europa vă va afecta pe voi și viața
voastră de fiecare zi.
