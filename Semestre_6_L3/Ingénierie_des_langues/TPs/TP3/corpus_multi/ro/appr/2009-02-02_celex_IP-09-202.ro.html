IP/09/202
Bruxelles, 2 februarie 2009Părerea consumatorilor:
performanţe nesatisfăcătoare pentru sectorul energetic,
serviciile bancare şi transportul urbanConform unui nou raport al UE publicat astăzi
de Comisia Europeană, trei sectoare de servicii importante
pentru consumatori – sectorul energetic, serviciile bancare şi
transportul (trenurile, autobuzele şi tramvaiele) – produc cele mai
multe probleme. Acest raport al UE – al doilea Tablou de bord anual al
pieţelor de consum – analizează peste 20 de sectoare de bunuri
şi servicii (inclusiv cel al alimentaţiei, al
îmbrăcămintei, al încălţămintei, al
serviciilor financiare, al energiei şi al telecomunicaţiilor) în
funcţie de 5 indicatori-cheie ai consumului, respectiv preţurile,
posibilitatea de a schimba furnizorul, satisfacţia, reclamaţiile
şi siguranţa. Obiectivul este de a identifica momentele în care
pieţele prezintă un risc înalt de a nu funcţiona în mod
adecvat pentru consumatori. O analiză aprofundată a situaţiei
consumatorilor pe piaţa de comerţ cu amănuntul a
electricităţii va fi efectuată de Comisie în
2009.
Comisarul european pentru protecţia consumatorilor, Meglena Kuneva, a
declarat: „Sunt foarte preocupată de faptul că trei sectoare de
servicii care ocupă un loc atât de important în viaţa
cetăţenilor prezintă rezultate slabe pentru o serie de indicatori
de consum esenţiali la nivelul UE. Am hotărât să
desfăşor o anchetă, în 2009, pe piaţa de comerţ cu
amănuntul a electricităţii, având în vedere
importanţa acestui sector pentru bugetul de bază al familiilor.
Consumatorii europeni merită mai mult.” 
Principalele rezultate 
Tabloul de bord pentru 2009 pune în evidenţă două mari
tendinţe la nivelul UE: 
1. Consumatorii sunt nemulţumiţi de serviciile de
bază.
Serviciile le produc în mod constant consumatorilor mai multe probleme
decât pieţele de bunuri tradiţionale. Ancheta referitoare la
satisfacţie desfăşurată pe 19 pieţe arată
încă o dată o diviziune clară între pieţele de
servicii şi pieţele de bunuri. Satisfacţia este deosebit de
scăzută în ceea ce priveşte transportul urban şi
extraurban (trenurile, autobuzele şi tramvaiele), energia, telefonia
fixă şi serviciile poştale. În toate aceste sectoare, mai
puţin de 60% din consumatori sunt satisfăcuţi de serviciile
oferite. De asemenea, se observă în mod clar că, în general,
consumatorii se plâng mai mult de pieţele de servicii decât de
cele de bunuri. A se vedea MEMO/09/44.
2. Cele 3 sectoare cele mai problematice pentru consumatori (pe baza a 5
indicatori) sunt energia, transportul şi serviciile bancare.
În ceea ce priveşte energia:Mai puţin de două treimi din consumatori sunt
satisfăcuţi de furnizorul lor de energie.
Distribuitorii de electricitate şi de gaz sunt evaluaţi deosebit
de nefavorabil în ceea ce priveşte creşterile de preţ
semnalate. Circa 60% din consumatori au semnalat creşteri de preţ
din partea furnizorului lor de energie, în timp ce numai 3-4% au constatat
scăderi de preţ.
Distribuitorii de electricitate şi de gaz sunt la fel de puţin
apreciaţi în ceea ce priveşte comparabilitatea ofertelor şi
posibilităţile de a schimba furnizorul. Sectorul energetic este cel
în care consumatorii sunt cel mai puţin susceptibili de a
schimba furnizorul: doar 7% au schimbat furnizorul de gaz şi 8% pe cel de
electricitate.Ratele de schimbare sunt un indicator deosebit de
important, deoarece una dintre principalele concluzii ale Tabloului de bord este
aceea că, pe pieţele cu rate de schimbare mai ridicate,
consumatorii sunt mai puţin susceptibili de a semnala creşteri de
preţ – aceste pieţe sunt cele ale asigurărilor de
maşini (25% dintre consumatori în ultimii doi ani), precum şi ale
internetului (22%) şi telefoniei mobile (19%). S-a demonstrat că,
datorită schimbării furnizorului, consumatorii pot contribui la
îmbunătăţirea condiţiilor pentru toţi
ceilalţi consumatori. Facilitarea schimbării furnizorului în
sectoarele-cheie de comerţ cu amănuntul ar trebui să constituie o
prioritate politică.
În ceea ce priveşte serviciile bancare:Practicile tarifare existente în sectorul bancar merită
fără îndoială atenţia noastră. Atât
comisioanele bancare, cât şi ratele dobânzilor diferă
considerabil şi în mod inexplicabil între statele membre. De
exemplu, ratele dobânzilor pentru creditele de consum, ajustate pentru o
perioadă cuprinsă între 1 şi 5 ani, variază între
0,21% în Suedia şi 12,12% în Estonia, ceea ce
evidenţiază existenţa unor divergenţe după calcularea
costului capitalului.
Serviciile bancare constituie un sector deosebit de problematic în ceea
ce priveşte comparabilitatea ofertelor, facilitatea de a schimba banca
şi realizarea efectivă a schimbării. În medie, 11% din
utilizatorii serviciilor bancare cu amănuntul au schimbat prestatorul
în ultimii doi ani. Doar 9% din titularii de conturi curente au schimbat
banca; cei mai înclinaţi să facă acest lucru, respectiv
deţinătorii de ipoteci sau de produse de investiţii, reprezentau
totuşi numai un procent de 13%.În ceea ce
priveşte transportul:Consumatorii cei mai puţin satisfăcuţi şi care
întâmpină cele mai multe probleme sunt cei care utilizează
serviciile de transport urban şi extraurban (autobuzele, trenurile,
tramvaiele): mai puţin de jumătate din consumatori sunt
satisfăcuţi de aceste servicii. Principalele motive de
nemulţumire pe pieţe sunt legate de nivelurile preţurilor, de
atractivitatea ofertelor comerciale, de facilităţile de cumpărare
şi de atenţia acordată consumatorilor.
Un consumator din patru a întâmpinat probleme şi a depus o
reclamaţie. Etapele următoare
Dintre cele trei sectoare care produc cele mai multe probleme pentru
consumatori, sectorul energetic este cel pentru care aceştia cheltuiesc cel
mai mult (5,7% din bugetul lor familial), iar în interiorul acestui sector,
cea mai mare parte din cheltuielile consumatorilor se îndreaptă
către electricitate (2,1%). Piaţa de comerţ cu amănuntul a
electricităţii va face obiectul unui studiu de monitorizare, care va
fi realizat în 2009 şi se va concentra pe condiţiile de consum
ale gospodăriilor în situaţii specifice, de exemplu
comparabilitatea ofertelor, practicile comerciale neloiale şi
modalităţile de facturare.
Alte concluzii importante
Rezultatele complete ale Tabloului de bord sunt descrise mai detaliat în
Memo-ul anexat. Raportul arată în special că importanţa
relativă a comerţului transfrontalier cu amănuntul este
în scădere. Volumul operaţiilor comerciale transfrontaliere
stagnează din 2006. Indicatorii naţionali arată
diferenţe semnificative între statele membre în ceea ce
priveşte mediile naţionale de consum – cu posibilităţi
speciale de îmbunătăţire a mecanismelor de aplicare a legii
şi de despăgubire.
Pentru informaţii suplimentare: 
http://ec.europa.eu/consumers/overview/cons_policy/index_en.htm
