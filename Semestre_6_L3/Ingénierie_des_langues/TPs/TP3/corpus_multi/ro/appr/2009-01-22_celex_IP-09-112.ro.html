IP/09/112
Bruxelles, 22 ianuarie 2009Progrese importante în ceea ce
privește inovarea în EuropaTabloul rezultatelor privind inovarea la nivel
european (European Innovation Scoreboard, EIS) 2008, publicat astăzi,
arată că, înainte de criza financiară, UE a
realizat progrese importante în ceea ce privește inovarea. Decalajul
relativ în domeniul inovării față de SUA și Japonia a
fost redus, în special datorită progreselor semnificative
înregistrate de multe state membre noi cum ar fi Cipru, România
și Bulgaria. UE a făcut progrese mai ales în ceea ce
privește resursele umane și disponibilitatea fondurilor pentru
inovare. Cu toate acestea, investițiile în inovare ale
întreprinderilor rămân relativ reduse, mai ales față de
situația din SUA și Japonia. În paralel cu raportul
menționat, raportul 2008 privind știința, tehnologia și
competitivitatea oferă o analiză mai aprofundată a
tendințelor din domeniile cercetării și dezvoltării publice
și private, performanței tehnologice și progreselor
înregistrate în punerea în aplicare a Spațiului european de
cercetare.
„O perioadă de criză nu constituie momentul potrivit
pentru a renunța la investițiile în cercetare și la
inovare. Acestea sunt vitale dacă Europa dorește să
iasă mai puternică din criza economică și să abordeze
provocările constituite de schimbarea climatică și de
globalizare. UE are într-adevăr multe atuuri, în special un
Spațiu european de cercetare din ce în ce mai atractiv și o
performanță în materie de inovare în continuă
creștere. Dar mai rămân încă multe de făcut, mai
ales în ceea ce privește nivelul relativ scăzut al
investițiilor private. Inițiativele Comisiei de ameliorare a
eficienței UE în domeniul cercetării, de stimulare a
inovării și de dezvoltare a piețelor produselor de
înaltă tehnologie aduc Europa pe drumul cel bun”, au
subliniat vivepreședintele Günter Verheugen, responsabil cu politica
privind întreprinderile și industria și Janez Potočnik,
comisarul pentru cercetare.
Raportul arată că țările europene se împart în
patru grupe, aflate la niveluri diferite de performanță,
și că practic toate țările și-au
îmbunătățit performanțele, cu toate că rata
progresului variază:Elveția, Suedia, Finlanda, Germania, Danemarca și Regatul Unit
sunt lideri în materie de inovare, cu performanțe mult peste
media UE. Dintre aceste țări, Elveția și Germania au cel mai
rapid ritm de îmbunătățire a performanțelor. 
Austria, Irlanda, Luxemburg, Belgia, Franța și Țările de
Jos se află la nivelul imediat următor, cu performanțe
peste media UE. Performanțele Irlandei au crescut cel mai rapid în
cadrul acestui grup, fiind urmate de cele înregistrate de Austria.
Cipru, Islanda, Estonia, Slovenia, Republica Cehă, Norvegia, Spania,
Portugalia, Grecia și Italia sunt inovatori moderați, cu
performanțe în materie de inovare sub media UE. Cipru
înregistrează o tendință de evoluție a
performanțelor în acest domeniu mult peste media acestei categorii,
fiind urmat de Portugalia.
Malta, Ungaria, Slovacia, Polonia, Lituania, Croația, România,
Letonia, Bulgaria și Turcia sunt țările în curs de
recuperare, cu performanțe în materie de inovare mult sub media
UE. Majoritatea acestor țări au recuperat o parte din decalaje.
Bulgaria și România sunt țările cu cel mai rapid ritm de
îmbunătățire a performanțelor.Pentru
rezumatele individuale ale performanțelor în materie de inovare ale
tuturor celor 27 de state membre, a se vedea MEMO/09/18.PERFORMANțELE îN MATERIE DE INOVARE
(INDICELE SINTETIC AL INOVăRII 2008)
[ Figures and graphics available in PDF and WORD PROCESSED ]
Notă: Indicele sintetic al inovării (Summary Innovation Index, SII)
este un indicator compus din 29 de indicatori care pot lua valori de la 0
(performanța minimă posibilă) până la 1
(performanța maximă posibilă). Ca urmare a unui decalaj al
disponibilității informațiilor, SII 2008 reflectă
performanțele înregistrate în 2006/2007.
Recuperarea decalajului în materie de inovare față de SUA
și Japonia
Analiza datelor la nivelul UE indică existența unor progrese
substanțiale atât în termeni absoluți (față de
situația de acum cinci ani), cât și față de SUA și
Japonia. O comparație cu o serie mai largă de țări
arată, de asemenea, că UE a avut o evoluție relativ bună
față de cea a economiilor emergente. Au existat progrese în
special în ceea ce privește resursele umane în domeniul
inovării (licențiați, învățământ
superior), accesul la internet în bandă largă și
disponibilitatea capitalului de risc. Cu toate acestea, continuă să
existe puncte slabe cu privire la investițiile private, unde UE se
situează în urma SUA și Japoniei din punctul de vedere al
cheltuielilor pentru cercetare și dezvoltare și pentru
informatică. De asemenea, în ciuda constatării din raport
referitoare la importanța inovării non-tehnologice, cheltuielile
întreprinderilor din UE pentru astfel de activități de inovare
(de ex. formare profesională, design, marketing, echipamente noi) au
scăzut.
Inovarea ca rețetă pentru relansarea economică
Analiza EIS se
bazează pe date anterioare crizei financiare. Cu toate acestea, ele
indică tendințe existente, puncte forte și puncte slabe de care
trebuie să se țină cont atunci când se abordează
problemele actuale. Progresul înregistrat de UE înaintea crizei
financiare i-a plasat pe antreprenorii europeni pe o poziție mai bună,
facilitând astfel relansarea prin intermediul inovării. Cu toate
acestea, persistența unui nivel scăzut al investițiilor private
în inovare față de principalii concurenți este un dezavantaj
clar care trebuie înlăturat, inclusiv prin intermediul
consolidării sprijinului public pentru întreprinderile inovatoare, cum
ar fi inițiativa privind piețele-pilot (a se vedea IP/08/12)
care încurajează cererea de produse și servicii noi. 
Raportul de activitate privind inovarea, publicat împreună cu EIS,
oferă orientări suplimentare și prezintă o analiză,
realizată de experți independenți, a evoluției politicilor
naționale și a guvernării în domeniul inovării, pe baza
rapoartelor naționale pregătite de experți independenți
și care pot fi consultate pe site-ul internet al inițiativei PRO INNO.
Raportul indică tendința de sprijinire a întreprinderilor nou
înființate inovatoare și a strategiilor care abordează noi
provocări, cum ar fi schimbarea climatică și productivitatea
resurselor.
Constatările rapoartelor vor fi utilizate de Comisia Europeană
în vederea evaluării succesului politicilor de inovare actuale și
a identificării priorităților viitoare.
Informații generale:
Comandat de Direcția Generală Întreprinderi și Industrie
a Comisiei Europene, EIS este elaborat de Centrul de cercetare și formare
profesională în domeniul economic și social de la Maastricht
(UNU-MERIT), în timp ce Raportul de activitate privind inovarea este
elaborat de un consorțiu de experți coordonat de Universitatea din
Atena și de Grupul Technopolis.
Textul complet al
rapoartelor poate fi consultat la adresa:
http://www.proinno-europe.eu/metricsPentru mai multe informații, a se vedea MEMO/09/18,
IP/09/92,
MEMO/09/19
