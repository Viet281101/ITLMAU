IP/09/218
Bruxelles, 5 februarie 2009„Pentru diversitate.
Împotriva discriminării.”: articolele premiate de UE anul
acestaPremiul UE „Pentru diversitate.
Împotriva discriminării” pentru jurnaliști a
fost decernat astăzi unui articol francez despre jucători de fotbal
homosexuali în comun cu un articol danez despre femei care se convertesc la
religia musulmană. Premiul trei a fost acordat unui articol portughez, iar
premiul special dedicat problemelor etniei rome a fost câștigat de un
jurnalist grec. Ceremonia de decernare a premiilor se va desfășura la
Praga în seara aceasta la Palatul Kaiserstejnsky.
„Mass-media joacă un rol cheie în lupta împotriva
discriminării, a prejudecăților și stereotipurilor”
afirmă Vladimír &#352;pidla, Comisar UE pentru egalitatea de
șanse. „Valorile diversității și coeziunea
socială sunt îndeosebi importante în contextul social, economic
și financiar actual.”
In cadrul ceremoniei de astăzi, Comisia Europeană îi va premia
pe acei jurnaliști care, prin munca lor, favorizează o mai bună
înțelegere a beneficiilor diversității și care
încurajează cititorii să considere mai îndeaproape
problemele legate de discriminare și inegalitate. Anul acesta, Comisia
dedică un premiu special unui articol dedicat problemelor romilor.
Pascale Krémer, jurnalist la Le monde, câștigă
premiul întâi, în comun, pentru articolul său
„Homophobie et football: la leçon de Chooz”
(Homofobia și fotbalul: lecția lui Chooz) despre jucători
homosexuali într-o echipă de fotbal locală. Acesta privește
felul în care profitabila lume a fotbalului favorizează perpetuarea
discriminării față de homosexuali, dar analizează, de
asemenea, și măsurile pozitive adoptate de ligile de fotbal din Europa
în vederea combaterii discriminării.
Celălalt premiu întâi, în comun, i se acordă lui Ole
Hall, jurnalist la publicația daneză Morgenavisen
Jyllands-Posten. Articolul său “Danske muslimer udsat for
chikane” (Musulmanii danezi sunt hărțuiți) arată
cum femei daneze care se convertesc la religia islamică se transformă
brusc din membre ale unei majorități într-o minoritate foarte
vizibilă în țara lor natală. În acest fel, acestea
înfruntă aceleași prejudecăți și ostilitate din
partea societății ca musulmanii de origine străină. 
Christiana Martins și Marisa Antunes câștigă locul 3 cu
articolul lor “Elite à prova de racismo” (Elita
supusă la testul rasismului) despre cetățeni portughezi de succes
proveniți din minorități și care au depășit
barierele discriminatorii. Acesta a fost publicat în ziarul portughez
Expresso.
Pentru premiul special dedicat problemelor etniei rome, Mika Kontourousi,
jurnalistă la Eleftheros Tipos, a scris articolul “Η
&#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;”
(Yuzyan “străpunge” frontierele tribului său). Acesta
prezintă problemele pe care femeile rome le înfruntă atunci
când încearcă să se îndepărteze de rolurile lor
tradiționale în societate. 
Ceremonia de decernare a premiilor va fi o parte din seminarul
„Mijloacele mass-media în sprijinul diversității”
organizat de Comisia Europeană. Seminarul va prezenta rezultatele unui
studiu pan-european privind bunele practici ale mijloacelor mas-media și
referitoare la acestea în lupta împotriva discriminării și
pentru promovarea diversității. Se vor reuni mai mult de 80 de
profesioniști din domeniul mass-media, din organismele care se ocupă
cu egalitatea de șanse și organizațiile neguvernamentale din
Europa.  
Sistemul de premiere a jurnaliștilor reprezintă una dintre
numeroasele activități de sensibilizare care se
desfășoară în cadrul campaniei de informare a UE
„Pentru diversitate. Împotriva discriminării.”.
Rețeaua Europeană a Presei pentru Tineret și Asociația
Jurnaliștilor Europeni sunt parteneri la această ediție de
decernare de premii.
Propunerile câștigătoare din sistemul premiilor pentru
jurnaliști au fost selecționate dintre 545 de articole din toate cele
27 de state membre, trimise între 1 ianuarie și 31 octombrie 2008.
Membrii juriului au subliniat înalta calitate a articolelor propuse. Cei
patru câștigători europeni vor primi fiecare o donație
pentru un voiaj de cercetare într-o țară UE, la alegerea lor.
A se vedea, de asemenea, MEMO/09/51
Informații suplimentare
Premiul pentru jurnaliști 2008 
http://journalistaward.stop-discrimination.infoCampania „Pentru diversitate. Împotriva
discriminării.”:
http://www.stop-discrimination.info/7262.0.html
Studiul „Mijloacele mass-media în sprijinul
diversității” 
http://www.media4diversity.eu/
