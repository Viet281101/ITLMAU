IP/09/644 
Bruxelles, 27 aprilie 2009O nouă eră a politicilor UE
privind tineretulPentru deceniul următor, Comisia a adoptat o
nouă strategie UE în domeniul politicilor care vizează
tineretul. Intitulată „Tineretul –
Investiție și Capacitare”, noua strategie admite faptul că
(1) tineretul reprezintă unul dintre cele mai vulnerabile grupuri din
societate, mai ales în actuala criză economică și
financiară și (2) în societatea noastră tot mai
îmbătrânită, tinerii sunt o resursă
prețioasă. Noua strategie are un caracter trans-sectorial, vizând
atât acțiuni pe termen scurt cât și pe termen lung, care
implică domenii cheie de politici care afectează tineretul Europei,
în special educația, ocuparea forței de muncă, creativitatea
și antreprenoriatul, incluziunea socială, sănătatea și
sportul, participarea civică și voluntariatul. De asemenea, noua
strategie evidențiază importanța muncii prestate de tineri
și definește măsuri mai eficace pentru o mai bună
implementare a politicilor privind tineretul la nivelul UE.
Generația tânără reprezintă o resursă în
curs de diminuare, estimându-se că procentul de 20% din populație
pe care îl constituie în prezent va scădea la 15% până
în 2050. De asemenea, tineretul nostru reprezintă o resursă
prețioasă, iar actuala criză economică și
financiară evidențiază în mod special necesitatea de a
dezvolta capitalul uman pe care îl reprezintă tineretul. În vreme
ce astăzi tineretul din UE se bucură de oportunități mai
numeroase, ei se confruntă, totodată, cu provocări dificile,
deoarece mulți părăsesc școala și locul de muncă
sau sunt amenințați de sărăcie și excludere
socială. 
Conform sondajelor, educația, găsirea unui loc de muncă,
incluziunea socială și sănătatea sunt subiectele care
îi preocupă cel mai mult pe tinerii de azi. De asemenea, tinerii
Europei trebuie să fie capabili să beneficieze de
oportunități precum participarea civică sau politică,
voluntariatul, creativitatea și antreprenoriatul, sportul și
angajamentele de nivel global. Pentru a răspunde unor astfel de
provocări și pentru a crea oportunități pentru toți
tinerii, Comisia propune o nouă strategie UE privind tineretul, care
include o paletă largă de soluții.
Strategia „Tineretul – Investiție și Capacitare”,
care este una din consecințele agendei sociale reînnoite anunțate
de Comisia Europeană în 2008, are următoarele obiective:
-		crearea mai multor oportunități pentru tineret în domeniile
educației și ocupării forței de muncă 
-		îmbunătățirea accesului și a participării
depline a tuturor tinerilor la viața societății, și 
-		crearea unei solidarități între tineret și societate.Strategia evidențiază rolul important pe care îl are munca
prestată de tineri în abordarea șomajului, a abandonului
școlar și a excluderii sociale, precum și în
perfecționarea aptitudinilor și în crearea de timp liber.
Comisia propune utilizarea unei abordări trans-sectoriale care să
se adreseze tuturor problemelor tineretului, noua strategie schițând
diferitele acțiuni care urmează a fi întreprinse de Comisie
și de statele membre. Astfel, ea constituie o parte a răspunsului
coordonat al UE la criza actuală.
Strategia propune o metodă simplificată, mai bună și mai
flexibilă, de coordonare între statele membre a politicilor privind
tineretul, ancorată mai puternic în strategia de la Lisabona de
accelerare a creșterii economice și de creștere a numărului
de locuri de muncă.
În comentariile sale privind noua strategie a UE privind tineretul,
comisarul european pentru educație, formare, cultură și tineret,
Ján Figel’, a afirmat: "Tineretul reprezintă prezentul
și viitorul nostru – iar noi trebuie să întreprindem
eforturi concertate pentru a deschide cât mai multe căi
cetățenilor noștri tineri, în special în actualele
condiții de criză economică și financiară. Cheia o
reprezintă capacitarea tineretului pentru a face față multiplelor
provocări pe care ei le întâlnesc în lumea globalizată
de azi. Noua noastră strategie este un răspuns survenit în timp
util la aceste provocări, ceea ce deschide poarta unei noi ere în
dezvoltarea politicilor privind tineretul la nivelul UE." 
Adoptarea de către Comisie a noii strategii privind tineretul survine
în urma unei consultări largi efectuate în 2008 care a implicat
autorități naționale, Forumul European al Tineretului,
organizații de tineret și alte părți interesate. Chiar
tinerii însăși au fost consultați online, urmând ca
în continuare să fie invitați să-și exprime opiniile cu
privire la propunerea Comisiei, în cadrul unei noi faze a dialogului
permanent dintre instituțiile UE și tineri.
Tot astăzi se publică primul „Raport UE privind
tineretul”, care include date și analize detaliate compilate de
EUROSTAT. Acest gen de rapoarte vor fi publicate în viitor la fiecare trei
ani și vor contribui la crearea unei baze de cunoaștere mai largi cu
privire la tineret.
Informații suplimentare despre politicile UE privind
tineretul:
Pagina de start dedicată tinerilor, de pe site-ul Comisiei Europene:
http://ec.europa.eu/youth/index_en.htm
Portalul dedicat tineretului:
http://europa.eu/youth/index.cfm
Raport UE privind tineretul:
http://ec.europa.eu/youth/index_en.htm
A se vedea:
MEMO/09/201
(Consultări desfășurate înainte de adoptarea de către
Comisie a unei noi strategii UE privind tineretul intitulată
„Tineretul – Investiție și Capacitare”) 
MEMO/09/202
(primul Raport UE privind tineretul)
MEMO/09/204
(Politicile UE privind tineretul: Întrebări frecvente)
