IP/09/1487  Bruxelles, 8 octombrie 2009 Conform unui raport al Comisiei, sunt necesare eforturi mai mari pentru combaterea autorilor de spam și protejarea confidențialității online  Comisia Europeană a repetat astăzi apelul său către țările UE de a-și intensifica acțiunile de combatere a amenințărilor la adresa publicului privind confidențialitatea online.  Un studiu finanțat de Comisie și publicat astăzi a indicat că, deși în ultimii ani mai multe țări din UE au luat unele măsuri de respectare a interzicerii spamului în Europa, între care se numără și amendarea autorilor, numărul cazurilor aduse în fața justiției și sancțiunile impuse celor care încalcă legea variază considerabil de la țară la țară.  Studiul confirmă necesitatea introducerii îmbunătățirilor legislative propuse în cadrul reformei normelor comunitare în materie de telecomunicații (  MEMO/09/219  ):  norme de aplicare mai clare și mai coerente și sancțiuni disuasive, cooperare transfrontalieră mai strânsă și resurse adecvate puse la dispoziția autorităților naționale responsabile cu protecția confidențialității online a cetățenilor.  „ Cifrele publicate astăzi arată că mai multe țări din UE depun eforturi sporite pentru aplicarea normelor privind confidențialitatea online.  Totuși, spamul reprezintă un domeniu în care putem și trebuie să aducem îmbunătățiri în folosul utilizatorilor de internet din UE ” a spus Viviane Reding, comisarul UE pentru Societate informațională și mass-media.  „ Deși legislația europeană a interzis spamul și programele spion încă din 2002, în medie, 65% din cetățenii UE sunt încă afectați de spam în mod regulat. Trebuie să intensificăm acțiunile de combatere a autorilor de spam și să ne asigurăm că UE adoptă legi care prevăd sancțiuni civile și penale severe împotriva acestora. Fac apel la țările UE să-și multiplice eforturile la nivel național pentru combaterea amenințărilor privind confidențialitatea online, cum sunt spamul, programele spion și programele dăunătoare. Dacă putem pune capăt în Europa plăgii reprezentate de spam, vom da un exemplu țărilor vecine și celor din alte zone ale lumii, responsabile în egală măsură pentru spamul care ne afectează în Europa. ” Principalele constatări ale studiului publicat astăzi de Comisia Europeană sunt următoarele:    aproape toate țările UE dispun acum de unul sau mai multe site-uri web, unde cetățenii se pot informa sau pot înainta o plângere în cazul în care sunt victime ale spamului, ale programelor spion sau ale programelor dăunătoare;     din analiza a mai mult de 140 de cazuri aduse în fața justiției din 22 de state membre reies diferențe considerabile între numărul de cazuri per țară și amenzile aplicate.  Cele mai multe cazuri au fost raportate în Spania (39), Slovacia (39) și România (20).  Cele mai mari amenzi au fost aplicate în Țările de Jos (1 000 000 euro), Italia (570 000 euro) și Spania (30 000 euro).  În țări precum România, Irlanda și Letonia, autorii de spam au primit însă amenzi modeste, cuprinse între câteva sute și câteva mii de euro;    abordarea cu succes a combaterii amenințărilor online necesită o combinație a măsurilor de prevenire, de aplicare a legii și de ridicare a gradului de conștientizare de către public.  Autoritățile publice (precum autoritățile de reglementare în telecomunicații, agențiile pentru protecția datelor și a consumatorilor și organismele responsabile cu aplicarea legii) trebuie să aibă responsabilități clare și proceduri de cooperare între ele,  în timp ce sectorul public și cel privat trebuie, de asemenea, să conlucreze.  Nivelul cooperării diferă puternic între țările UE.  În Belgia, Cipru, Estonia, Franța, Germania, Italia, Letonia, Lituania, Țările de Jos, România și Regatul Unit există acorduri de cooperare, în timp ce Luxemburg și Malta, de exemplu, se bazează pe o cooperare la nivel informal;    spamul este o problemă mondială.  Pentru a-l combate, este nevoie de mai multă cooperare internațională, atât în cadrul UE, cât și la nivel mondial;    țările UE trebuie să aloce autorităților naționale suficiente resurse pentru strângerea probelor, efectuarea investigațiilor și intentarea acțiunilor în justiție în acest domeniu.     Reforma normelor comunitare în materie de telecomunicații propusă de Comisie (și finalizată, în prezent, de către Parlamentul European și Consiliu) va oferi condiții pentru o mai bună aplicare a normelor privind confidențialitatea.  O nouă dispoziție din cadrul normelor comunitare în materie de telecomunicații solicită ca sancțiunile pentru încălcarea legilor naționale privind confidențialitatea online să fie eficace, proporționale și disuasive  și, în plus, include obligația țărilor UE de a aloca resursele necesare autorităților naționale responsabile cu aplicarea legii.   Noile norme vor permite, de asemenea, entităților naționale implicate în combaterea spamului să adere la rețeaua europeană a autorităților responsabile cu aplicarea legilor de protecție a consumatorilor, iar organizațiile private, precum furnizorii de servicii internet, vor avea dreptul să intenteze acțiuni în justiție împotriva autorilor de spam care comit abuzuri în rețelele lor.  În același timp, Comisia Europeană negociază cu Statele Unite un acord de cooperare transfrontalieră în domeniul aplicării legilor de protecție a consumatorilor.  Cifrele din sector  arată că 1 din 6 mesaje electronice de tip spam este trimis din SUA. În conformitate cu normele reformate în materie de telecomunicații, cooperarea pe probleme de spam va fi inclusă în domeniul de aplicare al acordului UE-SUA. Informații generale:  În mai 2009, Comisia a lansat instrumentul   eYouGuide   , care oferă sfaturi practice privind „drepturile digitale” ale consumatorilor în temeiul legislației UE. În acest context, comisarii Viviane Reding și Meglena Kuneva au prezentat o viitoare „ Agendă digitală ” destinată consumatorilor europeni, conform căreia combaterea spamului este un domeniu în care UE poate interveni, în special prin adoptarea unor sancțiuni în mod similar eficace în toate statele membre și în țările vecine (  IP/0970/2  ).  Cooperarea practică dintre autoritățile responsabile cu aplicarea legii și sectorul privat va fi discutată între 7 și 9 octombrie 2009 la Lisabona, la   Seminarul CNSA/LAP privind combaterea spamului   .  Studiul publicat astăzi, inclusiv evaluarea progreselor înregistrate în fiecare țară din UE, și linkuri către site-urile web ale autorităților naționale de protecție a datelor din statele membre, unde se pot înainta plângeri în legătură cu spamul, programele spion și programele dăunătoare:    http://ec.europa.eu/information_society/policy/ecomm/library/ext_studies/index_en.htm#2009    Datele sintetizate ale Eurobarometrului privind încrederea în societatea informațională:   http://ec.europa.eu/information_society/policy/nis/strategy/activities/index_en.htm   Annex  Figures and graphics available in PDF and WORD PROCESSED Source:  Flash Eurobarometer on confidence in Information Society of May 2009, p.23    Examples of sanctions imposed at national level in the past years.          Czech Republic      the data protection authority imposed fines in total of around €15 000 EUR in 2007        Denmark      a Danish commercial court imposed a fine of around €270 000 for mobile spam     as a result of legal action undertaken by the Danish Consumer Ombudsman, Danish companies were fined respectively around €13 330, €2 670, €1 330, €670 and €1 330 in 2008     in 2009, a fine of around €3 330 has been metered out by the court to a Copenhagen nightclub for unsolicited text messages containing information about events etc. taking place at the nightclub        Finland     conviction for writing malicious software, including use of spyware and spam    sentenced to 7 months in prison, later commuted to 162 hours of community work        Germany      numerous cease and desists orders of district courts and higher courts threatening the defendant with administrative fines not exceeding €250 000,00, alternatively arrest for contempt not exceeding 6 months;  often also conviction to pay fine of €2 500,00 for each violation of the cease and desist order    court orders actually imposing these fines are not publicized       Greece      imposition of a fine of €20 000 for sending spam to random mobile numbers        Hungary      in 2007, a total sum of around €6 400 was imposed     in 2008, this amount was 10 times higher (the maximum fine is 500.000 HUF):  one spammer was fined seven times with a total sum of fines amounting to 1.6 million HUF (around €5 333 at the time of this Study)        Ireland      the data protection authority applied two fines for mobile spam (one of €2 000 EUR in 2008 for sending 6 text messages)        Italy      in 2008, the data protection authority imposed a fine of €570 000 EUR on an SMS spammer     in 2004, the Naples court of peace sentenced a spammer to a fine of €1 000     in 2002-2003, the data protection authority issued a number of decisions ordering to stop the sending of spam     an Italian court of appeal sentenced a sender of malware and spyware infected e-mail to a fine of €4 280        Latvia      the data protection authority imposed fines in two cases for a total amount of €4 300        Lithuania      in 2008, the data protection authority applied administrative sanctions in 3cases;  2 of them were confirmed by the administrative court;  1 case is still pending       Poland     the consumer policy department ordered to cease infringement of consumer interests through spam       Romania      in 2008, the telecom regulator applied fines in 20 cases, ranging from €250 to €500    the data protection authority applied two fines for mobile spam (via SMS)       Spain      in 2008, the data protection authority imposed 39 fines for sending spam with a total of €85 500 as follows:  €81   100 for 34 e-mail spam cases (of which €30 000 for two serious e-mail spam cases), €3   800 for 4 SMS spam cases and €600 for one fax spam case.        The Netherlands      in 2006, the telecom regulator imposed a fine of €75 000 for sending spam     in 2007, three Dutch companies were fined €1 000 000 for placing adware and spyware     in 2008, a spammer was fined €510 000
