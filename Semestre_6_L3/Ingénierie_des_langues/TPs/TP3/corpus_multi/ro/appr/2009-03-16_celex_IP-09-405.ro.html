IP/09/405
Bruxelles, 16 martie 2009Către un Master european în
traduceriCrearea rețelei dedicate Masterului european
în traduceri (EMT) va constitui tema centrală a unei conferințe
internaționale organizate de Comisia Europeană la Bruxelles,
între 16 și 17 martie 2009. În cadrul acesteia, peste o sută
de universități și alte părți implicate în
procesul de formare a traducătorilor se vor reuni pentru a defini
criteriile pe care programele de formare vor trebui să le
îndeplinească pentru a obține o etichetă de
calitate comună „EMT”. Comisia Europeană invită
universitățile care formează traducători profesioniști
să se alăture unei rețele europene de programe de formare de
înaltă calitate.
„În întreaga Uniune Europeană, universitățile
propun programe de formare atractive și de înaltă calitate pentru
traducători, care permit formarea unui număr suficient de
traducători profesioniști competenți nu numai pentru Comisie
și pentru celelalte instituții ale UE, ci pentru întreaga
piață a traducerilor” a declarat Leonard Orban, Comisarul
european pentru multilingvism.  
Masterul european în traduceri ar trebui să devină un punct de
referință în materie de calitate în ceea ce privește
formarea traducătorilor, oferind o serie de competențe care trebuie
dobândite în cadrul unui program de master în traduceri. Acest
proiect a fost lansat în 2005, la inițiativa Direcției Generale
Traduceri a Comisiei Europene, și a fost dezvoltat în
strânsă colaborare cu experți recunoscuți în domeniul
profesiei de traducător, provenind din mediul academic.
Primele două conferințe, organizate în octombrie 2006 și
în martie 2008, au pus bazele cooperării propunând un set
standard de competențe-cheie în cadrul programei de formare pentru
traducători. Aceste competențe standard pot fi adoptate de orice
universitate care formează traducători și dorește să
participe la rețeaua EMT. Comisia poate oferi consiliere, însă
responsabilitatea pentru formarea traducătorilor le revine exclusiv
universităților. 
Crearea unei rețele va reprezenta punctul culminant al celor patru
ani de lucru consacrați dezvoltării proiectului EMT, inițiat
de către Direcția Generală Traduceri a Comisiei. 
Odată constituită, această rețea va contribui la
promovarea schimbului de bune practici între universitățile
participante și, în ultimă instanță, la
îmbunătățirea calității
învățământului și a profesionalismului viitorilor
traducători, precum și la crearea unei adevărate piețe
europene de traducători calificați.
Un anunț recent[1] al
Comisiei referitor la o potențială penurie de traducători pentru
anumite limbi confirmă necesitatea existenței unui flux constant de
absolvenți ai instituțiilor de formare a traducătorilor.
Conferința privind EMT din 2009 se va concentra în special
pe următoarele aspecte:competențele-cheie necesare pentru viitorii traducători;
formarea universitară și capacitatea de angajare, în vederea
unei cooperări sporite între universitățile din diferite
țări;
criteriile de admitere în cadrul rețelei EMT;
avantajele și responsabilitățile membrilor rețelei
și ale candidaților;
activitatea și organizarea rețelei în
viitor.Participarea
la conferință este posibilă doar pe bază de invitație,
însă evenimentul va fi transmis în direct la adresa de
internet de mai jos, spectatorii având posibilitatea de a formula
întrebări la care se vor oferi răspunsuri: 
http://ec.europa.eu/dgs/translation/external_relations/universities/emt_conference2009_en.htm
Universitățile care doresc să se alăture
rețelei EMT își pot depune candidatura până la data
de 30 aprilie 2009. 
Pentru mai multe informații: 
Conferința
privind EMT din 2009: 
http://ec.europa.eu/dgs/translation/external_relations/universities/emt_conference2009_en.htm
Invitația
publică de depunere a candidaturilor: 
http://ec.europa.eu/dgs/translation/external_relations/universities/emt_network_join_en.htm
DG
Traduceri: http://ec.europa.eu/dgs/translation/index_en.htm
Multilingvismul
și Europa: http://europa.eu/languages/ro/home
[1] MEMO/09/76,
19.2.2009.
