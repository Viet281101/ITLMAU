IP/09/665
Brussels, 29 April 2009Modernizarea finanțării
cercetării în UE, pe calea cea bunăComisia Europeană a prezentat astăzi un
raport de evaluare referitor la primii doi ani de derulare a celui de-al
șaptelea Program cadru al UE pentru C&amp;D (PC7), care va
dura până în 2013.  Cel mai mare program de finanțare din
domeniul C&amp;D lansat vreodată de UE, cu un buget de 54 de miliarde EUR
pentru o durată de 7 ani, se dovedește a fi în măsură
să răspundă necesităților economice și societale
din UE. Structura și noile sale instrumente sprijină UE în
confruntarea cu dificultățile sale. Domenii prioritare, precum mediul,
energia sau nanotehnologiile, contribuie la construirea unei economii
sustenabile, cu emisii scăzute de carbon, în care platformele
tehnologice industriale asistă la definirea temelor care răspund
nevoilor pe termen lung ale întreprinderilor. Consiliul European pentru
Cercetare îi susține pe cei mai buni cercetători ai noștri
în concurența globală pentru excelență
științifică. Inițiativele tehnologice comune reprezintă
noi întreprinderi publice-private la o scară tehnologică și
financiară fără precedent. PC7 constituie un atu puternic în
lupta purtată de UE împotriva crizei actuale, dispunând de un
buget care crește anual cu 13% până în 2013. Raportul
reliefează elemente din PC7 care rămân încă de
soluționat, cum ar fi mobilizarea noilor state membre, participarea
IMM-urilor și simplificarea administrativă.
Comisarul european pentru știință și cercetare, Janez
Potočnik, a declarat: „Criza economică reprezintă o
bună metodă de verificare a programelor noastre în termeni reali.
Mă bucur să constat că PC7 trece acest test.. el injectează
bani proaspeți în susținerea cercetării, dublând
aproape bugetul anual din perioada 2007-2013 și are rolul de a stimula
statele membre și întreprinderile să procedeze la fel.
PC7 este unul din instrumentele cheie ale UE, menit să
pregătească redresarea în urma crizei și relansarea prin
soluții mai ecologice și mai inteligente.”Cerere
neîngrădită de fonduri UE și o lansare reușită a
unor noi instrumente în domeniul C&amp;D
În primii doi ani s-au primit 25 000 de propuneri, care au ajuns la
faza de evaluare finală, din care au fost selectate 5 500 pentru
acordarea de granturi în valoare totală de aproximativ 10 miliarde de
EUR. Noul Consiliu European de Cercetare a înregistrat un nivel ridicat al
cererii, primind circa 11 000 de proiecte în urma primelor sale cereri
de propuneri. S-au oferit peste 600 de granturi cercetărilor cu rezultate
deosebite din UE. Răspunzând necesităților
întreprinderilor legate de dezvoltarea tehnologică strategică,
s-au lansat cinci parteneriate publice-private.  Noua Facilitate de
finanțare cu partajarea riscului (RSFF), gestionată în colaborare
cu BEI, a aprobat împrumuturi în valoare de 2 miliarde de EUR pentru
sprijinirea proiectelor cu risc ridicat din domeniul C&amp;D. 
Realizarea Spațiului european de cercetare
Obiectivul global al PC7 este construirea pieței unice pentru cercetare
și susținerea inovației deschise. Acesta susține cooperarea
transnațională, promovează „circulația
creierelor” prin granturi de mobilitate și
îmbunătățește capacitățile de cercetare
și inovare ale UE prin sprijinirea infrastructurilor de cercetare.
Programul de susținere a cercetării colaborative a atras peste o
treime (36,7%) din totalitatea proiectelor depuse, urmat de o schemă pentru
mobilitatea cercetătorilor (23,5%).      
Impulsionarea dezvoltării durabile și a economiei  
În primii doi ani, 44% din bugetul pentru cercetare colaborativă a
fost alocat  cercetării interdisciplinare în domenii precum mediul,
energia, agricultura, transporturile, nanotehnologiei, TIC, susținând
astfel strategia reînnoită a UE de dezvoltare durabilă.  Ca parte
din planul UE de redresare economică, PC7 va sprijini ecologizarea
industriei automobilelor și a sectoarelor de prelucrare și
construcție prin intermediul a trei parteneriate publice-private în
domeniul C&amp;D.
Deschiderea către lume a cercetării din UE
Cooperarea mai strânsă și mai strategică pe plan
internațional face parte din prioritățile PC7. De exemplu, la PC7
s-au alăturat noi țări, ajungându-se la un număr total
de 12; s-a semnat un parteneriat specific, Parteneriatul UE-Africa privind
știința, societatea informațională și spațiul; iar
colaborarea științifică internațională a fost
promovată prin lansarea Reactorului experimental termonuclear
internațional (ITER). 
Reducerea obstacolelor birocratice
PC7 a înregistrat progrese în reducerea birocrației, în
special prin noul fond de garantare și prin facilitatea de
înregistrare unică. S-au înființat două noi
agenții executive în scopul de a asigura implementarea eficientă
a programelor de cercetare ale UE. Agenția executivă pentru cercetare
(REA) și Agenția executivă a Consiliului European pentru
Cercetare (CEC). Procedurile de audit au fost îmbunătățite
și raționalizate.  
Acțiuni viitoare
Unele aspecte necesită o atenție sporită, cum ar fi
participarea relativ scăzută a IMM-urilor.   De asemenea, se poate
ameliora participarea cu succes a cercetătorilor din noile state membre.
Poate fi necesară modificarea normelor de bază pentru a
înregistra progrese în legătură cu simplificarea și cu
funcționarea eficientă a noilor instrumente.  
Pentru ameliorarea în continuare a PC 7, Comisia va consulta un grup de
experți independenți, care vor întreprinde o evaluare
intermediară a PC7 până în toamna anului 2010. 
Comisia a adoptat tot astăzi un document de răspuns la evaluarea
ex-post a PC6, care oferă elemente suplimentare pentru exercițiul de
evaluare intermediară.
Link către textul complet al Comunicării și către
raportul de evaluare al PC6:
http://ec.europa.eu/research/index.cfm?pg=reports
A se vedea, de asemenea, MEMO/09/209
(Întrebări și răspunsuri)
