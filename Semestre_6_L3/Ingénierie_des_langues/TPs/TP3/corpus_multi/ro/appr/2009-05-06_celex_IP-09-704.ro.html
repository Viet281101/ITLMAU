IP/09/704
Bruxelles, 6 mai 2009Săptămâna IMM-urilor europene
urmează să stimuleze spiritul antreprenorial în vremuri
grelePromovarea spiritului antreprenorial și
creșterea sensibilizării față de sprijinul
pentru întreprinderi sunt principalele mesaje ale primei
Săptămâni a IMM-urilor europene lansată astăzi la
Bruxelles. Peste 1 000 de evenimente vor avea loc în 35 de țări
între 6 și 14 mai. Astăzi mai mult decât oricând,
contribuția antreprenorilor europeni la păstrarea locurilor de
muncă și la crearea altora noi trebuie să fie recunoscută
și sprijinită. Săptămâna va permite, de asemenea,
antreprenorilor să descopere informațiile, consilierea, sprijinul
și ideile disponibile la nivel european, național, regional și
local pentru a-i ajuta să își dezvolte activitățile.Vicepreședintele Comisiei Europene, Günter Verheugen, responsabil
pentru Întreprinderi și Industrie, a deschis astăzi
Săptămâna IMM-urilor (întreprinderi mici și mijlocii):
„Comisia, împreună cu statele membre, s-a străduit din
greu să ofere micilor întreprinderi condiții mai bune. Dacă
există o cale de ieșire din criza economică, aceasta o
reprezintă creativitatea IMM-urilor, flexibilitatea și capacitatea
acestora de a găsi soluții. Împreună, am reușit deja
să îmbunătățim situația. Dar trebuie să
mergem mai departe. Avem nevoie de mai multe IMM-uri pentru că ele sunt
adevăratele generatoare de creștere și creare de locuri de
muncă.”
Săptămâna IMM-urilor este una dintre măsurile prin care
se pune în aplicare Small Business Act (SBA), primul cadru politic
cu adevărat cuprinzător cu privire la IMM-uri pentru Uniunea
Europeană și statele sale membre. Comisia Europeană a făcut
progrese considerabile în ceea ce privește politicile de promovare a
IMM-urilor de la preluarea mandatului actual în 2004:răspândirea în Uniunea Europeană a principiului
„Gândește mai întâi la scară
mică”; 
reducerea obligațiilor administrative: IMM-urile vor beneficia
de pe urma măsurilor simplificate și a economiilor la costurile
administrative prin obiectivul Comisiei de a reduce obligațiile
administrative asupra întreprinderilor cu 25% în 2012 și de a
angaja în acest proces și statele membre (a se vedea IP/09/131);•	normele
privind ajutoarele de stat revizuite facilitează IMM-urilor accesul la
finanțare publică pentru formare, cercetare și dezvoltare,
protecția mediului și alte forme de asistență;un nou statut de societate privată europeană va permite
IMM-urilor să demareze și să funcționeze conform
acelorași dispoziții din dreptul societăților comerciale
peste tot în Europa;
pentru încurajarea noilor antreprenori și pentru a-i inspira pe
cei care intenționează să înființeze o nouă
întreprindere, s-a lansat, la începutul anului 2009, programul
european de schimb Erasmus pentru
tineri antreprenori. Programul îi ajută pe aceștia să
obțină aptitudinile relevante pentru a conduce o IMM printr-o
perioadă petrecută într-o altă țară UE,
lucrând cu un antreprenor cu experiență; 
o nouă propunere legislativă abordează problema
plăților întârziate din partea administrațiilor
publice și a întreprinderilor (a se vedea IP/09/552);statele membre ar trebui să aibă posibilitatea de a aplica
valori reduse ale taxei pe valoarea adăugată pentru serviciile
furnizate la nivel local, inclusiv serviciile cu utilizare intensivă a
forței de muncă, precum coafura, cateringul și serviciile de
reparații.În
timpul săptămânii IMM-urilor, se organizează evenimente de
informare, susținere și conectare a antreprenorilor existenți
și potențiali care sunt, de asemenea, ajutați să dezvolte
noi idei și beneficiază de informare și asistență
personalizată.
Pentru o imagine
completă a tuturor evenimentelor din timpul săptămânii
IMM-urilor:
Prima
săptămână a IMM-urilor europene
De exemplu, la Bruxelles, în expoziția interactivă
„Experiența IMM – Ce înseamnă să fii
antreprenor” între 6 și 9 mai, vizitatorul va fi pus direct
în situația de a fi antreprenor, văzând, mirosind,
atingând și ascultând instalații în zece
încăperi. 
Câștigătorii premiilor European Entrepreneurship Video
vor fi anunțați în cadrul evenimentului de deschidere de la
Bruxelles, din 6 mai, care se concentrează asupra influenței
televiziunii asupra atitudinilor antreprenoriale. În această
competiție video, Comisia a cerut filme scurte dar creative, interesante
și revelatoare despre antreprenoriat în trei categorii:
„Spiritul antreprenorial”, „Antreprenoriat inovativ”
și „Antreprenoriat responsabil”.
Săptămâna IMM-urilor se va încheia la Praga, la 13
și 14 mai, printr-o conferință intitulată „Small
business act pentru Europa: afaceri fără obstacole”,
organizată de președinția cehă a Uniunii Europene și
Comisia Europeană. Evenimentul va include o ceremonie în cadrul
căreia se vor anunța câștigătorii premiilor European
Enterprise, care vor recompensa practici inovatoare în regiuni și
municipalități de promovare a spiritului antreprenorial și a
IMM-urilor.
Pentru mai multe informații:
Small Business
Act
Premiile
European Enterprise
Rețeaua
Enterprise Europe
