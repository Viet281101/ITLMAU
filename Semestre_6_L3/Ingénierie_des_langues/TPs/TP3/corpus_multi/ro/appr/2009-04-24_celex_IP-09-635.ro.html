IP/09/635
Bruxelles, 24 aprilie 2009Lansarea unei platforme europene destinate
unei mai bune coordonări a eforturilor de combatere a excluderii
romilorAzi, la Praga, va avea loc prima reuniune în
cadrul unei noi platforme europene destinate integrării romilor, având
drept obiectiv îmbunătățirea coordonării
acțiunilor de la nivel național care au drept scop combaterea
excluderii celei mai mari minorități etnice a Europei.
Reuniunea, la care participă reprezentanți ai guvernelor
naționale, ai UE, ai altor organizații internaționale și ai
societății civile, își propune să stimuleze cooperarea
și schimbul de experiență privind politicile de integrare a
romilor care s-au bucurat succes.
„Criza economică actuală crește riscul ca romii –
care adesea trăiesc la marginea societății – să fie
total excluși”, a avertizat Vladimír&#160;Špidla, comisarul
UE pentru ocuparea forței de muncă, afaceri sociale și egalitate
de șanse. „Avem nevoie de politici constructive care să ofere
romilor o șansă, nu de politici represive care să le agraveze
starea de sărăcie și de excludere socială. Politicile
trebuie să vizeze romii în mod explicit – dar trebuie să
aibă drept obiectiv asigurarea accesului la educație, la locuri de
muncă și la locuințe decente. Iar politicile eficiente trebuie
comunicate reciproc dincolo de granițele naționale.” 
Reuniunea de azi, organizată în comun de comisarul Špidla
și de ministrul ceh pentru drepturile omului și minoritățile
naționale, Michael Kocáb, va analiza progresele înregistrate
în combaterea excluderii romilor de la primul summit european dedicat
romilor, care a avut loc la Bruxelles, în septembrie 2008 (a se vedea IP/08/1326).
Ea este urmarea unei invitații din partea Consiliului Afaceri Generale,
adresată în decembrie 2008, de a organiza un schimb de bune practici
și de experiențe între țările UE și de a stimula
cooperarea între toate părțile prin intermediul unei platforme
europene integrate.
Întâlnirea vizează identificarea unui set de principii
fundamentale necesare abordării eficiente a integrării romilor.
În plus, Comisia Europeană va prezenta modul în care
plănuiește să acționeze în vederea satisfacerii
nevoilor populației de origine romă prin intermediul instrumentelor
și politicilor UE, în 2009 și 2010. De asemenea, ea va prezenta
un raport privind implementarea unui nou proiect pilot, în valoare de 5
milioane de EUR, pe care Parlamentul European l-a adăugat la bugetul pentru
anul 2009. Comisia va prezenta la începutul anului 2010 un raport mai
complet asupra progreselor înregistrate, înaintea următorului
summit dedicat romilor, care se va desfășura în Spania, în
aprilie 2010.
Situația în care se află mai multe milioane de romi din UE
și din regiunile învecinate se caracterizează prin discriminare
și printr-o excludere de mare amploare din rândul societății
civilizate, printr-un nivel disproporționat de sărăcie și
șomaj, o stare de sănătate precară și o
speranță de viață mai mică. În plus, romii sunt
adesea victimele discriminării și ale violenței de natură
rasistă.
Context
Uniunea Europeană dispune de o paletă largă de instrumente
prin care poate combate discriminarea și excluderea socială a romilor.
Directiva 2000/43/CE interzice discriminarea pe bază de rasă și
origine etnică în domeniile ocupării forței de muncă,
educației, protecției sociale (incluzând serviciile de
asistență medicală) și în ceea ce privește accesul
la bunuri și servicii. Fondurile structurale ale UE și programele
comunitare pot oferi sprijin financiar pentru proiecte și politici, în
vreme ce mecanismele de cooperare în domeniul politicilor UE și
naționale care vizează incluziunea socială, ocuparea forței
de muncă, educația și sănătatea pot fi utilizate pentru
combaterea excluderii romilor, prin combinarea analizelor și
acțiunilor specifice cu procesul de integrare.
A se vedea, de asemenea, MEMO/09/193
Informații suplimentare:
Site-ul internet al Comisiei Europene dedicat romilor
http://ec.europa.eu/roma
Comunicatul de presă al Consiliului Afaceri Generale din 8 decembrie
2009 cu privire la integrarea romilor
http://ec.europa.eu/social/BlobServlet?docId=1586&amp;langId=enPropunerea vizând principiile fundamentale comune
http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes
