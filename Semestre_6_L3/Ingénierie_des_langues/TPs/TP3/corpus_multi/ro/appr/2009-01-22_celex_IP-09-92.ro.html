IP/09/92
Bruxelles, 22 ianuarie 2009Spațiul european de cercetare
devine mai atractiv, dar intensitatea C&amp;D stagnează în UE: Nu e
momentul s-o lăsăm mai încet!Dat publicității
astăzi, raportul 2008 al principalilor indicatori din
știință, tehnologie și competitivitate oferă, în
premieră, o imagine a progreselor realizate în perioada 2000 –
2006 în ceea ce privește investițiile UE în cercetare
și dezvoltare (C&amp;D) și în implementarea Spațiului
european de cercetare (SEC). Efectivele europene de cercetători sunt
în creștere, arată raportul, și UE devine o destinație
mai atrăgătoare pentru cercetătorii străini și pentru
investițiile private în C&amp;D din Statele Unite. Cu toate acestea,
stagnarea intensității C&amp;D (cheltuielile cu C&amp;D ca procent din
PIB) la 1,84 % în UE27 aruncă o umbră asupra ambiției UE de
a se distinge ca o societate bazată pe cunoaștere, competitivă la
nivel mondial. Deși multe state membre și-au sporit investițiile
în cercetare și sistemele lor de cercetare și-au ameliorat
eficiența, UE mai are până să-și atingă obiectivul
fixat la Lisabona – acela de a investi 3 % din PIB în C&amp;D.
Performanțele UE în acest sens sunt afectate de investițiile
în C&amp;D din partea întreprinderilor, care rămân reduse
din cauza structurii industriale a UE unde sectorul de înaltă
tehnologie este mai restrâns decât în SUA. Tabloul de bord al
inovării (Innovation Scoreboard) 2008, publicat concomitent, prezintă
în detaliu rezultatele UE în materie de inovare. Ambele documente
arată că UE trebuie să-și modifice structura
industrială, să mizeze mai mult pe inovație și să
asigure o mai bună și mai amplă valorificare a
C&amp;D.
„În vremuri de criză, nu este momentul să
încetinim ritmul investițiilor în cercetare și
inovarea”, au comentat pe marginea rapoartelor comisarul
european pentru știință și cercetare, Janez Potočnik,
și vicepreședintele Comisiei, Günter Verheugen, care
răspunde de întreprinderi și politica industrială.
„Ambele sunt vitale, dacă Europa vrea să iasă
întărită din criza economică și să
răspundă la provocările schimbărilor climatice și ale
globalizării. UE are multe atuuri, în special spațiul de
cercetare european, care devine din ce în ce mai atractiv, și
performanțele în inovare, care se îmbunătățesc
continuu. Dar mai sunt multe de făcut, mai ales în ceea ce
privește investițiile comparativ mai slabe ale întreprinderilor.
Inițiativele Comisiei care vizează sporirea eficienței
cercetării, stimularea inovației și dezvoltarea piețelor de
tehnologii înalte sunt pe cale să îndrepte lucrurile în
UE.”
Principalele constatări ale raportului 2008 despre
știință, tehnologie și competitivitate arată
că:
1. Cercetarea este un atu competitiv de bază în perspectiva
globalizării. 
S-au afirmat actori importanți în știință și
tehnologie, în special în Asia. Cunoașterea este din ce în
ce mai uniform repartizată pe mapamond, iar cota UE se situează
în prezent sub 25 %. Spațiul european de cercetare trebuie să
devină mai atractiv, mai deschis și mai competitiv pe scena
internațională.
2. Intensitatea C&amp;D stagnează pe ansamblul UE, dar, între
țări, dinamica diferă. 
Toate statele membre UE și-au mărit cheltuielile cu C&amp;D în
perioada 2000 – 2006, ceea ce demonstrează angajamentul lor
față de Strategia de la Lisabona. Dar PIB-ul a înregistrat
același ritm de creștere în acest timp, de unde rezultă
că, din 2005, intensitatea C&amp;D s-a situat constant la aproximativ 1,84
%.[1] În intervalul 2000
– 2006, intensitatea C&amp;D a crescut în 17 state membre, în
special cele care aveau de recuperat, dar a scăzut în alte 10 state,
care reprezintă împreună 47 % din PIB-ul UE. Japonia, între
timp, și-a majorat intensitatea C&amp;D de la 3,04 % la 3,39 %, Coreea de
la 2,39 % la 3,23 %, iar China vine tare din urmă, cu o creștere de la
0,90 % la 1,42 %.
3. Sectorul privat continuă să investească prea puținDecalajul de intensitate dintre UE și concurenții săi se
datorează, în principal, diferenței de finanțare a C&amp;D
din partea întreprinderilor, care, în perioada 2000 – 2005, a
scăzut în UE, în vreme ce în SUA, Japonia și China a
crescut considerabil. De vină este industria de înaltă
tehnologie, sector bazat pe cercetare intensivă, care în UE este mai
redus. Edificarea unei economii bazate pe utilizarea intensivă a
cunoașterii reclamă transformări structurale în
direcția creșterii intensității C&amp;D în interiorul
fiecărui sector și a ponderii sectoarelor de înaltă
tehnologie în ansamblul economiei UE. Pentru a atinge acest obiectiv, este
nevoie de un cadru care să încurajeze dezvoltarea unor IMM-uri axate
pe tehnologie înaltă și cu potențial de creștere
rapidă, dezvoltarea unor piețe favorabile inovației în
Europa și ieftinirea accesului la brevetare la scara întregii UE.
4. Excelența în cercetare: se înmulțesc
cercetătorii, dar capacitatea de valorificare a cunoștințelor
rămâne mai slabă ca a concurenței. 
Din anul 2000, numărul cercetătorilor a crescut de două ori
mai repede în UE decât în SUA și Japonia, chiar dacă
ponderea lor în ansamblul forței de muncă este încă mai
scăzută decât în aceste țări. În ceea ce
privește impactul cercetării, UE continuă să ocupe primul
loc la producția de cunoștințe științifice
(măsurată după publicații), dar contribuie mai puțin
decât Statele Unite la publicațiile de mare impact. 
5. O destinație mai atractivă pentru investițiile și
specialiștii în știință și tehnologie din
afară 
UE a atras o cotă crescândă din investițiile private
americane în C&amp;D, cu toată ascensiunea Asiei către statutul
de nouă patrie a cercetării și a dezvoltării. În 2005,
filialele companiilor americane și-au masat grosul investițiilor din
C&amp;D, mai exact 62,5 %, în UE, comparativ cu numai 3,3 % în China.
Uniunea Europeană a atras în același timp un număr tot mai
mare de specialiști în știință și tehnologie din
țări terțe.
Pentru informații suplimentare:
Textul integral al raportului principalilor indicatori din
știință, tehnologie și competitivitate pe 2008 este
accesibil la:
http://ec.europa.eu/research/era/Pentru Innovation Scoreboard 2008 în versiune integrală:
http://www.proinno-europe.eu/metricsA se vedea, de asemenea, MEMO/09/19
+ IP/09/112
+ MEMO/09/18[1] Cifra provizorie
pentru 2007 este de 1,83 %.
