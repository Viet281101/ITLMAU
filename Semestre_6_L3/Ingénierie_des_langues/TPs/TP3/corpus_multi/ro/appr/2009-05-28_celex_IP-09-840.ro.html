IP/09/840   Bruxelles, 28 mai 2009   Emisiunile și filmele europene acoperă trei sferturi din intervalul de maximă audiență   Filmele și emisiunile de televiziune „made in Europe” continuă să-i atragă pe telespectatorii europeni.  Conform unui studiu independent, comandat de Comisia Europeană și publicat astăzi, operele europene reprezintă aproximativ trei sferturi din intervalul de maximă audiență al canalelor de televiziune europene. Prezența operelor europene în media nou apărute, precum transmisia video la cerere, este încurajatoare, însă conformarea acestora cu noile norme europene din domeniul audiovizualului presupune o monitorizare atentă. Aceste norme care vizează asigurarea difuzării operelor europene au fost completate în 2007 de măsuri specifice media nou apărute care trebuie puse în aplicare de toate statele membre înainte de luna decembrie 2009 (   IP/08/2032   ).  „Sunt încântat de interesul pe care telespectatorii îl acordă operelor europene.  Aceasta demonstrează că diversitatea europeană, promovată prin politica audiovizuală a Uniunii Europene, reprezintă o valoare împărtășită de marea majoritate a europenilor ”, a declarat Jacques Barrot, vicepreședinte al Comisiei Europene și, de asemenea, actual comisar pentru societatea informațională și media.  „Sunt convins că putem face mai multe pentru a crește difuzarea operelor noastre.  Trebuie să utilizăm, în special, potențialul serviciilor la cerere pentru a promova conținutul local și european în toată Europa, favorizând astfel diversitatea culturală și producția independentă.”  Studiul publicat astăzi măsoară pentru prima dată timpul dedicat de către telespectatori vizionării progra melor europene.  Studiile precedente măsurau doar proporția acestora în grila de programe.  Din prezentul studiu reiese că emisiunile și filmele europene și independente sunt foarte populare.  În 2007, emisiunile și filmele europene reprezentau 74% din intervalul de audiență , și chiar 75,5% între orele orele18.00-23.00, un procent de 33,4% din intervalul de audiență al europenilor fiind dedicat producțiilor europene independente.  Majoritatea serviciilor de transmisie  video la cerere ale canalelor de televiziune oferă aproape în exclusivitate programe cu conținut european:  peste 90% dintre canalele de televiziune participante la sondaj au afirmat că un procent de peste 75% din cataloagele lor la cerere este european.  În schimb, serviciile independente de transmisie video la cerere promovează într-o măsură mai mică producțiile europene:  25% au declarat că, în cataloagele lor, propun sub 25% de ore europene.  Prin urmare, este importantă monitorizarea dezvoltării ofertelor de transmisii video la cerere în UE pentru a putea sprijini promovarea unui conținut diversificat din punct de vedere cultural.  Studiul, care s-a bazat pe un eșantion reprezentativ de canale de televiziune și servicii asociate din toată Europa, a fost realizat în numele Comisiei Europene în scopul analizării promovării operelor europene prin intermed iul canalelor de televiziune și a serviciilor la cerere, în 30 de țări, în conformitate cu normele europene din domeniul audiovizualului (   MEMO/08/803   ). De asemenea, studiul propune metode de evaluare a prezenței și a investiției conținutului european de către serviciile de transmisie video la cerere.  În final, studiul încurajează statele membre și serviciile la cerere să stabilească orientări în vederea măsurării importanței conținutului „made in Europe” în mediul serviciilor la cerere.  Context  Conform directivei „Televiziunea fără frontiere” din 1989, videodifuzorii europeni sunt obligați să dedice cea mai mare parte din timpul programelor operelor europene și cel puțin 10% din acest timp sau din bugetele programelor producțiilor europene independente. În 2007, domeniul de aplicare al directivei a fost extins la serviciile la cerere prin directiva „Serviciile mass-media audiovizuale”. Conform noii directive, statele membre se asigură că furnizorii de servicii mass-media audiovizuale la cerere promovează, ori de câte ori este posibil și prin mijloace corespunzătoare, producția de opere europene, precum și accesul la acestea din urmă. Acest lucru se poate obține prin diverse mijloace, în special realizarea de investiții în producția de opere europene și achiziționarea de drepturi asupra acestora sau stabilirea unui procent adecvat sau preponderent al acestor tipuri de opere în cataloagele de transmisii video la cerere (   MEMO/08/803   ).  Studiul independent publicat astăzi adaugă o dimensiune exterioară raportului bienal stabilit de către Comisie privind respectarea acestor obligații de către statele membre pe baza informațiilor furnizate de acestea.  Studiul a fost realizat pentru Comisie de Attentional Limited, Oliver &amp; Ohlbaum Associés, Ramboll Management și Headway International. Ultimul raport al Comisiei pentru perioada 2005-2006 a fost publicat în iulie 2008 (   IP/08/1207   ). Următorul raport pentru perioada 2007-2008 va fi publicat în 2010. Studiul este disponibil la adresa:    http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
