IP/09/1686 Bruxelles, 9 noiembrie 2009  16% dintre europeni sus țin că au trecut prin experiența discriminării – nou sondaj de opinie   Aproximativ una din șase persoane din Europa afirmă că a trecut personal prin experiența discriminării în ultimul an, conform unui nou sondaj de opinie dat publicității astăzi de Comisia Europeană.  În același timp, 64% dintre europeni sunt îngrijorați că recesiunea va contribui la extinderea discriminării pe criterii de vârstă pe piața muncii. Cele mai recente rezultate Eurobarometru apar înaintea Summitului european al egalității, care urmează să se desfășoare la Stockholm în zilele de 16 și 17 noiembrie.  „Discriminarea rămâne o problemă în Europa și percepțiile oamenilor cu privire la ea sunt, în linii mari, aceleași ca și anul trecut”, a declarat comisarul pentru egalitate de șanse, Vladimír Špidla. „Un motiv de îngrijorare îl reprezintă percepția unei extinderi a discriminării pe criterii de vârstă ca rezultat al recesiunii. Aceste rezultate arată că mai avem încă multe de făcut, cu toate progresele realizate, pentru a-i face pe oameni mai conștienți de drepturile lor la tratament egal, mai ales la nivel național și pentru a ne asigura că egalitatea nu rămâne doar o vorbă goală, ci devine realitate,” a adăugat el.  Experiențele personale ale respondenților privind discriminarea rămân în mare măsură neschimbate față de același sondaj realizat anul trecut, motivul cel mai des întâlnit fiind vârsta (6% dintre respondenți). În general, 16% dintre europeni au afirmat că au trecut în 2009 prin experiența discriminării (pe criterii de rasă, religie, vârstă, handicap sau orientare sexuală), ceea ce reprezintă același nivel ca în 2008.   Totuși, s-a înregistrat o creștere puternică a percepției discriminării pe criterii de vârstă și handicap. 58% dintre europeni consideră că discriminarea pe criterii de vârstă este larg răspândită în țara lor, în comparație cu 42% în 2008, în timp ce 53% citează discriminarea pe criterii de handicap (45% în 2008). Există, de asemenea, o legătură evidentă cu situația economică actuală, 64% dintre persoane așteptându-se la extinderea discriminării pe criterii de vârstă pe piața locurilor de muncă, din cauza recesiunii. Aceasta ar putea reflecta creșterea șomajului în rândul tinerilor în mai multe țări UE ca rezultat al declinului economic și ar putea, de asemenea, să reflecte o creștere a sensibilității față de aceste forme de discriminare.   În general, unul din trei europeni este conștient de drepturile sale dacă ar cădea victimă a discriminării sau hărțuirii. Totuși, această cifră ascunde diferențe considerabile la nivel național. Sensibilizarea a crescut de la ultimul sondaj din 2008 în Regatul Unit (+8 puncte), Franța (+7), Irlanda și Suedia (+6 fiecare), dar a scăzut în Polonia (-12) și Portugalia (-11).  Sensibilizarea publicului reprezintă un proces îndelungat care necesită eforturi comune la nivel european și național, incluzând actori importanți precum organismele naționale de promovare a egalității. Comisia Europeană participă la eforturile în acest domeniu prin intermediul campaniei de informare paneuropeană „Pentru diversitate. Împotriva discriminării”, prin finanțarea de proiecte de sensibilizare în cadrul programului PROGRESS și a făcut-o și mai înainte prin intermediul Anului european pentru egalitate de șanse 2007.   În ceea ce prive ște raportarea cazurilor de discriminare, cei mai mulți europeni ar contacta în primul rând poliția (55%), în timp ce 35% ar lua legătura cu organismul lor de promovare a egalității și 27% cu un sindicat. Încrederea în diferitele organizații active în domeniul combaterii discriminării diferă puternic de la o țară la alta.   Este încurajator faptul că datele sondajului oferă o imagine a mecanismelor sociale prin care se poate elimina discriminarea. Raportul arată că cercurile sociale, educația și eforturile de sensibilizare contribuie la o mai bună acceptare a diversității. Eforturile și politicile care încearcă să influențeze această realitate vor contribui, fără îndoială, la combaterea discriminării și la promovarea diversității. Context  La 16-17 noiembrie 2009, pre ședinția suedeză a UE și Comisia Europeană vor organiza la Stockholm cel de-al treilea Summit UE al egalității. Acest eveniment anual are drept obiectiv promovarea subiectelor privind discriminarea și diversitatea pe primul loc pe agenda UE și pe cele ale guvernelor naționale și punerea în comun a cunoștințelor și experiențelor pentru a se elabora metode mai eficiente de contracarare a tuturor formelor de discriminare.  Acesta este cel de-al treilea sondaj Eurobarometru special dintr-o serie de trei consacrate discriminării în Europa al cărei obiectiv este să urmărească felul în care percep țiile și opiniile s-au schimbat în ultimii ani. Acest ultim sondaj s-a realizat între 29 mai și 15 iunie 2009, pe un eșantion de 26 756 persoane intervievate în 30 de țări europene (27 de state membre ale UE și trei țări candidate). S-au adăugat, de această dată, noi întrebări privind impactul recesiunii asupra nivelului de discriminare perceput. În plus, pentru prima dată, sondajul a cuprins și cele trei țări candidate: Croația, Fosta Republică Iugoslavă a Macedoniei (FYROM) și Turcia. Sondajele anterioare s-au realizat în 2006 și 2008.   Informații suplimentare     MEMO/09/495     Sondaj special Eurobarometru privind discriminarea – rezumat, raport și fișe naționale    http://ec.europa.eu/public_opinion/archives/eb_special_en.htm     Cel de-al treilea Summit al egalită ții – Cooperare pentru egalitate     http://ec.europa.eu/social/main.jsp?catId=88&amp;langId=ro&amp;eventsId=220&amp;furtherEvents=yes    Combaterea discriminării    http://ec.europa.eu/social/main.jsp?catId=423&amp;langId=ro       www.stop-discrimination.info     Abona ți-vă la curierul informativ electronic gratuit al Comisiei Europene privind ocuparea forței de muncă, afaceri sociale și egalitate de șanse    http://ec.europa.eu/social/e-newsletter
