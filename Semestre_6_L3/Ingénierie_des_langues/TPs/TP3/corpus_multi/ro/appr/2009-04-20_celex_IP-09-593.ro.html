IP/09/593
Bruxelles, 20 aprilie 2009O platformă pentru dialog:
Forumul european al integrării și Site-ul web european interactiv
privind integrarea, două instrumente noi de promovare a
integrăriiAstăzi, Comisia a lansat două instrumente
noi de integrare a resortisanților țărilor terțe care
trăiesc în Uniunea Europeană: Forumul european al
integrării, organizat în cooperare cu Comitetul Economic și
Social European, în cadrul căruia instituțiile UE, factorii
interesați și organizațiile societății civile vor face
un schimb de opinii referitoare la aspecte privind integrarea, precum și
Site-ul web european privind integrarea, care va deveni în curând
„Integrarea la îndemâna dumneavoastră” și va
oferi materiale de înaltă calitate primite din toată Europa,
construind o comunitate online de practicieni în domeniul
integrării.
Vicepreședintele Barrot, însărcinat cu problemele de
justiție, libertate și securitate, a declarat: „Am
convingerea că este esențial pentru reușita politicilor de
integrare să ne reunim eforturile. Iată de ce sunt foarte
mulțumit că astăzi, cu ocazia reuniunii de inaugurare a Forumului
european al integrării și de lansare a Site-ului web european privind
integrarea, reunim toți factorii interesați și organizațiile
a căror activitate se desfășoară în domeniul
integrării. Forumul este o platformă «fizică» pentru un
dialog privind provocările actuale și prioritățile viitoare
ale politicilor de integrare. Site-ul web reprezintă o «platformă
virtuală», un set de instrumente online pentru toți cei care
desfășoară activități legate de migranți. Site-ul
web este un instrument cu adevărat interactiv cu ajutorul căruia se
face schimb de bune practici, se identifică oportunități de
finanțare și parteneri de proiect. Acest sit va contribui la
construirea online a unei comunități noi de persoane cu
preocupări în domeniul integrării.”
Mario Sepi, președintele Comitetului Economic și Social European, a
declarat: „Integrarea s-a dovedit a fi un proces îndelungat,
marcat uneori de întârzieri, atitudini refractare și
opoziții, dar, în același timp, a fost un proces care a
înregistrat progrese majore. Integrarea este un proces care se
desfășoară în ambele sensuri, fiind întemeiat pe
drepturile și responsabilitățile imigranților și ale
societății care îi primește. Acesta este motivul pentru care
am continuat să promovăm o politică reală de integrare
participativă, cu atât mai mult cu cât dialogul continuu pe care
l-am avut cu societatea civilă a evidențiat cu claritate
așteptările uriașe ale societății civile în
această privință. Nu este o coincidență faptul că
niciuna din opiniile noastre nu a fost atinsă de izul fetid al xenofobiei,
o dovadă clară în acest sens fiind Programul nostru pentru
Europa: Propuneri ale societății civile.”
Forumul european al integrării: o platformă pentru dialogul
privind integrarea
Forumul european al integrării va oferi reprezentanților
societății civile posibilitatea de a-și exprima punctele de
vedere cu privire la aspecte ale integrării, cu precădere în
legătură cu „Agenda UE în domeniul integrării”.
În același timp, forumul va permite instituțiilor europene
să aibă un rol proactiv în acest domeniu. Fiind o platformă
nouă de dialog privind integrarea, organizat în cooperare cu Comitetul
Economic și Social European, forumul reprezintă o șansă
importantă de a se discuta, împreună cu reprezentanții
instituțiilor europene, atât provocările actuale, cât
și prioritățile viitoare. Astăzi, la reuniunea de
inaugurare, vor fi abordate rolul și metodele prin care forumul poate
contribui la dezvoltarea agendei viitoare a UE în domeniul integrării,
precum și teme relevante, de exemplu consecințele crizei economice
actuale asupra integrării imigranților. La forum vor participa
atât organizații ale societății civile care au drept obiect
de activitate integrarea la nivelul UE, cât și partenerii sociali
și instituțiile europene. Vor fi prezente, de asemenea, platformele
naționale din sfera integrării, împreună cu
reprezentanții rețelei punctelor de contact naționale din
domeniul integrării.
Site-ul web european privind integrarea: integrarea la îndemâna
dumneavoastră
De asemenea, forumul reprezintă ocazia de lansare oficială a
Site-ului web european privind integrarea (www.integration.eu). 
Site-ul web european privind integrarea are rolul de a promova politicile
și practicile în materie de integrare, prin
împărtășirea strategiilor de succes și sprijinirea
cooperării la nivelul factorilor interesați și al
organizațiilor societății civile din UE. Site-ul web se află
la dispoziția tuturor și permite vizitatorilor să facă
schimb de bune practici, să identifice oportunități de
finanțare și parteneri de proiect, să fie informați cu
privire la ultimele evoluții la nivel comunitar, național și
local și să țină legătura cu membrii
comunității care desfășoară activități
în domeniul integrării europene. Acționând ca punte
între practicienii integrării și responsabilii politici, site-ul
web european privind integrarea va deveni în curând „Integrarea
la îndemâna dumneavoastră” – un sit în care vor
fi prezentate materiale de înaltă calitate primite din toată
Europa și care va promova comunitatea practicienilor din domeniul
integrării. 
Pe site-ul web (www.integration.eu)
puteți găsi:o colecție de „bune practici” inovatoare în domeniul
integrării, prezentată într-o manieră clară și
comparabilă;
instrumente comunitare, cum ar fi „caută – un proiect
– un partener – un instrument”, al căror rol este de a
sprijini crearea unor rețele de contacte și dezvoltarea de proiecte
comune; 
informații privind oportunitățile de finanțare;
o bibliotecă vastă pentru documentare, care conține rapoarte,
documente de politici sectoriale, legislație și analize de impact; -
forumuri de discuții;
fișe de țară cu caracter informativ, în care sunt
incluse cele mai recente informații din domeniul legislativ și al
programelor de politici sectoriale;
o listă de link-uri către situri web externe;
informații și evenimente actualizate cu
