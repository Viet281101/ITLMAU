IP/09/774
Bruxelles, 14 mai 2009Telecomunicații: pentru a
respecta hotărârea Curții, Italia trebuie să ia măsuri
privind localizarea apelantului în cazul apelurilor efectuate către
numărul 112Serviciile de urgență tot nu dispun,
așa cum prevăd normele UE, de informații de localizare a tuturor
apelanților care sună la 112 de pe teritoriul Italiei de
la telefoanele mobile, în pofida unei hotărâri a Curții
Europene de Justiție din luna ianuarie prin care se solicita Italiei
să se conformeze. Comisia a decis astăzi să trimită Italiei
o scrisoare de somare, cerându-i să respecte hotărârea
și să se asigure că serviciile de urgență dispun de
informații de localizare a apelantului în cazul tuturor apelurilor
către numărul 112. Italia ar putea fi amendată dacă acest
caz va fi din nou înaintat Curții Europene de Justiție.„Transmiterea informației de localizare a apelantului
către serviciile de urgență este esențială pentru
funcționarea eficientă a numărului de urgență unic
european 112”, a declarat comisarul UE pentru telecomunicații,
Viviane Reding. „În majoritatea statelor membre serviciul este
deja funcțional și nu există niciun motiv pentru care Italia
să nu poată asigura, la rândul ei, acest serviciu cu
adevărat vital pentru cetățenii săi. Comisia trebuie să
continue procedura privind încălcarea dreptului comunitar
împotriva Italiei pentru a garanta respectarea hotărârii
Curții Europene de Justiție și pentru că disponibilitatea
informației de localizare a apelantului reprezintă un instrument de
urgență care poate ajuta la salvarea unor vieți.”
La 15 ianuarie 2009, Curtea Europeană de Justiție a decis că
în Italia nu s-a pus la dispoziția autorităților care
gestionează urgențele informația de localizare în cazul
tuturor apelurilor către numărul 112. În cazul apelurilor
efectuate la 112 de la telefoanele mobile, informația de localizare nu este
încă disponibilă pentru serviciile de urgență de pe
întreg teritoriul Italiei decât în provincia Salerno. 
Comisia a luat la cunoștință măsurile adoptate de
autoritățile italiene pentru a garanta disponibilitatea
informației de localizare a apelurilor către numărul 112. Cu
toate acestea, ea solicită guvernului italian să accelereze procesul
de punere la dispoziție a informației de localizare pentru toate
apelurile efectuate la 112 de pe teritoriul întregii țări.
Dacă Italia nu reacționează la această solicitare de
ameliorare a situației în termen de două luni, aceasta riscă
să fie amendată pentru că nu respectă hotărârea
Curții. 
Furnizarea informației de localizare a apelurilor la numărul 112
către serviciile de urgență contribuie la siguranța
cetățenilor Europei. Când sunt acasă sau când
călătoresc, ca turiști ori în interes de serviciu în
alte țări ale UE, italienii și alți cetățeni
europeni trebuie să se poată baza pe capacitatea serviciilor de
urgență italiene de a-i localiza atunci când efectuează un
apel și nu pot oferi ei înșiși detalii despre locul unde se
află pentru ca serviciile respective să trimită ajutoare. 
Context
În conformitate cu Directiva UE privind serviciul universal (articolul
26), statele membre au obligația de a garanta funcționarea
corespunzătoare a numărului de urgență unic european 112.
Aceasta include garantarea faptului că informația de localizare a
apelantului este disponibilă pentru serviciile de urgență în
cazul tuturor apelurilor efectuate către numărul 112. 
În total, Comisia a inițiat proceduri privind încălcarea
dreptului comunitar legate de localizarea apelurilor la 112 împotriva a 14
state membre. Unsprezece dintre cauzele respective au fost închise deoarece
statele membre au remediat situația, informația de localizare a
apelantului devenind pe deplin disponibilă. În afara Italiei, Curtea
Europeană de Justiție a pronunțat de asemenea, hotărâri
în cazul Lituaniei și al Țărilor de Jos, conform cărora
aceste state membre nu au respectat cerințele legale comunitare privind
localizarea apelanților la numărul 112, iar aceste cazuri sunt, la
rândul lor, în desfășurare.
Pe de altă parte, Comisia a inițiat anterior proceduri privind
încălcarea dreptului comunitar împotriva a încă
două state membre care nu au asigurat disponibilitatea numărului 112
ca număr destinat apelurilor către serviciile de urgență.
Ultimul caz, privind Bulgaria, a fost închis la data de 29 ianuarie a
acestui an, iar numărul 112 este disponibil acum pe întreg teritoriul
UE (IP/08/1968).
În fine, în septembrie 2008 a fost inițiat un alt caz
împotriva Italiei în ceea ce privește tratarea apelurilor
către 112 (IP/08/1342).
Comisia Europeană a decis, în temeiul articolului 228 din Tratatul
CE, să trimită o scrisoare de somare prin care să solicite
Italiei informații complete despre respectarea hotărârii din
ianuarie a Curții Europene de Justiție. Dacă
autoritățile italiene continuă să nu respecte această
hotărâre, Comisia va trimite guvernului italian un aviz motivat
și, în ultimă instanță, poate cere Curții să
aplice daune cominatorii.
O prezentare detaliată a procedurilor privind încălcarea
dreptului comunitar în domeniul telecomunicațiilor este
disponibilă pe site-ul: 
http://ec.europa.eu/information_society/policy/ecomm/implementation_enforcement/infringement/
