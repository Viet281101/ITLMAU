IP/09/ 1339  Bruxelles, 21 septembrie 2009 Sărbătorirea Zilei europene a limbilor  Comisia sărbătore ște în acest an Ziua europeană a limbilor, 26 septembrie, timp de aproape o săptămână.  Evenimentul cel mai important va fi o conferință privind învățarea limbilor străine din primii ani ai vieții.  În afară de aceasta se va inaugura Platforma întreprinderilor pentru multilingvism, va avea loc premiera unui documentar video „Interpréter pour l'Europe” cu tema „Franceza, o limbă rară?” și se va desfășura o conferință privind „Cum poate tehnologia să ajute traducătorii”, precum și o dezbatere privind multilingvismul. Se vor organiza, de asemenea, la Bruxelles, activități multilingve destinate special copiilor.  Leonard Orban, Comisarul European pentru Multilingvism, a declarat: „Copiii mici sunt extrem de buni la învățarea limbilor străine și doresc să învețe dacă au condițiile necesare. Din punct de vedere științific, toate dovezile indică faptul că învățarea ar trebui să înceapă cât mai curând posibil”.  La 24-25 septembrie, la Bruxelles va avea loc o conferință privind învățarea limbilor străine din primii ani ai vieții, care se va deschide cu un discurs al comisarului Orban. Comisia Europeană lansează campania intitulată „Piccolingo”, care se adresează părinților copiilor în vârstă de doi până la șase ani, concentrându-se pe beneficiile potențiale pentru copii și pe modul în care părinții pot primi informații și sprijin. Publicul țintă al conferinței va fi reprezentat de experți, autorități în domeniu și delegați ai asociațiilor relevante ale părților interesate, de exemplu educatori și părinți. Principalele teme de discuție vor fi situația cercetării în domeniul asimilării limbilor străine în primii ani ai copilăriei, bunele practici existente în învățarea limbilor străine din primii ani ai vieții și învățarea limbilor străine în cazul persoanelor cu nevoi speciale.  Manifestațiile vor include, de asemenea, următoarele evenimente:   Mar ți 22, Bruxelles : Inaugurarea Platformei întreprinderilor pentru multilingvism, în cadrul căreia se va încuraja dezbaterea publică. Platforma creează un forum pentru schimbul de cele mai bune practici în mediul afacerilor, implicând partenerii sociali, organizațiile profesionale, camerele de comerț, organizațiile de promovare a comerțului, școli și autoritățile din domeniul învățământului.  Miercuri 23, Paris Direcția Generală Interpretare a Comisiei, care se așteaptă la o penurie de interpreți, a lansat o campanie de sensibilizare intitulată „Franceza, o limbă rară”. Se observă deja faptul că există puține candidaturi și puține reușite în concursurile pentru posturi de interpretare.  Premiera documentarului video „Interpréter pour l'Europe”, destinat să încurajeze tinerii vorbitori de franceză să studieze interpretarea va avea loc între orel e 11.00 și 12.30 la Reprezentanța DG COMM, 288, boulevard Saint-Germain, 75007 PARIS.   Joi 24, Luxemburg : La ora 11.00 este programată în clădirea Jean Monnet din Luxemburg (Sala M6) o conferință-dezbatere intitulată „Cum poate tehnologia să ajute traducătorii”, privind felul în care diferite media tratează publicarea materialelor de știri multilingve.   Vineri 25, Bruxelles: O conferință de presă a comisarului Orban, la ora 12.30, va fi urmată de o informare tehnică privind învățarea limbilor străine din primii ani ai vieții și o demonstrație a unui joc pe calculator pe teme lingvistice numit LinguaGo, disponibil pe site-ul web EuropaGO.  Se va organiza, de asemenea, o dezbatere privind multilingvismul în media, în care reprezentan ți ai unor canale TV internaționale, ai rețelelor de radio la nivel european și ai site-urilor web multilingve vor arăta în ce fel tratează conținutul multilingv și jurnalismul în mai multe limbi.   Pe parcursul întregii zile, în Place Jourdan din Bruxelles, în prezența comisarului Orban, vor avea loc activități destinate copiilor. Tema acestora va fi „Povești în diferite limbi” cu muzică și dans oferite de Fundația Yehudi Menuhin și un atelier de bandă desenată multilingvă. Vizitatorii sunt așteptați cu jocuri, scamatorii și un spectacol muzical.   Statele membre : Reprezentanțele Comisiei din diferite state membre UE organizează activități lingvistice:   http://ec.europa.eu/represent_en.htm    Site-uri web:  Comisarul Orban:    http://ec.europa.eu/commission_barroso/orban/index_ro.htm    Portalul dedicat multilingvismului   http://europa.eu/languages/ro/home    DG Traduceri (DGT)   http://ec.europa.eu/dgs/translation/index_en.htm    DG Educa ție și Cultură (EAC):    http://ec.europa.eu/dgs/education_culture/index_en.html     Activități de Ziua europeană a limbilor:     http://ec.europa.eu/education/languages/news/news3509_en.htm     Consiliul Europei   http://www.coe.int/    Site-ul web „Languages mean business”     http://ec.europa.eu/education/languages/languages-mean-business/doc1460_en.htm     EU Bookshop:  toate publicațiile UE    http://www.bookshop.europa.eu      EUR-Lex legisla ția centrală a UE:    http://eur-lex.europa.eu/ro/index.htm      TED:  invitații de participare la licitație:    http://ted.europa.eu
