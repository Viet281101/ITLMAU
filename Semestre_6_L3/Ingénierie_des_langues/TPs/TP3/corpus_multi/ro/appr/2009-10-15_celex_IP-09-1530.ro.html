IP/ 09/1530   Bruxelles, 15 octombrie 2009  Politica maritimă integrată a UE – priorită ți ale viitoarei Comisii   Comisia Europeană a prezentat astăzi un raport intermediar care expune realizările politicii maritime integrate (PMI) a UE din ultimii doi ani și prezintă o perspectivă asupra viitorului ei.  Pe lângă aceasta, Comisia a prezentat propuneri concrete referitoare la două aspecte de importanță majoră ale PMI – o integrare a supravegherii maritime la nivel transsectorial și transnațional și dimensiunea internațională a politicii maritime europene.  Împreună, aceste trei documente oferă dovezi convingătoare privind modul în care PMI poate elibera potențialul economic al întinselor zone europene maritime și costiere, transformând totodată mările Europei în spații caracterizate de o mai mare siguranță și securitate, prin intermediul unei noi guvernanțe raționalizate și prin exploatarea sinergiilor existente între toate politicile legate de mare.   Președintele Comisiei Europene, José Manuel Barroso, a declarat:  „Lansarea, pentru prima dată, a unei politici maritime integrate ambițioase reprezintă o realizare cheie a actualei Comisii, dar și  o provocare pentru următoarea Comisie.  Politica maritimă este un element indispensabil al unei politici climatice și energetice durabile. Am convingerea că putem valorifica acțiunile noastre de până acum și putem trece la următoarele etape cu hotărâre și încredere. De exemplu, aș vrea ca «autostrăzile mării» să devină realitate.  În vederea unei dezvoltări responsabile și utile a oceanelor și mărilor, trebuie să dezvoltăm amenajarea spațiului maritim, să integrăm supravegherea maritimă la nivel transfrontalier și transnațional  și să creăm o rețea europeană de observare și date privind mediul marin.”  Joe Borg, comisarul european pen tru afaceri maritime și pescuit, a declarat:  „Deși politica maritimă integrată este o politică europeană foarte nouă, ea a reușit deja să schimbe maniera în care Europa abordează patrimoniul său maritim, plasând aspectele maritime în topul agendei europene.  Startul excelent pe care l-am avut cu PMI ar trebui să ne încurajeze să stabilim, în viitor, obiective și mai ambițioase și mai îndrăznețe,  precum și să împingem limitele atunci când este vorba de acțiuni concertate, spre binele mediului nostru marin, al economiei și securității maritime.”  Progresele privind politica maritimă integrată  Raportul intermediar face bilanțul a doi ani de realizări ale PMI și  stabilește totodată șase orientări politice strategice pentru viitor:    Integrarea guvernan ței maritime;  instituțiile UE, statele membre și zonele costiere au o responsabilitate specială în asigurarea integrării politice în amonte și în adoptarea unor agende coerente și comune pentru afacerile maritime, contracarând și mai mult prevalența gândirii politice sectoriale izolate.  Trebuie, prin urmare, instituite structuri eficace pentru colaborarea intersectorială și pentru consultarea părților interesate, cu scopul de a valorifica toate sinergiile dintre politicile sectoriale care au efecte asupra mărilor.    Elab orarea unor instrumente politice transsectoriale,  și anume, amenajarea spațiului maritim, cunoștințe și date cuprinzătoare din domeniul marin și supraveghere maritimă integrată.     Definirea limitelor activită ților maritime pentru garantarea durabilității:  prin intermediul Directivei-cadru privind strategia pentru mediul marin, acest lucru va garanta că nu este permisă desfășurarea de activități maritime în lipsa unei evaluări reale a efectului cumulativ al acestora asupra mediului marin.    Crearea unor strateg ii regionale privind bazinele marine:  prioritățile și instrumentele de elaborare a politicilor în materie de afaceri maritime trebuie adaptate la contextul unic geofizic, economic și politic al principalelor bazine maritime europene.     Dezvoltarea dimensiun ii internaționale a politicii maritime integrate:  rolul de lider al UE în domeniul afacerilor maritime globale, inclusiv în privința schimbărilor climatice și a conservării biodiversității maritime, va consolida foarte mult poziția UE în cadrul relațiilor multilaterale și bilaterale.    Reafirmarea accentului pus pe creșterea economică durabilă, pe ocuparea locurilor de muncă și pe inovare:  Uniunea Europeană ar trebui să dețină o agendă coerentă și cuprinzătoare în ceea ce privește aspectele economice ale afacerilor maritime, care să includă următoarele acțiuni: stimularea dezvoltării transportului maritim intraeuropean, stimularea investițiilor în sectorul navelor aflate sub pavilionul UE și al construcțiilor navale, continuarea proiectului privind navele nepoluante, crearea de legături și mai solide între politica energetică europeană și politica privind schimbările climatice, pe de o parte, și politica maritimă, pe de altă parte și garantarea faptului că zonele maritime și costiere sunt luate pe deplin în considerare în dezbaterea pe tema politicii de coeziune teritorială.     În 2010, va fi publicat publicat un document politic detaliat în care vor fi dezvoltate aceste șase orientări strategice. Supravegherea maritimă  Cu scopul de a permite integrarea în materie de supraveghere maritimă, Comisia a stabilit anumite principii directoare prin care să ajute statele membre UE să instituie un mediu comun de schimb de informa ții pentru numeroasele lor autorități de supraveghere.  Practica standard încă actuală în statele membre este ca fiecare autoritate sectorială care monitorizează și supraveghează acțiuni pe mare să colecteze date operaționale independent de omologii săi.  Dacă s-ar face schimb de date, activitățile de supraveghere ar deveni mai eficiente și mai rentabile.  Schimbul de date și interoperabilitatea sistemelor de supraveghere ridică însă anumite probleme de ordin tehnologic și legal, precum și probleme de securitate.  Propunerea Comisiei identifică aceste probleme și prezintă soluții la ele.   Prin valorificarea optimă a sistemelor existente, diversele comunită ți de utilizatori - de la domeniul controlului de frontieră la cel al pescuitului, de la sectorul transportului maritim la cel al luptei împotriva imigrației ilegale, de la sectorul vamal la apărare – vor putea atinge un grad de conștientizare mai ridicat în ceea ce privește domeniul maritim, care va impulsiona eficacitatea operațională proprie.   Printre alte inițiative avute în vedere, două proiecte pilot pentru testarea integrării supravegherii maritime în practică sunt pe cale să fie lansate, unul în zona mediteraneeană și a regiunilor atlantice învecinate, iar celălalt într-un bazin maritim nordic.  Dimensiunea internațională  Comisia a publicat și un document strategic care prezintă modul de a garanta că UE exercită o influență mai mare pe scena internațională a afacerilor maritime cu scopul de a consolida guvernanța globală a oceanelor și mărilor.  Aceasta ar reprezenta garanția optimă în ceea ce privește protejarea intereselor economice, ecologice și sociale ale UE în domeniul maritim.  Comisia enumeră o serie de domenii în care este nevoie în mod clar de soluții internaționale, cum ar fi protejarea biodiversității marine, inclusiv a celei din marea liberă, schimbările climatice, siguranța și securitatea maritimă, condiții decente de lucru la bordul navelor și cercetarea marină.  De asemenea, ea trece în revistă instrumentele disponibile la nivel internațional, regional și bilateral și la nivelul politicii de vecinătate pentru a-și duce la îndeplinire strategia și acțiunile prioritare pe care intenționează să le desfășoare cu scopul de a contribui la crearea unei guvernanțe maritime sustenabile la nivel global.  Informații suplimentare:    A se vedea și:    http://ec.europa.eu/maritimeaffairs/subpage_mpa_en.html      Raportul intermediar:    MEMO/09/455      Integrarea supravegherii maritime:    MEMO/09/454      Dimensiunea interna țională a PMI:    MEMO/09/453
