IP/09/1356   Bruxelles, 25 septembrie 2009  La 25 septembrie, cu ocazia Nopții cercetătorilor europeni,  dați-vă întâlnire cu oameni de știință în 200 de orașe din 30 de țări!   Cu ocazia celei de-a cincea Nop ți a cercetătorilor europeni, 200 de orașe din întreaga Europă vor sărbători știința în diverse moduri, însă sub aceeași deviză. Piese de teatru în Lisabona, competiții sportive la Bruxelles, o pictură murală colectivă în Milano. În același timp, în alte orașe europene, toți ochii vor fi ațintiți către cer pentru a cerceta cosmosul. În această seară, cetățeni europeni din 30 de țări vor avea ocazia să se întâlnească cu cercetători profesioniști, să ia parte la experimente științifice, să folosească echipamente de cercetare sofisticate, să înțeleagă legăturile dintre știință și artă și să își dea seama cât de departe pot ajunge limitele cunoașterii. Oricine poate fi om de știință preț de o seară.  Noaptea cercetătorilor a fost ini țiată în 2005 de Comisia Europeană. Această a cincea ediție oferă tuturor o ocazie unică de a discuta efectiv cu cercetători și de a se apropia unii de alții prin magia și frumusețea științei. Evenimentul reprezintă și o ocazie excelentă de a descoperi proiectele extraordinare de cercetare științifică europene și de a afla mai multe despre modul în care se construiește o carieră științifică.    Iată câteva exemple de evenimente care vor avea loc în această seară:     Pilotul de formula 1 Henri Pescarolo și atleta Kim Gevaert îi vor provoca pe oamenii de știință locali la întreceri sportive în Redu-Transinne (Belgia).     La Frascati (Italia), copii, studen ți, cercetători și muzicieni se vor afla în competiție, căutând sunete muzicale.     În Regatul Unit, TNS Durham va difuza un program de radio despre Noaptea cercetătorilor, care va încuraja ascultătorii să participe la un experiment științific în bucătărie.     În acela și timp, la Planetariul din Hamburg, Germania, se va desfășura un spectacol pe tema schimbărilor climatice.     Cercetători și participanți din public vor și naviga împreună pe lacul Zürich, în Elveția.  Lista este însă prea lungă pentru ca   agenda completă   detaliată să poată fi menționată.  De-a lungul anilor, ini țiativa s-a dovedit a fi un succes în ceea ce privește participarea la eveniment.  În 2005, aceasta a suscitat interesul a 20 0000 de persoane din 15 țări europene;  în cadrul Nopții cercetătorilor de anul trecut, 320 000 de oameni au luat parte la eveniment în 28 de țări din Uniunea Europeană și din afara acesteia. Context  Uniunea Europeană cofinan țează evenimentele din cadrul Nopții cercetătorilor ca parte din Cel de-al Șaptelea Program Cadru pentru cercetare comunitar (   PC7   , Programul Oameni).  Cererile de propuneri sunt gestionate de Agenția Executivă pentru Cercetare (AEC), o nouă agenție executivă europeană.  Bugetul total indicativ pentru Noaptea cercetătorilor 2009 este de 3 milioane de euro.  Uniunea Europeană îi ajută, de asemenea, pe cercetătorii europeni să î și valorifice potențialul și să aibă o contribuție productivă la cercetarea științifică, precum și la societate în ansamblul ei, prin intermediul PC7 (   Acțiunile Marie Curie   ).  Linkuri  Agenda „Nop ții cercetătorilor”:    http://ec.europa.eu/research/researchersineurope/events/researchersnight09/index_en.htm    Al Șaptelea Program Cadru pentru cercetare:     http://ec.europa.eu/research/fp7/index_en.cfm     Acțiunile Marie Curie:    http://ec.europa.eu/mariecurieactions/
