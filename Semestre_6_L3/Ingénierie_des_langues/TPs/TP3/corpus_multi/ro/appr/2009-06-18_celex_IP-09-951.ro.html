IP/09/951   Bruxelles, 18 iunie 2009  Comisia Europeană promovează o guvernare a internetului deschisă, independentă și responsabilă  Comisia Europeană, organul executiv al Uniunii Europene, a pledat astăzi, într-un document strategic, pentru mai multă transpa rență și responsabilitate multilaterală în materie de guvernare a internetului.  În prezent, există 1,5 miliarde de utilizatori ai internetului la nivel mondial, dintre care 300 de milioane în cele 27 de state membre ale Uniunii Europene.  Un organism privat cu sediul în Statele Unite,  Internet Corporation for Assigned Names and Numbers   (  ICANN  ), este actualmente responsabil pentru coordonarea aspectelor cheie în domeniul internetului.  Comisia este de acord cu menținerea rolului de lider al companiilor private în ceea ce privește gestionarea cotidiană a funcționării internetului, cu condiția ca acestea să fie responsabile și independente.  De asemenea, Comisia este de părere că deciziile în materie de internet, în special cele legate de gradul de deschidere și de securitate, ar trebui luate într-un mod transparent și responsabil, având în vedere că ele afectează întreaga lume.  Actualmente, ICANN activează în temeiul unui acord de proiect comun („Joint Project Agreement”) cu Departamentul Comerțului al Statelor Unite, care expiră la 30 septembrie 2009.  În opinia Comisiei Europene, viitoarele dispoziții în materie de guvernare a internetului ar trebui să reflecte rolul esențial pe care l-a dobândit rețeaua globală pentru toate țările.  Viviane Reding, Comisarul UE pentru Societate Informa țională și Media, a declarat:  „ICANN va cunoaște în curând un moment istoric în dezvoltarea sa. Va deveni ICANN un organism pe deplin independent, care să își asume responsabilitatea față de ansamblul comunității internetului?  Aceasta este opțiunea la care europenii se așteaptă și pe care noi o vom susține.  Invit Statele Unite să colaboreze cu Uniunea Europeană în vederea atingerii acestui obiectiv.”  Dat fiind că acord de proiect comun bi lateral dintre ICANN și guvernul Statelor Unite va expira în septembrie 2009, Comisia a declarat astăzi că rolul de lider al sectorului privat ar trebui menținut, fiind însă necesar ca activitatea acestuia să se desfășoare conform unor orientări clare, definite în urma unui dialog internațional.  De exemplu, dacă ICANN se va afla în postura de a superviza introducerea de nume de domeniu personalizate (fapt care va permite unui site web înlocuirea numelui de domeniu „.com” cu unul de tip „.orice”), acesta va trebui să definească orientări precise și să acționeze în mod transparent.  UE consideră totodată că viitoarele dispoziții privind guvernarea internetului trebuie să se conformeze unor principii esențiale, în special celor referitoare la respectarea drepturilor omului și la libertatea de exprimare, precum și necesității de a garanta stabilitatea și securitatea internetului.  În comunicarea intitulată „Guvernarea internetului: etapele următoare”, pe care o publică astăzi,  Comisia a formulat o serie de propuneri prin care să se confere guvernării internetului un caracter mai deschis, mai transparent și mai axat pe incluziune.  Un obiectiv cheie este cel referitor la principiul responsabilității – atât pe plan intern (organismele cu putere de decizie și organizarea generală a ICANN), cât și pe plan extern (responsabilitate multilaterală, implicând toate țările lumii).    Aceasta se traduce totodată prin faptul că cei afecta ți de deciziile organismelor de guvernare ar trebui să aibă posibilitatea de a introduce o acțiune în fața un tribunal independent.  Mai mult, Comisia propune ca rețeaua să fie gestionată de organisme private, pe baza unor principii convenite de autoritățile publice, însă fără intervenție din partea guvernului în operațiunile cotidiene.   Guvernul SUA este singurul organism care dispune în mod oficial de drept de supervizare a politicilor și activităților ICANN, de la crearea acestuia în 1998.  Dat fiind faptul că acordul de proiect comun este pe cale să expire, Comisia este de părere că ICANN ar trebui să devină responsabil la nivel mondial, altfel spus, nu doar în fața unui singur guvern, ci în fața întregii comunități mondiale a internetului.  Acest lucru este deosebit de important având în vedere faptul că următorul miliard de utilizatori ai internetului va proveni în special din țările în curs de dezvoltare.  Comisia a afirmat astăzi că UE ar trebui să inițieze discuții cu partenerii internaționali în privința acestor aspecte, în special referitor la modalitatea de consolidare a capacității de reacție a internetului în caz de defecțiune accidentală sau atac deliberat.  Propunerile de politică ale Comisiei vizează reafirmarea ini țiativei private și garantarea faptului că internetul va rămâne un instrument al inovației, al libertății de exprimare și al dezvoltării economice.  Istoric  UE a de ținut dintotdeauna un rol primordial în ceea ce privește discuțiile la nivel internațional referitoare la guvernarea internetului.  Uniunea Europeană a fost implicată în special în activitatea de înființare a ICANN în 1998.  Guvernele, sectorul privat și societatea civilă au convenit asupra unei serii de principii importante privind modalitatea de gestionare și coordonare în interesul public a internetului, în contextul  Summitului    mondial    privind societatea informațională  , în perioada 2003 – 2005.  Atât necesitatea de a garanta menținerea securității și stabilității internetului, cât și necesitatea rolului de lider al sectorului privat și a implicării multilaterale depline, axate pe incluziune, în procesul decizional cheie au reprezentat priorități esențiale promovate puternic de UE.   Comunicarea Comisiei intitulată „Guvernarea internetului:  etapele următoare” este disponibilă la adresa:     http://ec.europa.eu/information_society/policy/internet_gov/index_en.htm        Comisarul european Viviane Reding și-a expus recent viziunea sa referitoare la guvernarea internetului într-un mesaj video (a se vedea   IP/09/696   ):    http://ec.europa.eu/commission_barroso/reding/video/text/message_20090504.pdf  Tot astăzi, Comisia Europeană a prezentat planul său de ac țiune privind o altă evoluție importantă în materie de internet – „internetul obiectelor”:  a se vedea   IP/09/952   . Annex  Growth of Internet users by regions of the world 1990-2008, in millions of users         Source: International Telecommunication Union
