IP/09/912  Bruxelles, 12 iunie 2009  Consumatori: Uniunea Europeană stabilește noi standarde de siguranță pentru produsele de îngrijire a copiilor  Lunea viitoare, statele membre ale Uniunii Europene î și vor da acordul cu privire la două noi standarde de siguranță pentru produsele de îngrijire a copiilor, și anume dispozitivele de închidere pentru ferestre și uși de balcoane „de protecție împotriva accesului copiilor” și articolele de baie pentru copii. Această decizie face parte dintr-o inițiativă cu mult mai largă care vizează actualizarea standardelor de siguranță referitoare la o serie de produse de îngrijire a copiilor în întreaga Uniune Europeană. În prezent, nu există standarde europene referitoare la aceste articole. Noile standarde vor garanta că dispozitivele de închidere pentru ferestre și uși de balcoane oferă o protecție totală împotriva accesului copiilor și vor asigura, de asemenea, creșterea nivelului general al standardelor de siguranță. Pentru articolele de baie pentru copii, de exemplu, scaunele de îmbăiat pentru sugarii foarte mici, standardele vor îmbunătăți cerințele de stabilitate și siguranță și vor impune noi avertismente precise pentru persoanele care au grijă de copii. Luni, 15 iunie, în cadrul Comitetului pentru siguranța generală a produselor, statele membre vor vota pentru a autoriza elaborarea de noi standarde.  Comisarul european pentru protec ția consumatorilor, Meglena Kuneva, a declarat: „Este la latitudinea fiecărui părinte sau a fiecărei persoane care are grijă de copii să hotărască care este cea mai bună modalitate de a le asigura siguranța. Preocuparea noastră este de a garanta siguranța acestor produse pentru părinții care doresc să le utilizeze. Instrucțiunile trebuie să fie foarte clare, produsele despre care se afirmă că oferă o protecție împotriva accesului copiilor trebuie, într-adevăr, să facă acest lucru, iar produsele trebuie să treacă cu succes toate testele necesare referitoare la siguranță. Aceste produse sunt utilizate pentru a avea grijă de unii dintre cei mai vulnerabili consumatori ai noștri, avem toate motivele să fim foarte vigilenți atunci când este vorba de siguranță.” Procedura  Comisia Europeană, în colaborare cu statele membre, este în curs de actualizare a standardelor de siguran ță pentru o serie de produse de îngrijire a copiilor, în cazul în care nu există, în prezent, standarde europene sau dacă standardele existente nu acoperă toate riscurile. Anul viitor vor fi propuse standarde suplimentare pentru produsele de îngrijire a copiilor, inclusiv, de exemplu, pentru scaunele înalte, scaunele de sprijin și saltelele pentru paturile de copii.   Dispozitive de închidere pentru ferestre și uși de balcoane „de protecție împotriva accesului copiilor”  Aceste dispozitive de siguran ță sunt concepute pentru a reduce sau împiedica accidentele: (1) blocând deschiderea unei ferestre sau a unei uși de balcon într-o poziție întredeschisă; și (2) garantând un sistem de protecție împotriva accesului copiilor, astfel încât să nu poată fi deschis de un copil mai mic de patru ani.  Situa ția actuală: Căderile accidentale de la înălțime, de exemplu de la ferestre sau balcoane, reprezintă una din principalele cauze de deces sau leziuni cerebrale sau osoase înregistrate în rândul copiilor cu vârsta de până la 5 ani   1   . În regiunea Ile de France din Franța, în perioada mai-septembrie 2005 s-au înregistrat 67 de astfel de căderi. În Danemarca și Suedia se înregistrează între 20 și 60 de cazuri în fiecare an.  Datele pentru perioada 1996-2003 arată că, pe an, s-au înregistrat 79 de accident e în Grecia, 130 în Țările de Jos și 25 în Regatul Unit   2   .  În Statele Unite, în fiecare an mor 15-20 de copii cu vârsta de până la 10 ani, iar peste 4 000 sunt spitalizați de urgență din cauza rănilor provocate de căderile de la ferestre   3   .   În perioada 2005 -2007, Austria, Danemarca și Norvegia au participat la un proiect comun pentru a evalua siguranța dispozitivelor de închidere pentru ferestre și uși de balcoane.  Rezultatele acestuia au fost că mai multe modele puteau fi deschise de către copii, în ciuda faptului că se pretindea că oferă protecție împotriva accesului copiilor; alte modele au căzut, s-au rupt sau nu au rezistat la testul de învechire.  Unele din instrucțiunile de bază cerute lipseau la toate modelele testate.   Propunerea:  Standardul european va introduce noi cerințe pentru a testa siguranța cu privire la copii a unui produs, integritatea structurii sale de-a lungul duratei de viață preconizate, rezistența sa la învechire și expunerea la condițiile meteorologice.  Standardul va impune, de asemenea, ca produsul să fie însoțit de instrucțiuni și informații clare pentru utilizatori. Articole de baie pentru sugari  Situa ția actuală:  În prezent, nu există standarde europene cu privire la articolele de baie pentru sugari, și anume scaunele de îmbăiat, suporturile pentru îmbăiat sau căzile.  Există un număr limitat de dispoziții naționale, de exemplu în Franța.  În prezent, Statele Unite au un standard pentru scaunele de îmbăiat.  Pentru căzi și suporturi de baie există un standard care este într-o etapă timpurie a dezvoltării.   La nivel mondial, există foarte multe dovezi de accidente și de răniri a copiilor mici, legate de produsele de îngrijire a copiilor.  De exemplu, în 2007, în Statele Unite, s-a estimat că existau 62 000 de copii cu vârsta de până la 5 ani spitalizați la urgențe în urma rănilor provocate de produse de îngrijire a copiilor.  Din această cauză, Comisia a desfășurat un studiu, în perioada 2007-2008, în urma consultărilor cu statele membre, care a identificat produsele de îngrijire a copiilor care supun la riscuri deosebit de grave sugarii și copiii mici, și pentru care ori nu există standarde de siguranță, ori standardele existente nu acoperă toate riscurile.   Aceste produse includ:   Scaune de îmbăiat pentru sugari – produse care ajută la menținerea copilului în poziție șezândă în timpul îmbăierii.  Suporturi pentru îmbăiat – utilizate adesea pentru sugari foarte mici sau nou născuți, pentru a permite menținerea copilului în poziție culcată în timpul îmbăierii.  Căzi și suporturi de baie pentru copiii mici cu vârsta de până la 12 luni.  Aceste articole au devenit foarte populare și sunt folosite tot mai mult de către consumatori.  Principalul motiv care stă la baza accidentelor este un fals sentiment de siguran ță din partea utilizatorilor adulți atunci când presupun că aceste produse sunt dispozitive de siguranță și că pot lăsa copiii fără să îi supravegheze în cadă.  Studiul Comisiei a pus în evidență, de asemenea, necesitatea de a impune cerințe de stabilitate.  Au avut loc accidente și în prezența unei persoane care are grijă de copil:  cădere a produselor, desprindere de suprafață sau deschidere în mod accidental de către copil.  Vigilența persoanei care are grijă de copil este, în continuare, esențială, deoarece acesta se poate îneca într-un timp foarte scurt.   Cifrele comunicate în februarie 2009 de Comisia americană pentru securitatea produselor de consum   4   arată că, în perioada 2003 – 2005, au avut loc 90 de decese în rândul copiilor mici pentru care s-au utilizat scaune de îmbăiat sau țarcuri de îmbăiat.  În Regatul Unit, în perioada 1989 – 2003, 78 de copii s-au înecat în cadă   5   , 123 au murit înecați și 182 aproape că s-au înecat în Statele Unite între ianuarie 1983 și aprilie 2005   6   .  Vârsta medie a victimelor era între 5 și 10 luni.   Propunerea :  Noul standard va introduce cerințe mai severe referitoare la stabilitate și rezistență, pentru a reduce la minimum riscul de „răsturnare” în cazul în care copilul se apleacă într-o direcție sau alta, încearcă să se ridice sau împinge produsul.  De asemenea, va impune necesitatea existenței pe ambalaj, pe produs și la punctul de desfacere, a unor avertismente și instrucțiuni mai clare și mai vizibile pentru consumatori.   Etapele următoare   Propunerea Comisiei va fi transmisă Parlamentului European pentru o perioadă de control de o lună, iar apoi Colegiului comisarilor pentru o decizie oficială.  Apoi, CEN (Comitetul European de Standardizare) va primi un mandat pentru a-și începe activitatea cu privire la noile standarde pentru produse, care poate dura mai mult de doi ani.  Votul va avea loc la data de 15 iunie, la prânz, la Centrul de conferin țe Albert Borschette, Rue Froissart.   Linkul către studiu:    http://ec.europa.eu/consumers/safety/projects/ongoing-projects_en.htm#project_results  .    1 :   Organizația Mondială a Sănătății - European Report on Child Injury Prevention , 2008    2 :   Commission de la Sécurité des Consommateurs-, Franța Avis relatif à la sécurité des fenêtres et balcons (10/05)    3 :   US Consumer Product Safety Commission, Consumer Product Safety Review, volume 5 (2000)    4 :    http://www.cpsc.gov/library/nursery07.pdf     5 :   Royal Society for the Prevention of Accidents, Regatul Unit    6 :   US Consumer Product Safety Commission, Bath Seats, septembrie 2006
