IP/09/615
Bruxelles, 22 aprilie 2009Procesul de la Bologna – reforma
universităților în următorul deceniuLa 28 și 29 aprilie,
miniștrii responsabili pentru învățământul
superior din 46 de țări europene se vor întâlni la Leuven
și Louvain-la-Neuve, Belgia, pentru a evalua realizările Procesului de
la Bologna, pentru a stabili o nouă agendă și pentru a se pune de
acord asupra priorităților Spațiului european al
învățământului superior pentru următorul deceniu,
până în 2020. Reflectând interesul masiv din
partea țărilor din afara Europei asupra reformelor întreprinse
în Spațiul european al învățământului
superior, pentru prima dată un „Forum politic Bologna” va
cuprinde cele 46 de țări care participă la proces și 20 de
țări din afara
Europei[1].
Procesul de la Bologna s-a extins de la 29 de țări în 1999 la
46 astăzi[2] – este
o poveste europeană de succes. Recentul raport de evaluare a procesului
de la Bologna, care urmează a fi prezentat miniștrilor la Leuven
și Louvain-la-Neuve, concluzionează că s-au înregistrat
progrese importante dar inegale, într-o oarecare măsură, în
punerea în aplicare a reformelor de la Bologna. Ultimul raport al Comisiei
în sprijinul procesului confirmă această concluzie pozitivă
și arată că s-au înregistrat progrese substanțiale,
inclusiv în ceea ce privește reformele structurale. În acest
moment, ar trebui să se insiste pe modernizarea politicilor naționale
și pe punerea concretă în aplicare a reformelor
instituțiilor europene de învățământ superior.
Principalele reforme ale procesului de la Bologna se concentrează asupra
următoarelor aspecte:structura studiilor superioare în trei cicluri
(licență, masterat, doctorat), 
asigurarea calității în
învățământul superior și 
recunoașterea calificărilor și a perioadelor de
studii. Împreună, aceste eforturi de reformă au
deschis noi posibilități pentru universități și
studenți. Lansarea, anul trecut, a Registrului european de garantare a
calității învățământului superior contribuie
la ameliorarea vizibilității învățământului
superior european și la creșterea încrederii în
instituții și programe în Europa și pe mapamond.
În comentariile sale privind viitoarea reuniune, Comisarul european
pentru educație, formare profesională, cultură și tineret,
Ján Figel’, a afirmat: „Procesul de la Bologna a dus la o mai
mare compatibilitate și comparabilitate a sistemelor de
învățământ superior. Printre altele, a făcut ca
Europa să devină o destinație mai atractivă pentru
studenții de pe alte continente. Mai este, încă, de lucru pentru
îndeplinirea obiectivelor stabilite în 1999, dar trebuie să
mergem mai departe fără să ne oprim pentru a face față
unor noi provocări, mai ales în condițiile crizei economice
actuale. Învățământul superior are un rol cheie în
susținerea refacerii economice durabile și în stimularea
inovării. Universitățile trebuie să se modernizeze, iar
recunoașterea pe scară largă a acestei necesități de
către guvernele europene, dar și de către cele din întreaga
lume, oferă Procesului de la Bologna sprijinul vital de care are nevoie
pentru a avea succes.”
Un recent sondaj Eurobarometru printre studenții din
învățământul superior arată că aceștia
doresc un acces mai larg la învățământ superior și
că universitățile ar trebui să deschidă canale de
colaborare cu domeniul profesional și cu
învățământul de-a lungul vieții. De exemplu, un
procent copleșitor de 97% dintre studenți cred că este
important să li se ofere studenților cunoștințele și
aptitudinile de care au nevoie pentru a avea succes pe piața locurilor de
muncă. 
O largă majoritate (87%) a fost de acord, de asemenea, că este
important ca instituțiile de învățământ superior
să susțină inovarea și o gândire
antreprenorială în rândul studenților și a
personalului și că ar trebui să existe posibilitatea de
efectuare de stagii de muncă în întreprinderi particulare ca
parte a unui program de studiu. Mai mulți studenți vor să
studieze în străinătate și sunt majoritari cei care doresc
mai multe informații în legătură cu calitatea
instituțiilor de învățământ superior pentru a face
alegeri informate în ceea ce privește studiile. 
Comisia Europeană colaborează cu statele membre și cu sectorul
învățământului superior pentru a contribui la punerea
în aplicare a agendei de modernizare a universităților în
cadrul Strategiei de la Lisabona pentru creștere și locuri de
muncă. Se oferă sprijin prin Programul de învățare
de-a lungul vieții (acțiunile Erasmus), prin cel de-al șaptelea
program-cadru al UE pentru cercetare și prin Programul pentru
competitivitate și inovare, precum și prin fondurile structurale
și împrumuturi acordate de Banca Europeană de Investiții
(BEI). 
Comisia susține, de asemenea, reforme ale
învățământului superior în restul lumii, în
mod concret, prin intermediul politicilor și programelor sale externe; de
exemplu, sprijinul pentru țările vecine ale UE se acordă prin
intermediul programului Tempus. Relațiile cu alte țări partenere
se susțin printr-o serie de programe de cooperare bilaterale și
multilaterale: UE–SUA/Canada, EDULINK, ALFA pentru America Latină
și noul program Nyerere pentru Africa. În sfârșit,
există, de asemenea, programul Erasmus Mundus prin care se
oferă burse pentru studenții din toată lumea pentru a studia
în cadrul programelor integrate de masterat în diferite țări
europene. Noua fază a programului include și studii de doctorat.
Cooperarea cu instituțiile din afara Europei se asigură, de asemenea,
în cadrul sprijinului Comisiei pentru activitățile de cercetare
ale instituțiilor de învățământ superior prin
intermediul celui de-al șaptelea program-cadru al UE pentru cercetare.
Acțiunile Marie Curie oferă cercetătorilor individuali
posibilitatea de a face parte dintr-o echipă de cercetare dintr-o altă
țară. 
Pentru mai multe informații:
Comisia Europeană: MEMO/09/170
[Întrebări frecvente cu privire la procesul de la Bologna], 22 aprilie
2009
Comisia Europeană: MEMO/09/172
[raportul Eurydice], 22 aprilie 2009
Comisia Europeană: MEMO/09/171
[Eurobarometru], 22 aprilie 2009
Comisia Europeană: Învăţământ
superior
Comisia Europeană: Învăţământ superior: BolognaSite-ul web oficial al Procesului de la
Bologna
Conferinţa
ministerială privind Procesul de la Bologna, Louvain-la-Neuve şi
Leuven, 28-29 aprilie 2009
[1]Au fost invitate
următoarele țări: Maroc, Tunisia, Egipt, Etiopia, Senegal,
Tanzania, Africa de Sud, Israel, Iordania, Kazahstan, Kârgâzstan,
India, China, Japonia, Vietnam, Australia, Noua Zeelandă, Brazilia, Mexic,
Statele Unite și
Canada.[2] Albania,
Andorra, Armenia, Austria, Azerbaidjan, Belgia, Bosnia și Herțegovina,
Bulgaria, Croația, Cipru, Danemarca, Elveția, Estonia, Federația
Rusă, Finlanda, Fosta Republică Iugoslavă a Macedoniei,
Franța, Georgia, Germania, Grecia, Islanda, Irlanda, Italia, Letonia,
Liechtenstein, Lituania, Luxemburg, Malta, Moldova, Muntenegru, Norvegia,
Polonia, Portugalia, Regatul Unit, Republica Cehă, Republica Slovacă,
România, Serbia, Sfântul Scaun, Slovenia, Spania, Suedia, Turcia,
Țările de Jos, Ucraina, Ungaria.
