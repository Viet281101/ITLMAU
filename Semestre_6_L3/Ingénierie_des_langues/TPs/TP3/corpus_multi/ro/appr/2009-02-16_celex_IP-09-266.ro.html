IP/09/266
Bruxelles, 16 februarie 2009Statele membre ale Uniunii Europene
renunță la televiziunea analogică
terestrăEuropa este leader mondial în procesul de
înlocuire a televiziunii analogice cu televiziunea
digitală. Comisia Europeană a adoptat o abordare
coordonată în vederea creării de capacitate și a
utilizării viitoare a spectrului radio, deoarece dorește să se
asigure că cetățenii europeni se pot bucura de avantajele
televiziunii digitale, inclusiv de o serie de servicii de televiziune
interactive în creștere (precum televiziunea de înaltă
definiție sau video la cerere), disponibile pe platforme de transmisie
multiple, printre care rețele terestre, prin cablu, prin satelit,
rețele de televiziune prin internet și de televiziune mobilă.
Pentru atingerea acestui obiectiv, statele membre renunță treptat la
transmisiile analogice, care ocupă o mare parte din spectrul radio, și
trec la transmisiile digitale. În concluzie, înlocuirea transmisiilor
de televiziune analogică terestră în Europa este în
plină desfășurare. Cinci state membre (Germania, Finlanda,
Luxemburg, Suedia și Țările de Jos) au încheiat deja
procesul de renunțare la televiziunea analogică și se
preconizează că până în 2010 se vor înregistra
progrese semnificative în acest sens în întreaga Europă. Se
așteaptă ca aproape toate statele membre să încheie acest
proces până în 2012, termenul stabilit la nivel comunitar.„Numărul cetățenilor europeni care se bucură de
avantajele televiziunii digitale este din ce în ce mai mare. Mai multe
statele membre ale UE sunt, în mod clar, leaderi mondiali în trecerea
de la transmisiile de televiziune analogice terestre la televiziunea
digitală”, a declarat Viviane Reding, comisarul european pentru
telecomunicații și mass-media. „În Europa, această
trecere are loc conform planului și este în plină
desfășurare, mai ales în comparație cu alte țări
din lume. Am convingerea că, în următorii doi ani, și alte
țări din Uniunea Europeană se vor alătura grupului
inițial de țări care au trecut la transmisiile digitale. Aceasta
înseamnă că, dacă Europa ia rapid deciziile corecte, o mare
parte, nouă, din spectru va fi disponibilă pentru noile servicii de
televiziune și prin unde radio. Hotărârile coordonate privind
utilizarea așa-numitului «dividend digital» sunt un element cheie
pentru redresarea economică rapidă a Europei.” 
Transmisiile digitale oferă imagini și sunet de o calitate
superioară, o mai bună recepție mobilă, canale de
televiziune și de radio mai numeroase, precum și servicii de informare
îmbunătățite (precum ghidurile de programe afișate pe
ecran). Întrucât transmisiile digitale utilizează spectrul radio
într-un mod mai eficient, ele vor crea capacitate în cadrul acestuia
pentru noi utilizări, precum televiziunea de înaltă
definiție, comunicațiile mobile sau cele în bandă largă
prin unde radio în zonele rurale. Aceasta ar trebui să stimuleze
inovațiile și posibilitățile de creștere în
domeniul telecomunicațiilor și în industria media, contribuind
totodată la eforturile europene de a impulsiona redresarea economică.
Comisia lucrează la o abordare comună referitoare la modul de
utilizare a capacității care a devenit disponibilă prin trecerea
la transmisiile digitale, în scopul de a obține beneficiile optime
pentru piața internă și cei 500 de milioane de cetățeni
ai săi.
Transmisiile de televiziune digitale terestre au fost deja introduse în
21 de state membre (Austria, Belgia, Bulgaria, Republica Cehă, Danemarca,
Germania, Estonia, Grecia, Spania, Franța, Ungaria, Italia, Lituania,
Luxemburg, Letonia, Malta, Țările de Jos, Finlanda, Suedia, Slovenia,
Regatul Unit), în unele părți ale teritoriului național al
acestora. Alte cinci state membre (Cipru, Irlanda, Polonia, Portugalia și
Slovacia) au anunțat că vor fi furnizate servicii digitale cel
târziu în 2010. România nu și-a prezentat încă
planurile.
Renunțarea la televiziunea analogică terestră a avut loc deja
în Luxemburg, Țările de Jos, Finlanda, Suedia, Germania, Belgia
(Flandra) și în mare parte din teritoriul Austriei. Se va renunța
la aceste transmisii până cel târziu la sfârșitul
anului 2010 în Austria, Estonia, Danemarca, Spania, Malta și Slovenia.
În Belgia (în Valonia și în regiunea Bruxelles-Capitale),
Bulgaria, Cipru, Republica Cehă, Grecia, Franța, Ungaria, Italia,
Lituania, Letonia, Portugalia, România, Slovacia și Regatul Unit, se
va renunța la televiziunea analogică terestră în perioada
cuprinsă între sfârșitul anului 2010 și
sfârșitul anului 2012. În Polonia, termenul limită pentru
renunțarea completă la acest tip de televiziune este 2015.Grup:State membreA (procesul de renunțare la televiziunea analogică este
încheiat)BE (Flandra), DE, FI, LU, NL, SEB (termenul pentru renunțarea la televiziunea analogică
este cel târziu sfârșitul anului 2010)AT, DK, EE, ES, MT, SIC (termenul pentru renunțarea la televiziunea analogică
este cel târziu  sfârșitul anului 2012)BE (regiunea Bruxelles-Capitale), BG, CY, CZ, EL, FR,
HU, IT, LT, LV, PT, RO, SK, UKÎn timp ce Statele Unite au devansat termenul pentru încheierea
acestui proces pentru 12 iunie 2009, pentru Japonia, termenul preconizat este
luna iulie 2011,  pentru Coreea de Sud, sfârșitul anului 2012, pentru
Australia anul 2013, iar pentru India și Rusia, 2015. 
Tehnologia utilizată în Europa pentru transmisiile de televiziune
digitale terestre este DVB-T. Comisia Europeană încurajează
utilizarea standardelor din familia DVB în Europa și la nivel mondial
(IP/08/451).
Pentru informații suplimentare: 
Informațiile furnizate de statele membre privind planurile lor de
trecere la transmisiile digitale sunt publicate pe site-ul web al Comisiei la
adresa:
http://ec.europa.eu/information_society/policy/ecomm/current/broadcasting/switchover/national_plans/index_en.htmComunicarea pe tema accelerării trecerii de la transmisiile analogice la
cele digitale se poate consulta la adresa:
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT
Comunicarea pe tema dividendului digital se află la adresa:
http://eur-lex.europa.eu/LexUriServ/LexUriServ.do?uri=CELEX:52007DC0700:EN:NOT
