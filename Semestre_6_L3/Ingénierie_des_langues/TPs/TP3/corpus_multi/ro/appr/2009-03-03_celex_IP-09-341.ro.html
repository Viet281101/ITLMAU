IP/09/341
Bruxelles, 3 martie 2009Uniunea Europeană lansează o
campanie de combatere a diferențelor de salarizare între femei și
bărbațiComisia Europeană lansează astăzi o
campanie la nivelul UE care va contribui la combaterea diferențelor de
salarizare între femei și bărbați. În
cadrul economiei UE, femeile câștigă în medie cu 17,4% mai
puțin decât bărbații. Campania lansată în
contextul Zilei Internaționale a Femeii, 8 martie, se axează pe
conceptul simplu „remunerare egală pentru o muncă de valoare
egală” și urmărește să mărească
sensibilizarea cu privire la diferențele de salarizare, la cauzele acestora
și la modalitățile de a le soluționa.
„Diferențele de salarizare între femei și
bărbați au cauze multiple și necesită soluții multiple.
Pentru a le combate este necesară o acțiune la toate nivelurile
și un angajament din partea tuturor părților implicate – de
la angajatori, sindicate și autoritățile naționale
până la fiecare dintre cetățeni. Datorită campaniei pe
care o lansăm, cetățenii vor înțelege mai bine motivele
pentru care în Europa femeile continuă să câștige mult
mai puțin decât bărbații, precum și care sunt
modalitățile de a soluționa această problemă”, a
declarat Vladimír&#160;Špidla, comisarul UE pentru egalitatea de
șanse. „În contextul economic actual, egalitatea dintre femei
și bărbați este mai importantă ca niciodată. Putem face
față acestei crize numai valorificând potențialul tuturor
talentelor de care dispunem”, a adăugat comisarul.
„Remunerare egală pentru muncă egală” constituie
unul dintre principiile fondatoare ale Uniunii Europene. Consacrat de Tratatul
de la Roma din 1957, în anul 1975 acest principiu a făcut deja
obiectul unei directive care interzice discriminarea cu privire la orice aspect
legat de salarizarea femeilor și a bărbaților pentru aceeași
muncă sau pentru o muncă de valoare egală. În
consecință, cazurile „simple și vizibile” de
discriminare directă – diferențe de remunerare între femei
și bărbați având posturi identice, experiență
și competențe identice, precum și același nivel de
performanță – au scăzut semnificativ datorită
eficienței măsurilor legislative la nivel european și
național privind egalitatea de remunerare. Dar, în aceste
condiții, de ce continuă să existe o diferență de
remunerare între femei și bărbați de 17,4% la nivelul
UE?
Diferența de remunerare reprezintă diferența dintre plata
medie pe oră pentru femei și cea pentru bărbați,
înainte de aplicarea impozitelor, în toate domeniile economiei.
Această diferență reflectă discriminarea și
inegalitatea continue care se manifestă pe piața muncii și care,
în practică, afectează în principal femeile. De exemplu,
frecvent munca femeilor continuă să fie considerată mai
puțin importantă decât cea a bărbaților și femeile
lucrează adesea în sectoare în care salariile sunt, în
medie, mai joase decât în sectoarele dominate de bărbați (de
obicei, în cadrul supermarketurilor, casierele câștigă mai
puțin decât magazionerii).
De asemenea, ca urmare a reducerii câștigurilor de-a lungul
vieții și a pensiilor femeilor, diferențele de salarizare
cauzează sărăcie în rândul femeilor în
vârstă. 21% dintre femeile în vârstă de 65 de ani sau
mai mult sunt expuse riscului de sărăcie, în timp ce numai 16%
dintre bărbați se află în această situație.
Campania vizează sensibilizarea cu privire la diferențele de
salarizare și la modalitățile de a le combate. Pentru a ajunge la
cetățeni, la angajatori și la lucrători, campania va promova
bunele practici cu privire la combaterea diferențelor de salarizare din
întreaga Europă și va distribui un set de instrumente privind
campania pentru angajatori și sindicate la nivel european și
național. Alte activități includ site-ul campaniei, publicitatea
în presa europeană, precum și informarea prin intermediul
afișelor.
Campania constituie o continuare a comunicării Comisiei din 2007 privind
diferențele de salarizare, care a analizat cauzele acestor diferențe
și a identificat direcțiile de acțiune la nivelul UE. Comunicarea
a subliniat necesitatea de sensibilizare în legătură cu
diferențele de remunerare și cu modalitățile în care
acestea pot fi combătute acționând la toate nivelurile,
implicând toate părțile interesate și concentrându-se
asupra tuturor factorilor contributivi.
Raportul anual privind egalitatea
Raportul anual 2009 privind egalitatea între femei și
bărbați – prezentat tot astăzi de Comisia Europeană
– confirmă că, în ciuda anumitor progrese în domeniul
egalității de șanse între femei și bărbați,
continuă să existe diferențe semnificative în diferite
domenii. Cu toate că rata de ocupare a forței de muncă în
rândul femeilor a crescut constant în ultimii ani (în prezent,
58,3% pentru femei și 72,5% pentru bărbați), femeile
încă mai lucrează cu jumătate de normă mai frecvent
decât bărbații (31,2% dintre femei și 7,7% dintre
bărbați), iar angajații de sex feminin predomină în
sectoarele în care salariile sunt mai scăzute (peste 40% dintre femei
lucrează în domeniul sănătății, educației
și administrației publice – procentaj de două ori mai
ridicat decât cel privind bărbații). Cu toate acestea, femeile
reprezintă 59% din totalul noilor absolvenți de universitate.
Participarea femeilor și a bărbaților la procesul
decizional
Între timp, un alt raport de expertiză elaborat de Comisie
confirmă că femeile sunt, de asemenea, foarte slab reprezentate
în ceea ce privește funcțiile de decizie din domeniul economic
și participarea la politica europeană. Guvernatorii tuturor
băncilor centrale ale celor 27 de state membre ale UE sunt
bărbați. Slaba reprezentare a femeilor în ceea ce privește
funcțiile de răspundere este și mai pronunțată în
întreprinderile mari, unde bărbații reprezintă aproape 90%
din membrii consiliilor de administrație ale celor mai importante
societăți (societățile incluse în indicele
blue-chip din țările respective) – cifră care s-a
îmbunătățit doar foarte puțin în ultimii ani.
Proporția femeilor care sunt membre ale parlamentelor naționale
(pentru parlamentele cu o singură cameră legislativă sau pentru
camera inferioară) a crescut cu aproape 50% în ultimul deceniu, de la
16% în 1997 la 24% în 2008. Proporția pentru Parlamentul European
este doar ușor mai ridicată (31% femei). În medie, în
rândul miniștrilor din guvernele naționale, proporția
bărbaților în raport cu cea a femeilor este de aproximativ trei
la unu (25% femei, 75% bărbați).
MEMO/09/91
Informații suplimentare:
Site-ul privind
campania de combatere a diferențelor de salarizare
http://ec.europa.eu/equalpay 
Raportul anual 2009 privind egalitatea între femei și
bărbați
http://ec.europa.eu/social/main.jsp?catId=418&amp;langId=roWomen in European
Politics - time for action
http://ec.europa.eu/employment_social/publications/booklets/equality/pdf/ke8109543_en.pdfComunicate de presă video privind diferențele de remunerare și
rolul femeilor și al bărbaților în procesul decizional
http://www.tvlink.org
