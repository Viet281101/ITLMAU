IP/09/86
Bruxelles, 21 ianuarie 2009Grupul european pentru etică (EGE) cere
Comisiei Europene să includă principii etice în politicile
agricoleGrupul european pentru etică (EGE) a avut o
reuniune în cursul zilei de astăzi cu Mariann Fischer Boel, comisarul
european pentru agricultură și dezvoltare rurală,
pentru a prezenta principalele recomandări cuprinse în avizul său
cu privire la implicațiile etice ale evoluțiilor moderne ale
tehnologiilor agricole.
Ca răspuns la solicitarea președintelui Barroso, EGE a adoptat
în luna decembrie un aviz cu privire la implicațiile etice ale
evoluțiilor moderne ale tehnologiilor agricole, pentru a răspunde
noilor provocări și perspective pentru agricultura UE. Grupul a
hotărât să se concentreze în special asupra tehnologiilor
și metodelor agricole pentru producția primară a alimentelor de
origine vegetală.
În avizul său, EGE recunoaște nevoia de a promova inovarea
în domeniul agricol pentru a putea răspunde cererii de alimente a
populației mondiale aflate în creștere. El admite însă
că tehnologiile singure nu pot oferi soluții finale la
provocările cu care se confruntă agricultura modernă în UE
și în restul lumii.
Grupul subliniază necesitatea unei viziuni și a unei abordări
integrate privind tehnologiile agricole, care să permită evaluarea
unitară a proceselor de producție, depozitare și distribuție
în cazul examinării implicațiilor etice ale oricărei noi
tehnologii. El consideră obiectivele (1) securității alimentare,
(2) siguranței alimentare și (3) sustenabilității ca fiind
priorități absolute și principii directoare la care orice
tehnologie agricolă trebuie să adere.
Pornind de la acest cadru etic, EGE formulează, de asemenea,
recomandări privind o serie de subiecte, precum: revizuirea politicii
agricole comune a UE, evaluarea impactului tehnologic al tehnologiilor agricole;
dreptul la alimente; sustenabilitatea tehnologiilor agricole; siguranța
alimentară; biodiversitatea agricolă; protecția solului și a
apei; biocarburanții; culturile modificate genetic; cercetarea în
științele agricole; elaborarea de politici privind culturile arabile;
comerțul mondial cu produse agricole; sistemul drepturilor de proprietate
intelectuală; concurența loială și „monopolurile
verticale”; prețurile alimentelor; aspectele societale; participarea
publică; responsabilitatea cetățenilor UE; deșeurile
alimentare etc.
Context
Grupul european pentru etică (EGE) este un organism independent,
pluralist și multidisciplinar compus din cincisprezece experți
numiți de Comisie pentru a oferi avize cu privire la chestiuni de
natură etică.
Avizul adoptat, textul integral al comunicatului de presă și lista
membrilor sunt disponibile pe site-ul web al EGE:
http://ec.europa.eu/european_group_ethics/index_en.htm
