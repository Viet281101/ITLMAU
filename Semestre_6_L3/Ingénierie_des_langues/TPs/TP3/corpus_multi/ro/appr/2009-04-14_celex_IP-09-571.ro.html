IP/09/571
Bruxelles, 14 aprilie 2009Respectarea vieții private a
cetățenilor trebuie să devină o prioritate în era
digitală, afirmă comisarul european Viviane RedingÎntr-o înregistrare video publicată
pe site-ul său astăzi dimineață, Viviane Reding, comisarul
european pentru societatea informațională și media, a declarat
că europenii trebuie să aibă dreptul să decidă în
ce fel sunt utilizate informațiilor lor personale și că Comisia
va lua măsuri în cazul în care statele membre UE nu asigură
respectarea acestui drept de către noile tehnologii precum
publicitatea comportamentală, „cipurile inteligente” RFID sau
rețelele sociale online. 
„Europenii trebuie să aibă dreptul de a decide în ce fel
sunt utilizate informațiile lor personale”, a declarat Viviane
Reding, comisarul european pentru societatea informațională și
media, anunțând câteva domenii în care Comisia este gata
să acționeze pentru a conserva acest drept în contextul în
care evoluția tehnologică înlesnește utilizarea, inclusiv
abuzivă, de informații cu caracter personal. Viviane Reding a atras
atenția că Uniunea Europeană va lua măsuri în cazul
în care statele membre nu pun în aplicare normele UE prin care se
garantează respectarea vieții personale și care prevăd
obligația de a avea acordul persoanei în cauză înainte ca
informațiile cu caracter personal care o privesc să poată fi
prelucrate.
„Normele europene privind respectarea vieții personale sunt
extrem de clare: informațiile cu caracter personal pot fi folosite doar cu
acordul prealabil al persoanei în cauză. Nu putem să
renunțăm la acest principiu fundamental și să
monitorizăm, să analizăm și să arhivăm toate
schimburile noastre de informații în schimbul promisiunii de a
beneficia de o publicitate „mai pertinentă”! Nu voi ezita
să iau măsuri în cazul în care o țară din UE nu
își respectă această îndatorire”, a
declarat comisarul Reding în mesajul său video. 
Viviane Reding a atras atenția și asupra faptului că
identificarea prin radiofrecvență (RFID), cipuri inteligente integrate
în produse pentru a transmite semnale radio, își va realiza
potențialul economic numai „dacă este utilizată
de consumator și nu pe consumator. Niciun european nu
ar trebui să poate un cip într-un bun pe care îl deține
fără să fie informat exact la ce este utilizat și
fără să aibă posibilitatea de a alege să renunțe
la el sau să îl dezactiveze în orice moment.”
Comisarul a invitat,
de asemenea, societățile care dețin rețele sociale să
consolideze protecția vieții private în mediul online:
„În opinia mea, respectarea vieții private trebuie să
fie o prioritate de top pentru furnizorii de rețele sociale și pentru
utilizatorii acestora. Cred cu tărie că cel puțin profilurile
minorilor trebuie să fie confidențiale în mod implicit și
să nu fie la dispoziția motoarelor de căutare pe internet.
Comisia Europeană a invitat deja site-urile de socializare în
rețea să trateze cu atenție profilurile persoanelor minore, prin
auto-reglementare. Dacă este nevoie, sunt gata să duc mai departe
acest lucru prin intermediul unor noi norme.”
Context
Directiva UE privind confidențialitatea și comunicațiile
electronice impune statelor membre să asigure confidențialitatea
comunicațiilor prin interzicerea interceptării și supravegherii
ilegale cu excepția cazurilor în care utilizatorii în cauză
și-au dat acordul [articolul 5 alineatul (1) din Directiva
2002/58/CE]. Directiva UE privind protecția datelor cu caracter
personal precizează că o persoană trebuie să consimtă
în mod specific, liber și să fie informată înainte ca
informațiile cu caracter personal care o privesc să poată fi
prelucrate [articolul 2 litera (h) din Directiva 95/46/CE].În
luna februarie, Comisia a intermediat un acord
între 17 mari societăți care dețin rețele sociale
în vederea întăririi protecției vieții private, în
special în cazul minorilor, pe site-urile de socializare în rețea
(IP/09/232).
În acest acord, societățile au recunoscut că au
răspunderea de a asigura siguranța copiilor și s-au angajat
să le permită utilizatorilor, precum și să îi
încurajeze pe aceștia să aibă o abordare precaută
în ceea ce privește informațiile cu caracter personal și
viața privată. La sfârșitul acestei luni, acestea vor
informa Comisia în legătură cu strategiile lor individuale de
garantare a siguranței și cu modul în care vor pune în
practică principiile din acord.
Mesajul video al comisarului Reding este disponibil la adresa:
http://ec.europa.eu/commission_barroso/reding/video/index_en.htm
