IP/09/1257  Βρυξέλλες, 28 A υγούστου 2009  Η ευρωπαϊκή ψηφιακή βιβλιοθήκη διπλασίασε το μέγεθός της, δεν υπάρχει ωστόσο κοινή ευρωπαϊκή λύση για τα διαδικτυακά πνευματικά δικαιώματα  4 ,6 εκατομμύρια ψηφιακοποιημένα βιβλία, χάρτες, φωτογραφίες, αποσπάσματα ταινιών και εφημερίδες είναι πλέον δικτυακά προσβάσιμα στους χρήστες, στον ιστότοπο Europeana , την πολυγλωσσική ευρωπαϊκή ψηφιακή βιβλιοθήκη (  www    .    europeana    .    eu  ). Οι συλλογές της Europeana υπερδιπλασιάστηκαν από τα εγκαίνιά της, τον No έμβριο του 2008 (   IP     /08/1747   ) . Η Ευρωπαϊκή Επιτροπή ανήγγειλε σήμερα, σε έγγραφο πολιτικής, το στόχο της, έως το 2010 τα ψηφιακοποιημένα αντικείμενα να έχουν ανέλθει σε 10 εκατομμύρια. Η Επιτροπή άνοιξε επίσης δημόσια συζήτηση γύρω από τα μελλοντικά προβλήματα της ψηφιακοποίησης των βιβλίων στην Ευρώπη: τις δυνατότητες συνεργασίας δημόσιου και ιδιωτικού τομέα και την ανάγκη μεταρρύθμισης του υπερβολικά κατακερματισμένου ευρωπαϊκού πλαισίου για τα δικαιώματα πνευματικής ιδιοκτησίας.  « Η ψηφιακοποίηση των βιβλίων είναι ηράκλειο έργο, αλλά ταυτόχρονα καθιστά προσβάσιμο πολιτιστικό περιεχόμενο σε εκατομμύρια πολίτες στην Ευρώπη και πέραν αυτής. Γι 'αυτό χαιρετίζω τις πρώτες προσπάθειες που κατέβαλαν τα κράτη μέλη και τα πολιτιστικά ιδρύματά τους προκειμένου να γεμίσουν τα ράφια της ψηφιακής βιβλιοθήκης της Ευρώπης», δήλωσε η κα Viviane Reding , Επίτροπος της ΕΕ αρμόδια για την Κοινωνία της Πληροφορίας και τα Μέσα Επικοινωνίας . «Ωστόσο, θεωρώ ανησυχητικό το γεγονός ότι στην Europeana είναι διαθέσιμο μόνο το 5% του συνόλου των ψηφιακοποιημένων βιβλίων στην ΕΕ. Σημειώνω επίσης ότι σχεδόν το μισό των ψηφιακοποιημένων έργων της Europeana προέρχονται από μία μόνο χώρα, ενώ οι επιδόσεις όλων των άλλων κρατών μελών εξακολουθούν να υπολείπονται εντυπωσιακά. Για μένα αυτό σημαίνει, πάνω απ' όλα, ότι τα κράτη μέλη πρέπει να σταματήσουν να ζηλεύουν την πρόοδο που έχει επιτευχθεί σε άλλες ηπείρους και, επιτέλους, να κάνουν τη δική τους δουλειά. Σημαίνει, επίσης, ότι η Europeana από μόνη της δεν αρκεί ώστε η Ευρώπη να εδραιωθεί στον ψηφιακό χάρτη του κόσμου. Πρέπει να συνεργαστούμε καλύτερα ώστε το ευρωπαϊκό πλαίσιο για τα δικαιώματα πνευματικής ιδιοκτησίας να καταστεί κατάλληλο για την ψηφιακή εποχή.»  Ο χρήστης μπορεί σήμερα να βρει 4,6 εκατ. ψηφιακοποιημένα αντικείμενα στην Europeana , σε σύγκριση με 2 εκατ. πριν από εννέα μήνες. Μεταξύ των νέων αποκτημάτων περιλαμβάνονται: μια συλλογή από 70 παλαίτυπα (βιβλία τυπωμένα με τις παλαιότερες τεχνικές εκτύπωσης) της βιβλιοθήκης της Καταλονίας, μια έκδοση του1572 του έργου « Os  Lus í adas » του Lu í s  de  Cam õ es , του εθνικού έπους της Πορτογαλίας, καθώς και κινηματογραφημένες σκηνές του 1913 από τη Friedrichstra ß e του Βερολίνου, από την Ένωση Ευρωπαϊκών Κινηματογραφικών Αρχείων.  Ωστόσο, η σημαντική πρόοδος που επιτεύχθηκε στην Europeana , αναδεικνύει επίσης τις προκλήσεις και τα προβλήματα που συνδέονται με τη διαδικασία της ψηφιακοποίησης. Επί του παρόντος, η Europeana περιλαμβάνει κυρίως ψηφιακοποιημένα βιβλία τα οποία αποτελούν κοινό κτήμα, επομένως δεν προστατεύονται πλέον από το δίκαιο περί πνευματικής ιδιοκτησίας  (που διαρκεί έως 70 έτη μετά το θάνατο του δημιουργού).  Γ ια νομικούς λόγους, η Europeana δεν περιλαμβάνει, προς το παρόν, ούτε εξαντλημένες εκδόσεις έργων (περίπου το 90% των βιβλίων των εθνικών βιβλιοθηκών της Ευρώπης), ουτε ορφανά έργα (που εκτιμώνται σε 10-20% των συλλογών με δικαιώματα πνευματικής ιδιοκτησίας), για τα οποία εξακολουθούν να ισχύουν δικαιώματα πνευματικής ιδιοκτησίας, αλλά δεν μπορεί να προσδιοριστεί ο συγγραφέας τους.  Από την εμπειρία της Europeana προκύπτει επίσης ότι η χορήγηση αδειών εκμετάλλευσης για υλικό που προστατεύεται με δικαιώματα πνευματικής ιδιοκτησίας στην Ευρώπη εξακολουθεί να πραγματοποιείται σε πολύ κατακερματισμένο νομικό πλαίσιο. Νωρίτερα φέτος, ένας γαλλικός συλλεκτικός φορέας αναγκάστηκε να αποσύρει φωτογραφίες από την Europeana , δεδομένου ότι διέθετε δικαίωμα διάδοσης του υλικού μόνο στη γαλλική επικράτεια.  Για την αντιμετώπιση όλων αυτών των θεμάτων, η Επιτροπή δρομολόγησε σήμερα δημόσια διαβούλευση σχετικά με το μέλλον της Europeana και της ψηφιακοποίησης των βιβλίων, η οποία θα διαρκέσει έως τις 15 Νοεμβρίου 2009 . Μεταξύ των ερωτημάτων που θέτει η Επιτροπή περιλαμβάνονται τα εξής: Πώς μπορεί να εξασφαλιστεί ότι το ψηφιοποιημένο υλικό θα είναι διαθέσιμο στους καταναλωτές σε ολόκληρη την ΕΕ; Πρέπει να υπάρξει καλύτερη συνεργασία με τους εκδότες σχετικά με υλικό που προστατεύεται από δικαιώματα πνευματικής ιδιοκτησίας; Θα ήταν καλή ιδέα η δημιουργία ευρωπαϊκών μητρώων για ορφανά και εξαντλημένα έργα; Πώς πρέπει να χρηματοδοτείται η Europeana μακροπρόθεσμα;  Ιστορικό  Η Europeana ιδρύθηκε από την Ευρωπαϊκή Επιτροπή το Νοέμβριο του 2008 (   IP     /08/1747   ) Από το 2009 έως το 2011, το κοινοτικό πρόγραμμα  eContent    plus   θα καλύψει περίπου το 80% του προϋπολογισμού της Europeana (ύψους 2,5 εκατ. ευρώ ετησίως). Τα κράτη μέλη και τα πολιτιστικά ιδρύματα θα συνεισφέρουν το υπόλοιπο.  Έως το 2013, η Ευρωπαϊκή Επιτροπή μπορεί να συνεχίσει να στηρίζει την Europeana με 9 εκατ. ευρώ, μέσω του οικείου   προγράμματος αντσγωνιστικότητας και καινοτομίας   .  Τα γραφεία της Europeana φιλοξενούνται στην Εθνική Βιβλιοθήκη των Κάτω Χωρών στη Χάγη και τη λειτουργία τους εξασφαλίζει το Ίδρυμα για την ευρωπαϊκή ψηφιακή βιβλιοθήκη.  Κατά την έναρξή του, το Νοέμβριο του 2008, ο ιστότοπος της Europeana δέχθηκε τόσο μεγάλο αριθμό επισκέψεων ώστε να καταρρεύσει και να διακοπεί η λειτουργία του (   MEMO     /08/733   ). Σήμερα λειτουργεί ομαλά.  Φάκελος Τύπου για την  Europeana διατίθεται στην ηλε-διεύθυνση:   http://ec.europa.eu/information_society/newsroom/cf/itemlongdetail.cfm?item_id=5181    Europeana – Η ευρωπαϊκή ψηφιακή βιβλιοθήκη:   http     ://     www     .     europeana     .     eu     /    Η πρωτοβουλία της Ευρωπαϊκής Ένωσης για τις ψηφιακές βιβλιοθήκες:    http://ec.europa.eu/information_society/activities/digital_libraries/index_en.htm    Annex Overview of the contribution of EU Member States to Europeana in % of the total number of objects (4.6 million) – situation end July 2009 –         EU countries     France   47%     Germany   15.4%     Netherlands   8%     United Kingdom   7.9%     Sweden   5.2%     Finland   4%     Greece   1.6%     Italy   1.2%     Belgium   1.1%     Slovenia   0.7%     Spain   0.6%     Estonia   0.4%     Luxembourg   0.4%     Poland   0.3%     Romania   0.3%     Austria   0.2%     Portugal   0.2%     Hungary   0.1%     Latvia   &lt;0.1%     Cyprus   &lt;0.1%     Bulgaria   &lt;0.1%     Czech Republic   &lt;0.1%     Denmark   &lt;0.1%     Ireland   &lt;0.1%     Lithuania   &lt;0.1%     Malta   &lt;0.1%     Slovakia   &lt;0.1%     Non EU countries     Norway   4.3%     Switzerland   0.4%
