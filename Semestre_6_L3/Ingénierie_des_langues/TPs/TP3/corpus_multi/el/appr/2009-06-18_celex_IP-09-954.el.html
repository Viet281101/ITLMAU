IP /09/954  Βρυξέλλες , 18 Ιουνίου 2009   Παρατείνεται έως τις 6 Ιουλίου 2009 η προθεσμία συμμετοχής στον πανευρωπαϊκό διαγωνισμό για το λογότυπο των βιολογικών προϊόντων  Μόλις λίγες ημέρες πριν από τη λήξη της προθεσμίας, η Γενική Διεύθυνση Γεωργίας και Αγροτικής Ανάπτυξης της Ευρωπαϊκής Επιτροπής δημοσιεύει την τελευταία πρόσκλησή της για τον διαγωνισμό που διεξάγεται σε ολόκληρη την Ευρωπαϊκή Ένωση (ΕΕ) για το λογότυπο των βιολογικών προϊόντων. Καλούνται οι φοιτητές σχεδίου από τα 27 κράτη μέλη της ΕΕ να λάβουν μέρος στον διαγωνισμό υποβάλλοντας τα σχέδιά τους για να διεκδικήσουν μεγάλα χρηματικά έπαθλα, καθώς και την ευκαιρία να γίνουν διάσημοι ως οι δημιουργοί του νέου επίσημου λογότυπου της ΕΕ για τα βιολογικά προϊόντα. Η καταληκτική ημερομηνία για τις εγγραφές είναι η 6 η  Ιουλίου 2009.  Δικαίωμα συμμετοχής στον διαγωνισμό για το λογότυπο των βιολογικών προϊόντων της ΕΕ έχουν οι πολίτες της ΕΕ, ανεξαρτήτως ηλικίας, που φοιτούν σήμερα σε τμήματα καλών τεχνών ή σχεδίου ιδρυμάτων τριτοβάθμιας εκπαίδευσης εντός της ΕΕ ή απέκτησαν πρόσφατα πτυχίο σχετικών κλάδων. Ο διαγωνισμός σχεδίου έχει ήδη σημειώσει επιτυχία, με μεγάλη συμμετοχή και από τα 27 κράτη μέλη της ΕΕ. Μέχρι σήμερα, περισσότεροι από 500 φοιτητές ανταποκρίθηκαν στην πρόκληση και υπέβαλαν εξαιρετικά δημιουργικά και μοναδικά σχέδια που συμβολίζουν τα ευρωπαϊκά βιολογικά τρόφιμα και τη βιολογική γεωργία της Ευρώπης. Τώρα, με την πενθήμερη παράταση της προθεσμίας, δίνεται η ευκαιρία σε ακόμη περισσότερους φοιτητές να συμμετάσχουν υποβάλλοντας τα σχέδιά τους. Οι συμμετοχές μπορούν να τηλεφορτωθούν στον ειδικό δικτυακό τόπο του διαγωνισμού   www     .     ec     .     europa     .     eu     /     organic     -     logo   .  Για την αξιολόγηση των συμμετοχών που πληρούν τις απαιτήσεις του διαγωνισμού συγκροτήθηκε διεθνής κριτική επιτροπή που απαρτίζεται από εμπειρογνώμονες στον τομέα της βιολογικής γεωργίας και παραγωγής και υψηλού κύρους επαγγελματίες από τον χώρο του σχεδίου. Διακεκριμένα μέλη της κριτικής επιτροπής είναι οι Riitta  Brusila - R ä s ä nen , Καθηγήτρια γραφιστικής στο πανεπιστήμιο της Λαπωνίας, από τη Φινλανδία, Erik  Spiekermann , Καθηγητής, επίτιμος διδάκτορας, Διευθυντής Δημιουργικού και Διευθύνων Εταίρος , από τη Γερμανία, Elisabeth  Mercier , Διευθύντρια του οργανισμού Agence BIO από τη Γαλλία, Urs  Niggli , Διευθυντής του Ιδρύματος Ερευνών Βιολογικής Γεωργίας (FiBL ), από την Ελβετία, Szymon  Skrzypczak , βραβευμένος νέος σχεδιαστής από την Πολωνία, Tom  V á clav í k , εμπειρογνώμονας σε θέματα μάρκετινγκ βιολογικών προϊόντων και πρόεδρος της Διεθνούς Ένωσης Λιανεμπόρων Βιολογικών Προϊόντων, από την Τσεχική Δημοκρατία, και Craig  Sams , Πρόεδρος της Ένωσης για το Έδαφος (Soil Association ), από το Ηνωμένο Βασίλειο. Πρόεδρος της κριτικής επιτροπής του διαγωνισμού θα είναι ο Rob  Vermeulen , πρώην πρόεδρος της Πανευρωπαϊκής Ένωσης Σχεδίασης Εμπορικών Ονομάτων ( Pan - European  Brand  Design  Association ) .   Οι συμμετοχές θα κριθούν με βάση την καθολική απήχησή τους, τη δυνατότητα κατανόησής τους χωρίς τη χρήση γραπτού λόγου, τη σαφήνεια της παρουσίασης και τη διαχρονικότητά τους. Τα πιο εντυπωσιακά και πρωτότυπα σχέδια λογότυπου, τα οποία θα προκριθούν κατά την επίσημη συνεδρίαση της κριτικής επιτροπής στις 20 Ιουλίου 2009, θα αναρτηθούν στον δικτυακό τόπο του διαγωνισμού   www     .     ec     .     europa     .     eu     /     organic     -     logo   . Ο διαγωνισμός αυτός είναι συναρπαστικός, καθώς όλοι οι ευρωπαίοι πολίτες θα έχουν τη δυνατότητα να αναδείξουν τον νικητή με ανοικτή ψηφοφορία μέσω του Διαδικτύου στο τέλος του έτους.  Θα επιλεγούν τρεις νικητές. Ο πρώτος, εκτός του ότι το σχέδιό του για λογότυπο θα επιλεγεί για να χρησιμοποιείται σε όλα τα βιολογικά προϊόντα της ΕΕ, θα λάβει χρηματικό έπαθλο 6.000 ευρώ. Το δεύτερο και το τρίτο βραβείο είναι χρηματικά έπαθλα 3.500 και 2.500 ευρώ, αντιστοίχως. Οι νικητές, των οποίων τα ονόματα θα ανακοινωθούν τον Ιούλιο του 2010, θα προσκληθούν στην τελετή απονομής των βραβείων στις Βρυξέλλες, όπου ο αρμόδιος για τη γεωργία και την αγροτική ανάπτυξη Επίτροπος θα τους απονείμει τα αντίστοιχα έπαθλα.  Συμπληρωματικές πληροφορίες σχετικά με το νέο λογότυπο της ΕΕ για τα βιολογικά προϊόντα  Η Ευρωπαϊκή Επιτροπή αναζητεί ένα νέο λογότυπο για τα προσυσκευασμένα βιολογικά προϊόντα που προέρχονται από τα 27 κράτη μέλη της ΕΕ και πληρούν καθορισμένα πρότυπα της Ένωσης για την παραγωγή τους. Η χρήση του νέου λογότυπου θα γενικευθεί τον Ιούλιο του 2010. Το νέο λογότυπο της ΕΕ για τα βιολογικά προϊόντα θα είναι υποχρεωτικό για όλα τα προσυσκευασμένα βιολογικά προϊόντα που προέρχονται από τα 27 κράτη μέλη της ΕΕ και πληρούν τα πρότυπα επισήμανσης. Επιπλέον, θα μπορεί να χρησιμοποιείται προαιρετικά σε όλα τα μη προσυσκευασμένα βιολογικά προϊόντα που προέρχονται από την ΕΕ ή εισάγονται από τρίτες χώρες.
