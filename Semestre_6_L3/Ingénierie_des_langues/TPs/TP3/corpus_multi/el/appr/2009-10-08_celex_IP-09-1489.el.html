IP /09/1489  Βρυξέλλες, 8 Οκτωβρίου 2009  28 ευρωπαϊκές εταιρείες δεσμεύονται τώρα να προσελκύσουν περισσότερες γυναίκες στον κλάδο της τεχνολογίας  Η Ευρωπαϊκή Επιτροπή χαιρέτισε σήμερα το γεγονός ότι όλο και περισσότερες ευρωπαϊκές εταιρείες τεχνολογίας δεσμεύονται να προσελκύσουν περισσότερες γυναίκες στον κλάδο των τεχνολογιών πληροφόρησης και επικοινωνίας (ΤΠΕ). Μόνο έξι μήνες αφότου η Ευρωπαϊκή Επιτροπή θέσπισε τον κώδικα βέλτιστων πρακτικών για τις γυναίκες στον κλάδο των ΤΠΕ   (    IP    /09/344)   ο αριθμός των υπογραφόντων που έχουν δεσμευτεί να ενθαρρύνουν νέες γυναίκες να σπουδάσουν και να σταδιοδρομήσουν στους κλάδους των τηλεπικοινωνιών, της τεχνολογίας και του Διαδικτύου έχει αυξηθεί από πέντε που ήταν αρχικά σε 28 σήμερα – δηλαδή πενταπλασιάστηκε. Η Επιτροπή θέσπισε επίσης σήμερα το Ευρωπαϊκό Ευρετήριο για τις Γυναίκες στον κλάδο των ΤΠΕ – ένα νέο ηλεκτρονικό εργαλείο το οποίο θα συγκεντρώνει όλες τις πληροφορίες σχετικά με δραστηριότητες και εργασίες στην ΕΕ σε σχέση με τις γυναίκες και τις ΤΠΕ.  « Χαιρετίζω την αυξανόμενη δέσμευση του κλάδου των ΤΠΕ και ιδίως των 28 υπογραφόντων τον κώδικα δεοντολογίας.  Αυτό δείχνει την αυξημένη ευαισθητοποίηση του κλάδου των ΤΠΕ ο οποίος μπορεί να επωφεληθεί από την οικονομική ανάπτυξη και την καινοτομία και να συμβάλει σ’ αυτές μόνον εφόσον αντιμετωπίσει την έλλειψη του εξειδικευμένου δυναμικού που έως το 2010 ανεμένεται να ανέλθει σε 300.000 άτομα», δήλωσε η Επίτροπος της ΕΕ κα Viviane Reding, αρμόδια για την Κοινωνία της Πληροφορίας και τα Μέσα Επικοινωνίας. «Παρότι οι γυναίκες κατέχουν το 45% των ευρωπαϊκών διδακτορικών, μόνο ένα τέταρτο εξ αυτών είναι στον τομέα της μηχανολογίας, στον μεταποιητικό και στον οικοδομικό τομέα. Στις 116 μεγαλύτερες εταιρείες τηλεπικοινωνιών στην Ευρώπη μόνο το 7% των μελών των διοικητικών συμβουλίων είναι γυναίκες. Θα χρειαστεί να καταβληθούν μεγαλύτερες προσπάθειες για να διπλασιαστεί το ποσοστό αυτό έως το 2015 και να αξιοποιηθεί στο μέγιστο το δυναμικό των γυναικών στον τομέα αυτό. Καλώ λοιπόν όλες τις εταιρείες των ΤΠΕ να υπογράψουν και να εφαρμόσουν σύντομα τον κώδικα.»  Ο κώδικας βέλτιστων πρακτικών στις ΤΠΕ θεσπίστηκε τον Μάρτιο 2009 με σκοπό να ενθαρρύνει νέες γυναίκες να σπουδάσουν και να σταδιοδρομήσουν στον κλάδο των ΤΠΕ. Επικεντρώνεται στην εκπαίδευση και την απασχόληση, με ημέρες που είναι αφιερωμένες στις νέες κοπέλες, στην παρακολούθηση προγραμμάτων, σε ευέλικτα ωράρια εργασίας και άλλες καινοτόμες δραστηριότητες που συμβάλλουν στην ευαισθητοποίηση και στην προσέλκυση των γυναικών στον κλάδο της τεχνολογίας. Μετά τη δρομολόγησή του, τον Μάρτιο του 2009, ο κώδικας έχει υπογραφεί από 28 οργανώσεις συμπεριλαμβανομένων μεγάλων εταιρειών, μικρομεσαίων επιχειρήσεων (ΜΜΕ), γραφείων παροχής συμβουλών, ακαδημαϊκών ιδρυμάτων, ΜΚΟ και ρυθμιστικών αρχών τηλεπικοινωνιών.  Παρότι ο αριθμός των φοιτητριών στους κλάδους των επιστημών, των τεχνολογιών και των ΤΠΕ σε πανεπιστημιακό επίπεδο σημειώνει αύξηση, ο αριθμός των ανδρών είναι αισθητά μεγαλύτερος. Το 2006 το 41% των κατόχων διδακτορικών τίτλων στις επιστήμες, στα μαθηματικά και στην πληροφορική ήταν γυναίκες. Το ίδιο έτος το 25% των κατόχων διδακτορικών τίτλων στον κλάδο της μηχανολογίας, στον μεταποιητικό και οικοδομικό τομέα ήταν γυναίκες. Ωστόσο, το 2006 πάνω από τα τρία τέταρτα όλων των πτυχιούχων ερευνητών στον τομέα της πληροφορικής ήταν άνδρες.  Παρόλο ότι οι γυναίκες εξοικειώνονται όλο και περισσότερο με την πληροφορική και το Διαδίκτυο, οι διαφορές παραμένουν. Το ποσοστό των πτυχιούχων γυναικών στις επιστήμες και την τεχνολογία ποικίλλει από 44% στην Εσθονία έως 20% στις Κάτω Χώρες. Το 81% των νεαρών γυναικών της Ολλανδίας ηλικίας από 16 μέχρι 24 ετών χρησιμοποιούν τον ηλεκτρονικό υπολογιστή καθημερινά, αλλά μόνο 38% στη Βουλγαρία, σε σύγκριση με 89% και 38% για τους άνδρες στις ίδιες χώρες. Σε ολόκληρη την ΕΕ το 38% των ανδρών χρησιμοποιούν το Διαδίκτυο σε καθημερινή βάση και μόνο το 28% των γυναικών, αλλά η διαφορά αυτή μεταξύ των φύλων είναι μικρότερη από επτά ποσοστιαίες μονάδες στην Ιρλανδία, την Ελλάδα, τη Γαλλία, την Πορτογαλία και τη Φινλανδία καθώς και στις 12 χώρες που προσχώρησαν στην ΕΕ από το 2004.  Οι εταιρείες και οι οργανώσεις που έχουν υπογράψει τον κώδικα δεοντολογίας δεσμεύονται να αυξήσουν τον αριθμό των γυναικών με ανώτερες σπουδές στις επιστήμες, στις τεχνολογίες και στη μηχανική καθώς και να προσλάβουν και να διατηρήσουν τα γυναικεία ταλέντα στους ευρωπαϊκούς τομείς των τηλεπικοινωνιών και των κλάδων που συνδέονται με το Διαδίκτυο. Τα προγράμματα καθοδήγησης, οι ημέρες ελεύθερης προσέλευσης του κοινού (open days) και τα θερινά μαθήματα πληροφορικής (computer camps) είναι ορισμένοι τρόποι με τους οποίους οι εταιρείες αυτές προσελκύουν (νεαρές) γυναίκες στον κλάδο.  Ένα νέο εργαλείο παρουσιάστηκε επίσης σήμερα στις Βρυξέλλες. Πρόκειται για ένα ηλεκτρονικό Ευρετήριο για τις Γυναίκες στις ΤΠΕ   (     www     .     ictwomendirectory     .     eu     )   . Θα καλύπτει τρεις διαφορετικούς τομείς: την τεχνολογία, τη δημιουργία κοινοτήτων και τις επιχειρηματικές δραστηριότητες. Το Ευρετήριο συγκεντρώνει σε μία διεπαφή όλες τις δραστηριότητες, τις προσφορές θέσεων απασχόλησης, τη νομοθεσία και τις στατιστικές σε σχέση με τις γυναίκες στις ΤΠΕ. Παρέχει επισκόπηση των εξελίξεων του εν λόγω τομέα στην Ευρώπη και δυνατότητες συνεργασίας και διαδικτύωσης μεταξύ των διαφόρων φορέων. 1000 ενδιαφερόμενα μέρη κλήθηκαν να συμμετάσχουν στο Ευρετήριο.  Ιστορικό  Ο κώδικας βέλτιστων πρακτικών για τις γυναίκες στις ΤΠΕ αποσκοπεί να προσελκύσει νεαρές κοπέλες της δευτεροβάθμιας ή τριτοβάθμιας εκπαίδευσης στον τομέα της υψηλής τεχνολογίας αλλά και να διατηρήσει και να προωθήσει τις γυναίκες που εργάζονται ήδη στον τομέα αυτό. Τα ονόματα των 28 υπογραφόντων ανακοινώθηκαν στο εργαστήριο   "     More          women     ,   better          jobs          and          boosting          growth     "   , το οποίο πραγματοποιήθηκε στις Βρυξέλλες στις 8 Οκτωβρίου.  Οι εταιρείες οι οποίες έχουν υπογράψει μέχρι σήμερα τον κώδικα είναι:    Alcatel     -     Lucent   (Γαλλία),   APSCO   (ΗΒ),   CISCO   ,   European          Center          for          Women          and          Technology   ,   e     -     SKILLS   (ΗΒ),   Equalitec   (ΗΒ),   Google   ,   HP   ,   IMEC   (Βέλγιο),   Infineon   ,   IT          Synergy   (ΗΒ),   Lebanese          Telecommunication          Authority   (Λίβανος),   Microsoft   ,   Motorola   ,   Orange          France     -     Telecom   (Γαλλία),   Panasonic   ,   Papirbredden          Innovasjon   (Νορβηγία),   Portia   (ΗΒ),   Promis     @     Service   (Λουξεμβούργο),   P     31   Consulting   (ΗΒ),   Research          Council          of          Norway   ,   SAP   ,   Sharpe          Thinking        (ΗΒ),   Simula   (Νορβηγία),   Sony          Europe   ,   Steinbeis     -     Europa     -     Zentrum   (Γερμανία),   University          of          Liverpool        (ΗΒ), και   Women          in          Technology   (ΗΒ).  Οι υπογράφοντες τον κώδικα βέλτιστων πρακτικών για γυναίκες στις ΤΠΕ:    http     ://     ec     .     europa     .     eu     /     information     _     society     /     activities     /     itgirls     /     signatories     /     index     _     en     .     htm     Δικτυακός τόπος της Ευρωπαϊκής Επιτροπής σχετικά με τις γυναίκες και τις ΤΠΕ:   www    .    ec    .    europa    .    eu    /    itgirls    Ευρετήριο για τις Γυναίκες στον κλάδο των ΤΠΕ:    http     ://     www     .     ictwomendirectory     .     eu     Βίντεο με θέμα «Γυναίκες στις ΤΠΕ» : « ICT  is  wicked » («οι ΤΠΕ είναι πικάντικες»):    http     ://     www     .     youtube     .     com     /     watch     ?     v     =     Mmhe     36     xwS     -     Y
