IP/09/1187  Βρυξέλλες, 24 Ιουλίου 2009  Το 72% των Ευρωπαίων έχει υψηλές προσδοκίες ως προς τον ρόλο της ΕΕ στο μετριασμό της ανεργίας  Σύμφωνα με μια νέα έρευνα που δημοσιεύεται σήμερα , το 61% των Ευρωπαίων πιστεύουν ότι θα πρέπει να αναμένονται περαιτέρω επιπτώσεις της οικονομικής κρίσης στις θέσεις εργασίας. T ο ένα τρίτο των εργαζομένων «ανησυχεί πολύ» ότι ενδέχεται να χάσει την εργασία του λόγω της κρίσης. Εντούτοις το 72% των Ευρωπαίων πιστεύει ότι η ΕΕ έχει θετικό αντίκτυπο στη δημιουργία νέων θέσεων εργασίας και στην καταπολέμηση της ανεργίας και το ένα τρίτο γνωρίζει το Ευρωπαϊκό Κοινωνικό Ταμείο - το κύριο μέσο επένδυσης  της ΕΕ στους εργαζόμενους και στη διατήρηση της εργασίας τους.  «Δεν με εκπλήσσει το αποτέλεσμα της έρευνας αυτής. Δ ικαιολογημένα οι Ευρωπαίοι ανησυχούν όσον αφορά τον αντίκτυπο της κρίσης στις θέσεις εργασίας τους και τις οικογένειές τους», αναφέρει ο Vladim ι r Š pidla , Επίτροπος αρμόδιος για την απασχόληση, τις κοινωνικές υποθέσεις και την ισότητα των ευκαιριων. Προσθέτει δε: «Αυτός είναι ο λόγος για τον οποίο αναλήφθηκε δράση σε ευρωπαϊκό επίπεδο από το αρχικό στάδιο εμφάνισης της κρίσης, για τον περιορισμό των επιπτώσεων της στις θέσεις εργασίας. Πρόσφατα θεσπίσαμε μικροπιστώσεις για άτομα που επιθυμούν να δημιουργήσουν τη δική τους επιχείρηση, θεσπίσαμε χρηματοδότηση από το ΕΚΤ σε ποσοστό 100% για τα επόμενα δύο χρόνια, ώστε να καταστεί δυνατή η συνεχής κατάρτιση των εργαζομένων, και κάναμε έκκληση στα κράτη μέλη να διαθέσουν 5 εκατομμύρια θέσεις μαθητείας για τους νέους που αφήνουν το σχολείο. Τα μέτρα αυτά θα βοηθήσουν τους Ευρωπαίους να παραμείνουν στην εργασία τους και θα βοηθήσουν να επιστρέψουν στις θέσεις εργασίας τους αν τις έχουν χάσει.  Όσον αφορά το ρόλο της ΕΕ στην απασχόληση, το 52% των Ευρωπαίων τον θεωρεί θετικό, και ο αριθμός αυτός αυξάνεται σημαντικά όταν εξετάζονται συγκεκριμένα ζητήματα. Το 78% πιστεύει ότι η ΕΕ διαδραματίζει θετικό ρόλο στη βελτίωση της πρόσβασης στην εκπαίδευση και την κατάρτιση, το 76% στην προώθηση της ισότητας των φύλων, το 73% στην καταπολέμηση άλλων μορφών διακρίσεων και το 72% στη δημιουργία ευκαιριών απασχόλησης και στην καταπολέμηση της ανεργίας.  Σ ύμφωνα με τα αποτελέσματα της έρευνας, περίπου το 3,5% των εργαζόμενων Ευρωπαίων είχε προσωπική εμπειρία απώλειας θέσης εργασίας λόγω της οικονομικής κρίσης. Το 24% των ερωτηθέντων γνωρίζει έναν συνάδελφο που έχασε την εργασία του και το 36% γνωρίζει κάποιον φίλο ή μέλος της οικογένειάς του που έχει υποστεί τις επιπτώσεις. Εντονότερες επιπτώσεις έχουν υποστεί η Λετονία, η Λιθουανία, η Ισπανία και η Ιρλανδία, ενώ οι άνθρωποι στο Λουξεμβούργο, την Ελλάδα και τις Κάτω Χώρες αντιμετώπισαν συγκριτικά λιγότερες απώλειες θέσεων εργασίας.   Το έ να τρίτο των εργαζόμενων Ευρωπαίων (32%) «ανησυχεί πολύ»  για το ενδεχόμενο να χάσει την εργασία του στο μέλλον, με περισσότερους να ανησυχούν μήπως χάσει την εργασία του ο σύντροφός τους (38%) ή μήπως χάσουν την εργασία τους τα παιδιά τους (47%). Το επίπεδο ανησυχίας συνδέεται έντονα με το αναφερόμενο ποσοστό απώλειας θέσεων εργασίας· οι πολίτες εκείνων των χωρών που είχαν τις περισσότερες απώλειες θέσεων εργασίας ανησυχούν επίσης περισσότερο για περαιτέρω περικοπές θέσεων εργασίας.  Η ανησυχία για τις απώλειες θέσεων εργασίας εξηγείται και συνδυάζεται με το γεγονός ότι τουλάχιστον οι 6 στους 10 Ευρωπαίους θεωρούν ότι τα χειρότερα φαινόμενα της οικονομικής κρίσης δεν έχουν ακόμα εμφανιστεί, και μόνο το 28% πιστεύει ότι η κρίση έφτασε στο αποκορύφωμά της, με τα υψηλότερα επίπεδα στις Βαλτικές χώρες (82% στη Λετονία, 76% στην Εσθονία και 74% στη Λιθουανία πιστεύουν ότι οι χειρότερες επιπτώσεις δεν έχουν ακόμη γίνει αισθητές). Σε χώρες οι οποίες έχουν εφαρμόσει συνολικές προσεγγίσεις ευελιξίας με ασφάλεια φαίνεται να υπάρχει μεγαλύτερη εμπιστοσύνη. Το 45% των Σουηδών και το 36% των Δανών πιστεύουν ότι το αποκορύφωμα της κρίσης έχει ήδη περάσει.  Εάν έπρεπε να βρούν μια νέα εργασία, οι περισσότεροι ερωτηθέντες θα επέλεγαν τον ίδιο τύπο εργασίας στον ίδιο τόπο ή, εναλλακτικά, θα διεύρυναν την αναζήτησή τους σε διαφορετικό τόπο, επιδεικνύοντας περισσότερη προθυμία για μετακίνηση προς μια νέα περιοχή απ' ότι για μετακίνησή τους προς έναν νέο τύπο εργασίας. Περίπου ο ένας στους τέσσερις από τους Ευρωπαίους που δεν εργάζονται λέει ότι θα δεχόταν οποιαδήποτε εργασία·ένα αποτέλεσμα που δεν έχει αλλάξει σημαντικά από το 2006. Η πλειονότητα των Ευρωπαίων θεωρεί ότι, στην εποχή μας, η επαγγελματική πείρα και τα προσόντα είναι οι δύο σημαντικότεροι παράγοντες που συμβάλλουν στην εξεύρεση μια νέας θέσης εργασίας με ευκολία, ακολουθούμενοι από την προσαρμοστικότητα.  Συνολ ικά, το ένα τρίτο των Ευρωπαίων (33%) γνωρίζει το Ευρωπαϊκό Κοινωνικό Ταμείο (ΕΚΤ), το κυριότερο μέσο της ΕΕ για την υποστήριξη εκείνων που ενδέχεται να χάσουν την εργασία τους λόγω της κρίσης. Το Ταμείο είναι περισσότερο γνωστό στη Σλοβακία (59%), την Πορτογαλία (58%) και την Ισπανία (53%) και λιγότερο στη Δανία (17%). Το ένα τρίτο εκείνων που ερωτήθηκαν θεωρεί ότι τα κονδύλια του προϋπολογισμού της ΕΕ που διατίθενται για το ΕΚΤ, περίπου 10%, είναι πάρα πολύ λίγα και μόνο το 5% το θεώρησε πάρα πολύ.   Η έκθεση, μια περίληψη και τα χαρακτηριστικά 27 επιμέρους χωρών είναι τώρα διαθέσιμα.   Περισσότερες πληροφορίες  Ειδικό Ευρωβαρόμετρο 316: Ευρωπαϊκή πολιτική απασχόλησης και κοινωνική πολιτική:    http     ://     ec     .     europa     .     eu     /     public     _     opinion     /     index     _     en     .     htm     Διαδικτυακός τόπος της Ευρωπαϊκής Επιτροπής για τον κοινωνικό αντίκτυπο της οικονομικής κρίσης    http     ://     ec     .     europa     .     eu     /     social     /     main     .     jsp     ?     langId     =     en     &amp;     catId     =736
