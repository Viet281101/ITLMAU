IP/09/348
Βρυξέλλες, 4
Μαρτίου 2009Δημοσίευση
της Γενικής
Έκθεσης επί της
δραστηριότητας
της Ευρωπαϊκής
Ένωσης το 2008Η
Επιτροπή
δημοσίευσε τη
Γενική Έκθεση
επί της
δραστηριότητας
της Ευρωπαϊκής
Ένωσης όσον
αφορά τις
δραστηριότητες
στην Ένωση κατά
το 2008. Μεταξύ των
σημαντικών
γεγονότων των
δώδεκα αυτών
μηνών, η
διεθνής
χρηματοοικονομική
κρίση, η αλλαγή
του κλίματος
και πολλές
διεθνείς
συγκρούσεις
προκάλεσαν την
ταχεία και
αποτελεσματική
αντίδραση της
Ευρώπης και
έφεραν την
Ένωση στο
προσκήνιο της
διεθνούς
πολιτικής
σκηνής. Η
διαδικασία
κύρωσης της
συνθήκης της
Λισαβόνας, που
επιβραδύνθηκε
με την
επικράτηση του
«όχι» στο
εαρινό
ιρλανδικό
δημοψήφισμα
και η οποία
έλαβε νέα ώθηση
κατά το
Ευρωπαϊκό
Συμβούλιο του
Δεκεμβρίου,
αποτέλεσε το
θεσμικό
γεγονός του
έτους.
Με την
ευκαιρία της
έκδοσης της
Γενικής
Έκθεσης 2008, ο
Πρόεδρος Barroso
δήλωσε ότι
«μετά από
πενήντα έτη
ύπαρξης, τα
ευρωπαϊκά
όργανα
απέδειξαν τη
ικανότητά τους
να αντιδρούν
ταχέως στις
παγκόσμιες
προκλήσεις που
αντιμετωπίστηκαν
κατά το 2008. Η
οικονομική και
νομισματική
ένωση που
εόρτασε κατά το
έτος αυτό τα
δέκα έτη
λειτουργίας
της, απέδειξε
επίσης πόσο
σημαντική
προστασία
συνιστά το ευρώ
έναντι μιας
παγκόσμιας
χρηματοοικονομικής
κρίσης».
Η Γενική
Έκθεση
καλύπτει τις
εργασίες όλων
των οργάνων και
οργανισμών της
Ένωσης και
στόχος της
είναι να δώσει
μια γενική
εικόνα των
σημαντικών
γεγονότων και
των
καθοριστικών
τάσεων που
κυριάρχησαν
στην ΕΕ κατά το
2008.
Το 2008 ήταν έτος
πλούσιο σε
σημαντικές
προκλήσεις
στις οποίες τα
κράτη μέλη και
τα θεσμικά
όργανα έδωσαν
κοινές
απαντήσεις. Η
Ευρωπαϊκή
Ένωση ανέλαβε
ηγετικό ρόλο
στην προώθηση
πραγματικής
και πλήρους
μεταρρύθμισης
του διεθνούς
χρηματοοικονομικού
συστήματος. Για
να
αντιμετωπιστούν
οι επιπτώσεις
της
χρηματοοικονομικής
κρίσης στις
ευρωπαϊκές
οικονομίες,
θεσπίστηκαν
επείγοντα
μέτρα
προκειμένου να
συντονιστούν
οι ευρωπαϊκές
αντιδράσεις
στην παγκόσμια
αυτή κρίση. Το
ευρωπαϊκό
σχέδιο για την
ανάκαμψη της
οικονομίας, το
οποίο
προβλέπει
μεσοπρόθεσμα
μέτρα για να
τονωθεί η
ζήτηση,
αποβλέπει
επίσης στη
διατήρηση της
απασχόλησης
και στην
αποκατάσταση
της
εμπιστοσύνης.
Εξάλλου,
προβλέπει
στοχοθετημένα
και προσωρινά
μέτρα
δημοσιονομικής
ανάκαμψης της
τάξης των 200
δισεκατ. ευρώ,
δηλαδή του 1,5% του
ακαθάριστου
εγχώριου
προϊόντος
(ΑΕγχΠ) της
Ένωσης.
Τα θεσμικά
όργανα
ανέλαβαν
εξάλλου
σημαντικές
δεσμεύσεις
κατά το 2008 όσον
αφορά τον άλλο
μεγάλο φάκελο
του έτους, τη
θέσπιση μιας
ευρωπαϊκής
ενεργειακής
πολιτικής που
να λαμβάνει
υπόψη την
αλλαγή του
κλίματος.
Πράγματι, κατά
το Ευρωπαϊκό
Συμβούλιο του
Δεκεμβρίου
συνήφθη
συμφωνία που
αφορά φιλόδοξη
δέσμη μέτρων
για την
ενέργεια και το
κλίμα, με στόχο
να αποκτήσει η
Ένωση τα μέσα
ώστε να μειώσει
κατά 20%
τουλάχιστον
τις εκπομπές
αερίων
θερμοκηπίου
και να αυξήσει
σε 20% το τμήμα των
ανανεώσιμων
πηγών
ενέργειας στην
κατανάλωση
ενέργειας
μέχρι το έτος 2020.
Άλλη
σημαντική
εξέλιξη κατά το
2008 ήταν η
διεξαγωγή της
διαδικασίας
κύρωσης της
συνθήκης της
Λισαβόνας. Το
μόνο κράτος που
οργάνωσε
δημοψήφισμα, η
Ιρλανδία, την
καταψήφισε με 53,4%
στο
δημοψήφισμα
που οργάνωσε
στις 12 Ιουνίου.
Ωστόσο, βρέθηκε
κάποια
διέξοδος: η
Ένωση θα
διευκρινίσει
με νομικά
δεσμευτικές
δηλώσεις τις
πτυχές της
συνθήκης που
προκαλούν τις
ανησυχίες που
εκδηλώθηκαν
στην Ιρλανδία,
όπου θα
πραγματοποιηθεί
νέο
δημοψήφισμα
κατά τη
διάρκεια του 2009
και πριν τη
λήξη της
θητείας της
σημερινής
Επιτροπής.
Η εξωτερική
πολιτική
κατέλαβε
σημαντική θέση
στην ευρωπαϊκή
σκηνή κατά το 2008,
από το σχέδιο
της Ένωσης για
τη Μεσόγειο έως
την ανατολική
εταιρική σχέση
με τις χώρες
της Ανατολικής
Ευρώπης,
περιλαμβανομένης
της ανάπτυξης
της «συνεργίας
του Ευξείνου
Πόντου».
Επιπλέον, η
Ένωση έδωσε
προτεραιότητα
στην επίλυση
της ανοιχτής
σύγκρουσης που
ξέσπασε στη
Γεωργία και στο
πρόβλημα της
ασφάλειας
ενεργειακού
εφοδιασμού.
Σε 250 περίπου
σελίδες, τα
σχετικά με τους
τομείς
δραστηριότητας
γεγονότα που
παρουσιάζει η
έκθεση είναι
κατανεμημένα
με βάση τους
τέσσερις
στρατηγικούς
στόχους που
καθορίστηκαν
από την
Επιτροπή κατά
την έναρξη της
θητείας της:
ευημερία,
αλληλεγγύη,
ασφάλεια και ο
ρόλος της
Ένωσης ως
παγκόσμιου
εταίρου.
Εξάλλου, τρία
άλλα κεφάλαια
είναι
αφιερωμένα
αντίστοιχα
στις
δραστηριότητες
των οργάνων και
οργανισμών,
στον
προϋπολογισμό
και στις
χρηματοοικονομικές
δραστηριότητες
καθώς και στο
γενικό
πολιτικό και
οικονομικό
πλαίσιο των
κοινοτικών
δραστηριοτήτων.
Στο τελευταίο
αυτό κεφάλαιο
υπογραμμίζεται
μεταξύ άλλων η
πρόοδος που
έχει σημειωθεί
κατά το 2008 σε
θεμελιώδεις
τομείς όπως η
βελτίωση της
νομοθεσίας και
η μείωση των
διοικητικών
επιβαρύνσεων
για τις
επιχειρήσεις.
Οι
ενδιαφερόμενοι
μπορούν να
έχουν πρόσβαση
στο Διαδίκτυο
στη
δημοσιευόμενη
σε είκοσι δύο
επίσημες
γλώσσες της
Ένωσης Γενική
Έκθεση μέσω του
εξυπηρετητή Europa: http://europa.eu/generalreport/fr/welcome.htm.
Προσεχώς η εν
λόγω έκθεση θα
διατίθεται στα
διάφορα σημεία
πώλησης των
εκδόσεων της
Ευρωπαϊκής
Ένωσης.
