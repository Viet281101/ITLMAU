IP/09/969  Βρυξέλλες, 19 Ιουνίου 2009  Πράσινη Εβδομάδα 2009: Κλιματική αλλαγή – δράση και προσαρμογή  Εν όψει της νέας διεθνούς συμφωνίας για το κλίμα που αναμένεται να οριστικοποιηθεί τον Δεκέμβριο στη διάσκεψη της Κοπεγχάγης, είναι φυσικό να εστιαστεί στην κλιματική αλλαγή το συνέδριο της Ευρωπαϊκής Επιτροπής για την Πράσινη Εβδομάδα 2009 που θα πραγματοποιηθεί από τις 23 έως τις 26 Ιουνίου στις Βρυξέλλες, στο κτήριο Charlemagne . Με το σύνθημα «δράση και προσαρμογή», η Πράσινη Εβδομάδα – το μεγαλύτερο ετήσιο συνέδριο με θέμα την ευρωπαϊκή περιβαλλοντική πολιτική – θα εξετάσει τις πολύπλευρες προκλήσεις που συνεπάγονται η μείωση των εκπομπών αερίων του θερμοκηπίου, στην Ευρωπαϊκή Ένωση και σε παγκόσμιο επίπεδο, και η προσαρμογή στην ήδη συντελούμενη κλιματική αλλαγή. Σε οκτώ συνεδρίες θα επιχειρηθεί επίσης να διαμορφωθεί με χρονικό ορίζονται το 2050 μια ρεαλιστική προοπτική για έναν κόσμο χαμηλών εκπομπών διοξειδίου του άνθρακα. Στην τριήμερη εκδήλωση αναμένεται να συμμετάσχουν άνω των 4.000 ατόμων από την Ευρώπη και άλλα μέρη του κόσμου. Στην καταληκτική συνεδρία της 26 ης Ιουνίου, ο πρόεδρος της Επιτροπής Jos é Manuel Barroso θα εκφωνήσει την κεντρική ομιλία του συνεδρίου, η οποία θα επικεντρωθεί στις προοπτικές για τη συμφωνία της Κοπεγχάγης.  Ο αρμόδιος για το περιβάλλον επίτροπος Σταύρος Δήμας δήλωσε σχετικά: «Με την επικείμενη διάσκεψη της Κοπεγχάγης, το 2009 θα μπορούσε να αποτελέσει ιστορική καμπή στον αγώνα για να μην αποκτήσει η κλιματική αλλαγή επικίνδυνη διάσταση και να μην αποτελέσει αιτία μιζέριας για μεγάλες ομάδες ανθρώπων. Το περιεκτικό πρόγραμμα της Πράσινης Εβδομάδας θα επιτρέψει στους συμμετέχοντες να ανταλλάξουν γνώσεις για ένα ευρύ φάσμα πτυχών της κλιματικής αλλαγής, προκλήσεις που καλούνται τώρα να αντιμετωπίσουν οι πολιτικοί ιθύνοντες, οι οικονομικοί φορείς και η κοινωνία εν γένει.»  36 συνεδρίες για τέσσερα θεματικά πεδία  Στον ένατό του χρόνο, το συνέδριο της Πράσινης Εβδομάδας, με την έκθεση που το συνοδεύει, έχει πλέον καθιερωθεί ως ένα μείζον ετήσιο φόρουμ διαλόγου και ανταλλαγής πείρας, εμπειρογνωμοσύνης και βέλτιστων πρακτικών στον τομέα της προστασίας του περιβάλλοντος.  Η Πράσινη Εβδομάδα θα συγκεντρώσει εκπροσώπους διαφόρων βαθμίδων διακυβέρνησης, διεθνών οργανισμών, επιχειρήσεων, μη κυβερνητικών οργανώσεων, καθώς και της επιστημονικής και της ακαδημαϊκής κοινότητας. Στόχος θα είναι να αναζητηθούν οι αποτελεσματικότεροι τρόποι προστασίας και βελτίωσης του περιβάλλοντος της Ευρώπης, τόσο για την τρέχουσα όσο και για τις μελλοντικές γενεές. Η συμμετοχή στην εκδήλωση είναι δωρεάν. Μέχρι σήμερα, έχουν εγγραφεί περισσότερα από 4.000 άτομα.  Οι πτυχές της κλιματικής αλλαγής που εξετάζονται στην Πράσινη Εβδομάδα 2009 εντάσσονται σε τέσσερις ενότητες: Οι πολιτικές της ΕΕ για την κλιματική αλλαγή· η διεθνής διάσταση· ζώντας με την κλιματική αλλαγή· και «το όραμα για το 2050: μια κοινωνία χωρίς διοξείδιο του άνθρακα». Το πρόγραμμα περιλαμβάνει 36 συνεδρίες, ορισμένες από τις οποίες διοργανώνονται σε συνεργασία με την ομάδα προβληματισμού (think -tank ) των Βρυξελλών «Φίλοι της Ευρώπης» (Friends of Europe ), όπως επίσης έναν μικρό αριθμό παράλληλων συνεδριών.  Τα ευρύ φάσμα των ζητημάτων που θα καλυφθούν περιλαμβάνει την εφαρμογή της δέσμης μέτρων της ΕΕ για το κλίμα και την ενέργεια, τις επιπτώσεις της κλιματικής αλλαγής στην απασχόληση και την κοινωνική συνοχή, τον τρόπο προσαρμογής της βιοποικιλότητας στην κλιματική αλλαγή, το «πρασίνισμα» της οικονομίας, τα προβλήματα της γεωργίας, τη διάσταση της διεθνούς ασφάλειας και τις τελευταίες εξελίξεις στον τομέα της δέσμευσης και αποθήκευσης του διοξειδίου του άνθρακα.  Ο επίτροπος Δήμας θα μιλήσει στην εναρκτήρια συνεδρία υψηλού επιπέδου, καθώς και στην καταληκτική συνεδρία, εστιαζόμενος στην «πορεία προς την Κοπεγχάγη». Πέραν του προέδρου Barroso , οι άλλοι ομιλητές της καταληκτικής συνεδρίας είναι ο υπουργός περιβάλλοντος της Σουηδίας Andreas Carlgren και ο καθηγητής Wang Yi της κινεζικής ακαδημίας των επιστημών.  Μεταξύ των άλλων ομιλητών στην Πράσινη Εβδομάδα 2009 περιλαμβάνονται οι εξής:   Ladislav Miko , υπουργός περιβάλλοντος της Τσεχικής Δημοκρατίας    ΑΕ Roy Mickey Joy , πρέσβης του Βανουάτου    Α Ε Joy Grant , πρέσβης του Μπελίζε     Festus  Mogae , ειδικός απεσταλμένος του ΟΗΕ για την κλιματική αλλαγή    Καθηγητής Jean -Pascal van Ypersele , αντιπρόεδρος της Διακυβερνητικής Επιτροπής για τη Αλλαγή του Κλίματος (IPCC) του ΟΗΕ   Tony Long , διευθυντής του Γραφείου Ευρωπαϊκής Πολιτικής του WWF   Steve Fludder , αντιπρόεδρος του GE Ecomagination    Jeff McNeely , επιστημονικός διευθυντής της Διεθνούς Ένωσης για τη Διατήρηση της Φύσης   Ray Hammond, συγγραφέας και μελλοντολόγος    Όλες οι συνεδρίες θα καλύπτονται με απευθείας σύνδεση με τον δικτυακό τόπο της Πράσινης Εβδομάδας:    http://ec.europa.eu/environment/greenweek/home.html   .   Βραβεία LIFE και βραδινές εκδηλώσεις  Στις 24 Ιουνίου, από τις 2 μ.μ. έως τις 4 μ.μ., θα γίνει η παρουσίαση και η απονομή των βραβείων των πέντε καλύτερων («Best of the Best ») έργων LIFE -Περιβάλλον για το 2008-2009 και των πέντε καλύτερων έργων LIFE -Φύση για το 2007-2008. Τα έργα LIFE -Περιβάλλον που θα βραβευθούν προέρχονται από τη Δανία, το Λουξεμβούργο, την Ιταλία (2) και το Ηνωμένο Βασίλειο, τα δε έργα LIFE -Φύση από την Ισπανία, τη Φιλανδία (2), την Ουγγαρία και την Ελλάδα.   Περισσότερες   πληροφορίες σχετικά με τα έργα διατίθενται στους ακόλουθους δικτυακούς τόπους:     http    ://    ec    .    europa    .    eu    /    environment    /    life    /    bestprojects    /    best    2008-2009/    index    .    htm  (LIFE - Περιβάλλον)    http://ec.europa.eu/environment/life/bestprojects/bestnat2007-2008/index.htm       ( LIFE- Φύση)  Στη διάρκεια της Πράσινης Εβδομάδας θα διοργανώνονται κάθε βράδυ εκδηλώσεις, μεταξύ των οποίων η προβολή, στις 24 Ιουνίου, της νέας ταινίας για την κλιματική αλλαγή  The  Age  of  Stupid (Η εποχή των Ηλιθίων) .  Συνεντεύξεις Τύπου  Ο επίτροπος Δήμας και ο υπουργός Miko θα παραχωρήσουν κοινή συνέντευξη Τύπου στις 23  Ιουνίου, ώρα 12.30 μ.μ., στην αίθουσα Τύπου του Berlaymont .  Ο επίτροπος Δήμας και ο υπουργός Carlgren θα παραχωρήσουν κοινή συνέντευξη Τύπου στις 26 Ιουνίου, ώρα 9.15 π.μ., στην αίθουσα Salon Rouge του κτηρίου Charlemagne .  Για λόγους ασφαλείας, όλοι οι συμμετέχοντες, συμπεριλαμβανομένων των δημοσιογράφων που είναι διαπιστευμένοι στα θεσμικά όργανα της ΕΕ, πρέπει να διαθέτουν κονκάρδα της Πράσινης Εβδομάδας που θα τους επιτρέπει την είσοδο στο κτήριο Charlemagne. Η εγγραφή μπορεί να γίνει είτε κατά την άφιξη στο συνέδριο είτε εκ των προτέρων, μέσω του διαδικτύου (το οποίο και συνιστάται) στη διεύθυνση:     https://gw09.regware.be/     Περισσότερες πληροφορίες :   Το πλήρες πρόγραμμα της Πράσινης Εβδομάδας και ενημερωτικό υλικό για τον Τύπο (Press Corner ) διατίθενται στον δικτυακό τόπο     http     ://     ec     .     europa     .     eu     /     environment     /     greenweek     /     home     .     html
