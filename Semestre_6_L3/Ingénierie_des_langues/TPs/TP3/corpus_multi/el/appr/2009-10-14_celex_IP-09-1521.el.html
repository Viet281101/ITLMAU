IP/09/1521  Βρυξέλλες, 14 Οκτωβρίου 2009  Γάλα: Η πρώτη συνεδρίαση της Ομάδας Υψηλού Επιπέδου εξετάζει τις συμβατικές σχέσεις και τη διαπραγματευτική ισχύ στο γαλακτοκομικό τομέα  Η Ομάδα Εμπειρογνωμόνων Υψηλού Επιπέδου (ΟΕΥΕ) για το γάλα συνεδρίασε για πρώτη φορά στις Βρυξέλλες την Τρίτη 13 Οκτωβρίου, προχωρώντας σε εποικοδομητικές συζητήσεις με επίκεντρο τις συμβατικές σχέσεις και τη διαπραγματευτική ισχύ στην αγορά γαλακτοκομικών προϊόντων. Η ΟΕΥΕ συγκροτήθηκε από την Ευρωπαϊκή Επιτροπή με αποστολή να διερευνήσει τις μεσοπρόθεσμες και μακροπρόθεσμες προοπτικές του τομέα γαλακτοκομικών προϊόντων, ιδίως ενόψει της σταδιακής κατάργησης των ποσοστώσεων γάλακτος, η οποία θα ολοκληρωθεί τον Απρίλιο του 2015. Οι εργασίες της διεξάγονται παράλληλα με τα μέτρα που έθεσε σε εφαρμογή η Επιτροπή, με στόχο την βραχυπρόθεσμη σταθεροποίηση της αγοράς γαλακτοκομικών προϊόντων. Πρόεδρος της ΟΕΥΕ είναι ο Jean -Luc Demarty , ο Γενικός Διευθυντής της Επιτροπής για τα θέματα Γεωργίας και Αγροτικής Ανάπτυξης, ενώ τα κράτη μέλη εκπροσωπούνται από ανωτάτους υπαλλήλους. Σχεδιάζεται να πραγματοποιηθούν περαιτέρω συνεδριάσεις μία φορά το μήνα, ενώ η ΟΕΥΕ θα παρουσιάσει την τελική της έκθεση έως τα τέλη Ιουνίου του 2010.  Κατά τη συνεδρίαση άρχισαν οι συζητήσεις για το πρώτο πλέγμα θεμάτων που είχαν καθορισθεί στην ημερήσια διάταξη της ομάδας: συμβατικές σχέσεις και διαπραγματευτική ισχύς. Ο αρχικός κύκλος συνομιλιών εστιάστηκε στα ακόλουθ α ζητήματα:   1) Υπάρχει ανάγκη για τυποποιημένες συμβάσεις μεταξύ των γεωργών που παράγουν γαλακτοκομικά προϊόντα και των αγοραστών γαλακτοκομικών προϊόντων /των μονάδων μεταποίησης, προκειμένου να κατοχυρώνεται ο ανεφοδιασμός με νωπό γάλα;   Θα βοηθούσαν να μειωθούν τα μεγάλα περιθώρια διακυμάνσεων;  Θα έπρεπε να είναι υποχρεωτικ ές για όλες τις παραδόσεις προϊόντων ή να εναπόκεινται στη διακριτική ευχέρεια των συμβαλλόμενων μερών;    2) Ποιές θα έπρεπε να είναι οι απαραίτητες συνιστώσες των συμβάσεων αυτού του είδους;   Τιμή; Πώς θα ήταν δυνατόν αυτές να αποτελούν αντικείμενο ελεύθερης διαπραγμάτευσης μεταξύ των συμβαλλόμενων μερών, εξασφαλίζοντας ταυτόχρονα ισότιμους όρους μεταχείρισης για παρόμοιες συναλλαγές;  Όγκος – προκαθορισμένος; Πώς θα έπρεπε να καθιερωθούν οι διαδικασίες επιμέρους παράδοσης ή οι πρόσθετων παραδόσεων;  Διάρκεια – ποιά είναι η προσήκουσα περίοδος; Πρέπει η υποχρεωτική ελάχιστη περίοδος να καθορίζεται εκ των προτέρων;   3) Πώς πρέπει να αντιμετωπίζονται οι περιπτώσεις παραβίασης των συμβάσεων?   Με βάση τη νομοθεσία για τις ιδιωτικές συμβάσεις ή με μέτρα αναγκαστικής εκτέλεσης εκ μέρους των κρατών μελών ?    4) Πώς μπορεί να ενισχυθεί η διαπραγματευτική ισχύς των αγροτών;    Ποιο ρόλο θα μπορούσαν να διαδραματίσουν οι οργανώσεις των αγροτών (παραγωγών) στο πλαίσιο αυτό;  Μελλοντικές εργασίες :   Οι επόμενες συνεδριάσεις της ΟΕΥΕ θα πραγματοποιηθούν στις 10 Νοεμβρίου και στις 8 Δεκεμβρίου με αντικείμενο αυτό το πλέγμα θεμάτων. Οι περαιτέρω συνεδριάσεις θα σχεδιάζονται σε μηνιαία βάση.   Θα πραγματοποιηθούν ακροάσεις με τους βασικούς συντελεστές από τη συνεδρίαση του Νοεμβρίου και μετά. Σε αυτούς συγκαταλέγονται, μεταξύ άλλων, οργανώσεις που εκπροσωπούν τους παραγωγούς και τις μεταποιητικές μονάδες, οι εθνικές αρχές ανταγωνισμού, ακαδημαϊκοί κύκλοι, οι καταναλωτές και οι οργανώσεις διανομής. Κατά τη συνεδρίαση του Ιανουαρίου θα επιδιωχθεί επίσης να συγκεντρωθούν οι εμπειρίες που έχουν υπάρξει σε τρίτες χώρες.  Προγραμματίζεται να οργανωθεί σχετική διάσκεψη τον Μάρτιο του 2010. Από τον Ιανουάριο του 2010 θα αρχίσουν οι διαβουλεύσεις στο διαδίκτυο και θα περατωθούν λίγο πριν τη διάσκεψη.  Για περισσότερες πληροφορίες:   http    ://    ec    .    europa    .    eu    /    agriculture    /    markets    /    milk    /    index    _    en    .    htm
