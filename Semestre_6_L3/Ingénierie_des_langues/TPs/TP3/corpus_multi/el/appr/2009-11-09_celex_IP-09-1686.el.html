IP /09/1686  Βρυξέλλες , 9 Νοεμβρίου 2009   Νέα δημοσκόπηση – 16% των Ευρωπαίων αναφέρουν ότι αντιμετωπίζουν διακριτική μεταχείριση  Περίπου ένας στους έξι πολίτες στην Ευρώπη ισχυρίζεται ότι έχει αντιμετωπίσει διακριτική μεταχείριση το προηγούμενο έτος, σύμφωνα με μια νέα δημοσκόπηση που δημοσιοποίησε σήμερα η Ευρωπαϊκή Επιτροπή. Στο μεταξύ, το 64% των Ευρωπαίων ανησυχ ούν ότι η ύφεση θα οδηγήσει σε μεγαλύτερη διάκριση λόγω ηλικίας στην αγορά εργασίας. Τα αποτελέσματα του τελευταίου ευρωβαρόμετρου έγιναν γνωστά ενόψει της ευρωπαϊκής συνόδου κορυφής για την ισότητα που θα διεξαχθεί στη Στοκχόλμη στις 16 και 17 Νοεμβρίου.   « Η διακριτική μεταχείριση εξακολουθεί να αποτελεί πρόβλημα σε όλη την Ευρώπη και οι σχετικές αντιλήψεις των πολιτών είναι γενικά σταθερές σε σύγκριση με το προηγούμενο έτος», δήλωσε ο επίτροπος ίσων ευκαιριών κ. Vladim ír  Špidla . Και πρόσθεσε: «Ένα ζήτημα προβληματισμού είναι η αίσθηση ότι θα αυξηθεί η διακριτική μεταχείριση λόγω ηλικίας, ως αποτέλεσμα της ύφεσης. Αυτά τα αποτελέσματα δείχνουν ότι, παρά την πρόοδο, έχουμε ακόμη να κάνουμε πολλά ώστε να καταστούν οι πολίτες ενήμεροι για τα δικαιώματά τους στην ίση μεταχείριση, ιδίως σε εθνικό επίπεδο, και να εξασφαλιστεί ότι η ισότητα δεν αποτελεί μια κενή έννοια αλλά θα γίνει πραγματικότητα».  Η προσωπική εμπειρία των ερωτώμενων όσον αφορά τη διακριτική μεταχείριση παραμένει σε γενικές γραμμές ίδια, αφού η ίδια έρευνα έγινε το προηγούμενο έτος, με την ηλικία να αποτελεί την κύρια κοινή αιτία διάκρισης (6% των ερωτώμενων). Συνολικά, 16% των Ευρωπαίων ανέφεραν ότι αντιμετώπισαν διακριτική μεταχείριση το 2009 (λόγω φυλετικής καταγωγής, θρησκεύματος, ηλικίας, αναπηρίας ή σεξουαλικού προσανατολισμού), δηλαδή το ίδιο επίπεδο με το 2008.  Ωστόσο, υπήρξε έντονη αύξηση της αίσθησης ότι σημειώνονται διακρίσεις λόγω ηλικίας και αναπηρίας. Το 58% των Ευρωπαίων θεωρούν ότι η διάκριση λόγω ηλικίας είναι διαδεδομένη στη χώρα τους, σε σύγκριση με το 42% το 2008, ενώ το 53% αναφέρ ουν τη διάκριση λόγω αναπηρίας (45% το 2008). Υπάρχει επίσης σαφής σύνδεση με την παρούσα οικονομική κατάσταση, με το 64% των πολιτών να περιμένει ότι η ύφεση θα οδηγήσει σε περισσότερες διακρίσεις λόγω ηλικίας στην αγορά εργασίας. Αυτό μπορεί να οφείλεται στην αύξηση της ανεργίας των νέων σε πολλές χώρες της ΕΕ, ως αποτέλεσμα της οικονομικής επιβράδυνσης αλλά και στην αυξανόμενη ευαισθητοποίηση όσον αφορά αυτές τις μορφές διάκρισης.   Συνολικά, ένας στους τρεις Ευρωπαίους είναι ενήμερος για τα δικαιώματά του σε περίπτωση που αποτελέσει θύμα διακριτικής μεταχείρισης ή παρενόχλησης. Ωστόσο, το στοιχείο αυτό δεν εκφράζει τις σημαντικές διαφορές που υπάρχουν σε εθνικό επίπεδο. Η ευαισθητοποίηση έχει αυξηθεί, σε σχέση με την προηγούμενη έρευνα το 2008, στο ΗΒ (+8 μονάδες), στη Γαλλία (+7), στην Ιρλανδία και τη Σουηδία (+6), αλλά έχει μειωθεί στην Πολωνία (-12) και την Πορτογαλία (-11).  Η αύξηση της δημόσιας ευαισθητοποίησης αποτελεί μια μακροπρόθεσμη διαδικασία, η οποία απαιτεί κοινές προσπάθειες σε ευρωπαϊκό και εθνικό επίπεδο, συμπεριλαμβανομένων σημαντικών παραγόντων όπως οι εθνικοί φορείς ισότητας. Η Ευρωπαϊκή Επιτροπή καταβάλλει προσπάθειες στον τομέα αυτό, μέσω της πανευρωπαϊκής εκστρατείας ενημέρωσης « Υπέρ της διαφορετικότητας – Κατά των διακρίσεων», της χρηματοδότησης εθνικών σχεδίων αύξησης της ευαισθητοποίησης, στο πλαίσιο του προγράμματος PROGRESS , και, προηγούμενα, του ευρωπαϊκού έτους ίσων ευκαιριών 2007.  Όσον αφορά την καταγγελία διακριτικής μεταχείρισης, οι περισσότεροι Ευρωπαίοι απάντησαν ότι πρώτα θα προσεύφευγαν στην αστυνομία (55%), ενώ το 35% δήλωσε ότι θα προσέφευγε στον αρμόδιο για θέματα ισότητας φορέα και το 27% σε εργατική ένωση. Η εμπιστοσύνη στις διάφορες οργανώσεις που ασχολούνται με θέματα διακρίσεων διαφέρει πολύ μεταξύ των χωρών.  Είναι ενθαρρυντικό ότι η έρευνα δίνει μια εσωτερική εικόνα των κοινωνικών μηχανισμών μέσω των οποίων μπορούν να επιλύνονται θέματα διακριτικής μεταχείρισης. Η έκθεση δείχνει ότι οι κοινωνικοί φορείς, η εκπαίδευση και οι προσπάθειες αύξησης της ευαισθητοποίησης συμβάλλουν στην καλύτερη αποδοχή της διαφορετικότητας. Οι προσπάθειες και οι πολιτικές προς αυτή την κατεύθυνση, αναμφίβολα, θα συμβάλουν στην καταπολέμηση των διακρίσεων και την προαγωγή της διαφορετικότητας.  Ιστορικό  Στις 16-17 Νοεμβρίου 2009, η σουηδική Προεδρία της ΕΕ και η Ευρωπαϊκή Επιτροπή θα διοργανώσουν στη Στοκχόλμη την 3η σύνοδο κορυφής της ΕΕ για την ισότητα. Αυτό το ετήσιο γεγονός αποσκοπεί στο να τεθούν τα θέματα των διακρίσεων και της διαφορετικότητας στην κορυφή της ατζέντας της ΕΕ και των εθνικών κυβερνήσεων και στην ανταλλαγή γνώσεων και εμπειριών, έτσι ώστε να αναπτυχθούν πιο αποτελεσματικοί τρόποι αντιμετώπισης όλων των μορφών διάκρισης.  Η δημοσκόπηση αυτή είναι η τρίτη μιας σειράς ειδικών ερευνών ευρωβαρόμετρου και σκοπός της είναι η καταγραφή των αλλαγών στις αντιλήψεις και τις απόψεις τα τελευταία χρόνια. Αυτή η τελευταία έρευνα διενεργήθηκε από τις 29 Μαΐου έως τις 15 Ιουνίου 2009, σε ένα δείμγα 26 756 πολιτών σε 30 χώρες της Ευρώπης (στα 27 κράτη μέλη και στις τρεις υποψήφιες χώρες). Αυτή τη φορά προστέθηκαν νέες ερωτήσεις σχετικά με την άποψη των πολιτών για την επίδραση της ύφεσης στις διακρίσεις. Επίσης για πρώτη φορά, η έρευνα κάλυψε τις τρεις υποψήφιες χώρες, δηλαδή την Κροατία, την Πρώην Γιουγκοσλαβική Δημοκρατία της Μακεδονίας (FYROM ) και την Τουρκία. Οι προηγούμενες έρευνες είχαν διενεργηθεί το 2006 και το 2008.  Περαιτέρω πληροφορίες    MEMO     /09/495     Ειδική έρευνα ευρωβαρόμετρου για τις διακρίσεις – σύνοψη, έκθεση και εθνικά δελτία   http    ://    ec    .    europa    .    eu    /    public    _    opinion    /    archives    /    eb    _    special    _    en    .    htm    3η σύνοδος κορυφής για την ισότητα – Συνεργασία για την ισότητα     http     ://     ec     .     europa     .     eu     /     social     /     main     .     jsp     ?     catId     =88&amp;     langId     =     en     &amp;     eventsId     =220&amp;     furtherEvents     =     yes     Αντιμετώπιση των διακρίσεων    http     ://     ec     .     europa     .     eu     /     antidiscrimination       www.stop-discrimination.info     Γίνετε συνδρομητές στο δωρεάν ηλεκτρονικό ενημερωτικό δελτίο της Ευρωπαϊκής Επιτροπής για θέματα απασχόλησης, κοινωνικών υποθέσεων και ίσων ευκαιριών   http   ://   ec   .   europa   .   eu   /   social   /   e   -   newsletter
