IP/09/1725 Brussels, 17 November 2009  Καταναλωτές : καθαρισμός του 70% των δικτυακών τόπων από παράνομες προσφορές ήχων κλήσης κινητών κατόπιν έρευνας της ΕΕ   Το 70% των δικτυακών τόπων που ερευνήθηκε διεξοδικά από την ΕΕ επί 18 μήνες για την παράνομη πρακτική πωλήσεων ήχων κλήσης κινητών τηλεφώνων, εικόνων οθόνης για υπολογιστές και άλλων υπηρεσιών κινητής τηλεφωνίας, έχει διορθωθεί ή έχει κλείσει· στη συντονισμένη αυτή έρευνα συμμετείχαν οργανώσεις προστασίας των καταναλωτών από τα 27 κράτη μέλη, τη Νορβηγία και την Ισλανδία. Από την έναρξη της έρευνας, τον Ιούνιο 2008 και μετά, διερευνήθηκαν 301 δικτυακοί τόποι από τις εθνικές αρχές επιβολής της νομοθεσίας λόγω σοβαρών παραβάσεων της νομοθεσίας της ΕΕ για την προστασία των καταναλωτών. Το 70% των 301 διερευνημένων υποθέσεων, έχει πλέον επιλυθεί. Το 52% (159 δικτυακοί τόποι) έχει διορθωθεί και το 17% (54 δικτυακοί τόποι) έχει κλείσει. T α κύρια προβλήματα που διαπιστώθηκαν ήταν τρία: ασαφής ενημέρωση σχετικά με τις τιμές (π.χ., ελλιπείς ή ανεπαρκείς πληροφορίες)· έλλειψη παροχής επαρκών στοιχείων του εμπόρου· και παραπλανητική διαφήμιση, ιδίως, διαφήμιση ήχων κλήσης κινητού ως «δωρεάν» μολονότι στην πραγματικότητα ο καταναλωτής δεσμεύεται να πληρώνει συνδρομή. Τον Φεβρουάριο και τον Μάιο στην Ιταλία, οι αρχές επιβολής της νομοθεσίας, κατόπιν έρευνας των ιστοτόπων μέσω σάρωσης, επέβαλαν μεγάλα πρόστιμα ύψους περίπου 2 εκατομμυρίων ευρώ σε εννέα μεγάλες εταιρείες λόγω παράβασης της νομοθεσίας.  Η αρμόδια για θέματα καταναλωτών Επίτροπος της ΕΕ, κ. Meglena Kuneva , δήλωσε: «Αυτή η έρευνα σε όλη την ΕΕ αποτελεί την άμεση απάντηση σε εκατοντάδες καταγγελίες που προέρχονται από γονείς και καταναλωτές από πολλές διαφορετικές χώρες τις ΕΕ. Οι νέοι δεν πρέπει να πέφτουν θύματα εξαπάτησης μέσω παραπλανητικής διαφήμισης η οποία τους προσελκύει σε συνδρομές για ήχους κλήσης κινητού που νομίζουν ότι είναι δωρεάν. Οι γονείς επίσης δεν πρέπει να αντιμετωπίζουν δυσάρεστες εκπλήξεις στους λογαριασμούς τηλεφώνου τους, αν τα παιδιά τους έχουν υπογράψει για περισσότερες παροχές από αυτές που έχουν διαπραγματευτεί οι ίδιοι. Τα αποτελέσματα αυτά δείχνουν ότι με τη συνεργασία στην επιβολή της νομοθεσίας σε όλη την ΕΕ μπορεί να επιτευχθεί μεγάλη διαφορά στην εξυγίανση της αγοράς προς όφελος των καταναλωτών. Αυτό το είδος κοινής δράσης για την επιβολή της νομοθεσίας θα αποτελέσει το επίκεντρο των προσπαθειών που θα καταβληθούν στο πλαίσιο της πολιτικής υπέρ των καταναλωτών της ΕΕ στο μέλλον."  Ο δρ. Paolo Saba , γενικός διευθυντής της διεύθυνσης προστασίας των καταναλωτών της ιταλικής Αρχής Ανταγωνισμού, δήλωσε ότι «για την ιταλική Αρχή Ανταγωνισμού, η εν λόγω πρωτοβουλία επιβολής της νομοθεσίας επέτυχε σημαντικά αποτελέσματα για τα συμφέροντα των καταναλωτών που πραγματοποιούν συναλλαγές στο διαδίκτυο και πέρα από τα εθνικά σύνορα. T α αποτελέσματα αυτά αποτελούν ένα σημαντικό βήμα για την επίτευξη πιο αποτελεσματικής προστασίας των ευρωπαίων καταναλωτών και πιο ολοκληρωμένης ευρωπαϊκής πολιτικής για την προστασία των καταναλωτών.»  Η αγορά  Οι Ευρωπαίοι κατέχουν περισσότερα από 495 εκατομμύρια κινητά τηλέφωνα. Το 2007 οι ήχοι κλήσης των κινητών αντιστοιχούσαν κατ' εκτίμηση στο 29% της συνολικής αγοράς «επικοινωνιακού περιεχομένου των κινητών» στην Ευρώπη (περίπου 10% υψηλότερο από το 2006). Η αξία των ευρωπαϊκών πωλήσεων ήχων κλήσης το 2007 εκτιμήθηκε στα 691 εκατομμύρια ευρώ.  Αποτελέσματα της έρευνας δικτυακών τόπων μέσω σάρωσης για τους ήχους κλήσης το 2008     Από τους 301 δικτυακούς τόπους που ερευνήθηκαν, το 70% των προβλημάτων έχουν πλέον επιλυθεί , (159 διορθώθηκαν (52%), και 54 έκλεισαν (17%) (βλέπε πίνακα στο  MEMO    /09/505   για αριθμούς ανά κράτος μέλος).     Περισσότερο από το 50% αυτών των δικτυακών τόπων που απευθύνονταν ειδικά σε παιδιά ( 54%, 163 δικτυακοί τόποι)  χρησιμοποιούσαν χαρακτήρες παιδικών κινούμενων σχεδίων, πολύ δημοφιλείς τηλεοπτικούς χαρακτήρες ή απαιτούσαν τη γονική συναίνεση.    Πολλοί δικτυακοί τόποι εμφάνισαν πολλαπλές παρατυπίες .(βλέπε  MEMO    /09/505   )    Τα τρία κύρια προβλήματα που εντοπίστηκαν στους ερευνημένες δικτυακούς τόπους ήταν τα εξής:    Το 41% των δικτυακών τόπων που ελέγχθηκαν παρουσίαζε κάποια παρατυπία που αφορούσε την πληροφόρηση σχετικά με την τιμή της προσφοράς (124 δικτυακοί τόποι από 301). Σε πολλούς από τους δικτυακούς τόπους οι πληροφορίες σχετικά με τις τιμές ήταν ελλιπείς ή δεν αναφέρονταν καθόλου - μέχρι τη στιγμή που ο καταναλωτής χρεωνόταν το αντίτιμο στο λογαριασμό του κινητού του. Ιδίως, στην περίπτωση συνδρομής, η λέξη «συνδρομή» δεν αναφερόταν σαφώς ή δεν ήταν σαφής η περίοδος της συνδρομής.    Το 75% όλων των δικτυακών τόπων που ελέγχθηκαν δεν περιείχε τις πληροφορίες που απαιτούνται για την επικοινωνία με τον έμπορο - η επωνυμία, η διεύθυνση ή τα στοιχεία επικοινωνίας του εμπόρου δεν ήταν πλήρη (σε 225 από τους 301. Αυτό αποτελεί παράβαση της νομοθεσίας της ΕΕ (σύμφωνα με τις οδηγίες (βλέπε  MEMO    /09/505   ) για το ηλεκτρονικό εμπόριο και την πώληση εξ αποστάσεως) που απαιτεί να αναγράφονται τα στοιχεία του πάροχου των υπηρεσιών, μεταξύ των οποίων και μία διεύθυνση ηλεκτρονικού ταχυδρομείου.    Το 35% των δικτυακών τόπων που ελέγχθηκαν παρουσίαζε τις πληροφορίες με παραπλανητικό τρόπο (105 από 301). Οι πληροφορίες για τη σύμβαση αναγράφονταν αλλά με ψιλά γράμματα ή ήταν δύσκολο να εντοπιστούν. Στο 28% των περιπτώσεων παραπλάνησης, οι υπηρεσίες διαφημίζονταν ως «δωρεάν», αλλά ο πελάτης παραπλανήθηκε και αργότερα ανακαλύφθηκε ότι υπήρχε επιβάρυνση ή ότι είχε δεσμευτεί με μακροπρόθεσμο συμβόλαιο.    Η Ιταλία επιβάλει μεγάλα πρόστιμα  Στην Ιταλία (το Φεβρουάριο και το Μάιο του 2009), 9 εταιρείες για τις οποίες αποκαλύφθηκε στην έρευνα των ιστοτόπων μέσω σάρωσης ότι διέπραξαν παραβάσεις των κανόνων, τιμωρήθηκαν με πρόστιμο ύψους περίπου 2 εκατομμυρίων ευρώ. Οι εταιρείες ήταν οι εξής: Telecom Italia , Vodafone , Wind , Dada , Zed , H 3G και Zeng , Fox Mobile και Tutto gratis . Η ιταλική Αρχή Ανταγωνισμού δήλωσε ότι αυτές οι εταιρείες έπρεπε να καταβάλουν πρόστιμο επειδή οι δικτυακοί τόποι τους δεν παρείχαν σαφείς πληροφορίες (π.χ. σχετικά με τον αριθμό των ήχων κλήσης για την αναφερόμενη τιμή ή σχετικά με το κόστος τους). Τι θα γίνει στη συνέχεια;  Οι εθνικές αρχές θα εξακολουθήσουν να εργάζονται για να διεκπεραιώσουν τις εκκρεμούσες υποθέσεις. T ο νέο σύστημα της ΕΕ με την έρευνα ιστοτόπων μέσω σάρωσης θα συνεχιστεί, με μερικές άλλες έρευνες ιστοτόπων και κοινές ενέργειες που προβλέπονται για την περίοδο 2009-2010.  Βλέπε επίσης   MEMO     /09/505    Για περισσότερες πληροφορίες , βλέπε:   http   ://   ec   .   europa   .   eu   /   consumers   /   enforcement   /   sweep   /   mobile   _   phone   /   index   _   en   .   htm
