IP/09/1112  Βρυξέλλες, 10 Ιουλίου 2009  Με ποιο τρόπο το «ψηφιακό μέρισμα » θα αποδώσει οφέλη για τους ευρωπαίους καταναλωτές και οικονομική ανάπτυξη ύψους έως 50 δισ. ευρώ;  Η μετάβαση από την αναλογική στην ψηφιακή τηλεό ραση στην Ευρώπη θα ελευθερώσει ραδιοφωνικές συχνότητες προς χρήση από νέες υπηρεσίες. Η ΕΕ είναι σε θέση να επωφεληθεί από αυτό το «ψηφιακό μέρισμα»: η Γερμανία, η Φινλανδία, το Λουξεμβούργο, η Σουηδία, η Ολλανδία, το Βέλγιο (Φλάνδρα) και μεγάλες περιοχές στην Αυστρία έχουν ήδη διακόψει την εκπομπή αναλογικής επίγειας τηλεοπτικής μετάδοσης, ενώ έως το 2012 θα ακολουθήσουν και άλλες χώρες της ΕΕ (  IP    /09/266   ). Στις 12 Ιουνίου πέρασαν και οι ΗΠΑ σε ψηφιακές τηλεοπτικές μεταδόσεις. Η αποδέσμευση του πλήρους δυναμικού της εν λόγω μετάβασης βρίσκεται στην κορυφή των πολιτικών προτεραιοτήτων της ΕΕ για τις τηλεπικοινωνίες, καθώς το επιπλέον διαθέσιμο ραδιοφάσμα μπορεί να βελτιώσει τον τρόπο επικοινωνίας και πρόσβασής μας σε οπτικοακουστικό περιεχόμενο. Εφόσον χρησιμοποιηθεί αποτελεσματικά, θα οδηγήσει επίσης σε οικονομίες κλίμακας και βελτίωση της ανταγωνιστικότητας της ΕΕ, με αύξηση της καινοτομίας στον εξοπλισμο και τις ασύρματες υπηρεσίες και με διευκόλυνση της πρόσβασης στις κινητές ευρυζωνικές επικοινωνίες. Η Επιτροπή δρομολόγησε σήμερα διαβούλευση για να προσδιοριστεί ο βέλτιστος τρόπος συνεργασίας, σε επίπεδο ΕΕ, για την καλύτερη αξιοποίηση της μοναδικής αυτής ευκαιρίας. Η διαβούλευση θα διαρκέσει έως τις 4 Σεπτεμβρίου 2009.    «Το ψηφιακό μέρισμα έρχεται σε μιά κρίσιμη στιγμή, κατά την οποία επιδιώκουμε τη σύνδεση ολόκληρης της Ευρώπης με υψηλής ταχύτητας ευρυζωνικές υπηρεσίες, την εξασφάλιση εκπομπών υψηλής ποιότητας και τη διεύρυνση της επιλογής των καταναλωτών σε μελλοντικές ασύρματες υπηρεσίες», δήλωσε η κα Viviane  Reding , αρμόδια Επίτροπος της ΕΕ για την Κοινωνία της Πληροφορίας και τα Μέσα Επικοινωνίας. «Η Ευρώπη θα επιτύχει όλα αυτά μόνον εφόσον ακολουθήσει συντονισμένη προσέγγιση στη χρήση του ραδιοφάσματος κατά τον πλέον αποδοτικό τρόπο. Ανάλογα με τις επιλογές που θα κάνουμε, ο πιθανός αντίκτυπος του ψηφιακού μερίσματος μπορεί να αυξηθεί κατά δισεκατομμύρια ευρώ. Πριν οριστικοποιήσουμε τις προτάσεις μας, επιθυμούμε να αντιληφθούμε καλύτερα τη γνώμη του κοινού, των ραδιοτηλεοπτικών οργανισμών, των φορέων εκμετάλλευσης κινητής τηλεφωνίας και άλλων παραγόντων της αγοράς για αυτές τις επιλογές.»  Μέσω του ελευθερωμένου ραδιοφάσματος μπορούν να μεταδοθούν δεδομένα σε μεγάλες αποστάσεις και πέρα από τα σύνορα, επομένως οι σχετικές αποφάσεις σε ένα κράτος μέλος έχουν αντίκτυπο σε περιοχές που βρίσκονται έως και αρκετές εκατοντάδες χιλιόμετρα μακρύτερα. Χωρίς συντονισμό, ο πολύτιμος αυτός πόρος μπορεί να μην χρησιμοποιηθεί κατά τον αποδοτικότερο δυνατό τρόπο, ενώ ορισμένες υπηρεσίες μπορεί να μην είναι διαθέσιμες σε διάφορα μέρη της Ευρώπης ή σε τμήματα της επικράτειας ορισμένων χωρών.  Οι περισσότερες από τις πιθανές χρήσεις του ψηφιακού μερίσματος είναι υπηρεσίες μαζικής κατανάλωσης, τόσο στην τηλεόραση όσο και στις κινητές ευρυζωνικές επικοινωνίες. Υπάρχουν τεράστιες δυνατότητες για οικονομικά οφέλη, εφόσον εξασφαλιστεί ότι το ίδιο υλικό θα μπορεί να λειτουργεί στις ίδιες συχνότητες σε ολόκληρη την ΕΕ. Από αυτό θα προκύψουν σημαντικές οικονομίες κλίμακας για τους κατασκευαστές εξοπλισμού και θα μειωθούν οι τιμές, τονώνοντας στη συνέχεια περαιτέρω τη ζήτηση των καταναλωτών και καθιστώντας τις υπηρεσίες αυτές περισσότερο προσιτές.  Με κ ατάλληλο ευρωπαϊκό συντονισμό θα αυξηθεί ο πιθανός οικονομικός αντίκτυπος του ψηφιακού μερίσματος κατά 20 έως 50 δις ευρώ επιπλέον, από τώρα έως το 2015. Μακροπρόθεσμα, θα μπορούσε να προκύψει επιπλέον όφελος 30 δισ. ευρώ μετά το 2015, με περαιτέρω συντονισμό στην ΕΕ.  Δεδομένου ότι έως το 2012 η ψηφιακή τηλεόραση θα έχει αντικαταστήσει πλήρως την αναλογική μετάδοση και ότι ορισμένα κράτη μέλη επιθυμούν να χρησιμοποιήσουν σύντομα τις δυνατότητες των ασύρματων λύσεων για επίτευξη πλήρους ευρυζωνικής πρόσβασης, οι χώρες της ΕΕ πρέπει επειγόντως να συμφωνήσουν τώρα σε μια κοινή προσέγγιση. Η Επιτροπή προτείνει την υιοθέτηση ενός κοινοτικού χάρτη πορείας - ενός συνόλου κοινών και συντονισμένων δράσεων που περιγράφονται στη σημερινή διαβούλευση. Για να διασφαλιστεί η επικράτηση ενός σαφούς και προβλέψιμου ρυθμιστικού περιβάλλοντος, τόσο για τις ρυθμιστικές αρχές,όσο και για τον κλάδο, όσον αφορά τη βέλτιστη χρήση του ψηφιακού μερίσματος, η Επιτροπή εξετάζει επίσης ένα σχέδιο εναρμόνισης της ζώνης των 800 MHz , που ενδείκνυνται ιδιαίτερα για τις νέες γενιές κινητών ευρυζωνικών επικοινωνιών.  Ο χ άρτης πορείας της ΕΕ θα περιγράφει τα οφέλη από το συντονισμό του ραδιοφάσματος, ενώ θα παρέχει στα κράτη μέλη τα περιθώρια ευελιξίας για να αντιμετωπίζουν τοπικές και εθνικές ιδιαιτερότητες, όπως για παράδειγμα στις ραδιοτηλεοπτικές εκπομπές. Με τον χάρτη πορείας θα αυξηθεί επίσης η συνολική διαθεσιμότητα ραδιοφάσματος πέραν αυτού που θα μπορούσε να επιτευχθεί από μεμονωμένα κράτη μέλη και να καταστεί δυνατή η παροχή οικονομικά προσιτότερων και διαλειτουργικών υπηρεσιών.  Η Επιτροπή θα υποβάλει τελική πρόταση το συντομότερο δυνατόν μετά την ολοκλήρωση της εν λόγω δημόσιας διαβούλευσης.  Ιστορικό  Η α ναλογική τηλεόταση κατέλαβε ευρύ τμήμα του φάσματος των ραδιοσυχνοτήτων, καθώς όμως η ψηφιακή τηλεόραση το χρησιμοποιεί πολύ πιο αποτελεσματικά, διατίθεται πλέον νέο φάσμα για καινούργιες χρήσεις. Το «ψηφιακό μέρισμα» που αποδεσμεύτηκε εξαιτίας της μετάβασης είναι πολύ ελκυστικό, επειδή το σήμα σε αυτή τη ζώνη έχει πολύ μεγάλη εμβέλεια και ο εξοπλισμός μπορεί να χρησιμοποιηθεί εύκολα σε εσωτερικούς χώρους. Κατά συνέπεια πολλοί είναι οι πιθανοί υποψήφιοι που επιθυμούν να αποκτήσουν πρόσβαση σε αυτό το τμήμα του ραδιοφάσματος, πέραν των τηλεοπτικών οργανισμών.  Τον Νοέμβριο του 2007, η Επιτροπή εξέδωσε   ανακοίνωση   στην οποία περιγράφεται η ανάγκη, καθώς και οι πιθανές προσεγγίσεις, για την επίτευξη του ενδεδειγμένου συντονισμού της ΕΕ όσον αφορά το ραδιοφάσμα. Η σημερινή διαβούλευση είναι φυσικό επακόλουθο των συζητήσεων με εθνικές ρυθμιστικές αρχές και ενδιαφερόμενους φορείς, καθώς και η εκπόνηση μιας κυλιόμενης κοινωνικο-οικονομικής μελέτης του ενδεχόμενου αντίκτυπου των διαφόρων σεναρίων για την αξιοιποίηση του ψηφιακού μερίσματος.  Σήμερα δρομολογήθηκε η διαβούλευση σχετικά με το ψηφιακό μέρισμα :    http   ://   ec   .   europa   .   eu   /   information   _   society   /   policy   /   ecomm   /   radio   _   spectrum   /   topics   /   reorg   /   pubcons   _   digdiv   _200907/   index   _   en   .   htm    Λεπτομερέστερα στοιχεία της εν εξελίξει μελέτης των γραφείων Analysys  Mason , DotEcon και Hogan &amp; Hartson με θέμα την αξιοποίηση του ψηφιακού μερίσματος (θα δημοσιευτεί το Σεπτέμβριο):    http     ://     www     .     analysysmason     .     com     /     EC     _     digital     _     dividend     _     study     Πληροφορίες των κρατών μελών σχετικά με σχέδια μετάβασης :    http     ://     ec     .     europa     .     eu     /     information     _     society     /     policy     /     ecomm     /     current     /     broadcasting     /     switchover     /     national     _     plans     /     index     _     en     .     htm     Ανακοίνωση της Επιτροπής περί ψηφιακού μερίσματος :     http     ://     eur     -     lex     .     europa     .     eu     /     LexUriServ     /     LexUriServ     .     do     ?     uri     =     CELEX     :52007     DC     0700:     EN     :     NOT     Ανακοίνωση της Επιτροπής σχετικά με την επιτάχυνση της μετάβασης από τις αναλογικές στις ψηφιακές εκπομπές :     http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT      SPEECH/09/336
