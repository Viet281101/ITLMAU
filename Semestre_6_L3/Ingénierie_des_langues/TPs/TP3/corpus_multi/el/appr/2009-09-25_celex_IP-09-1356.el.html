IP/09/ 1356   B ρυξέλλες, 25 Σεπτεμβρίου 2009  25 Σεπτεμβρίου , η Ευρωπαϊκή Νύχτα των Ερευνητών: Συναντήστε ερευνητές σε 200 πόλεις 30 χωρών της Ευρώπης   Στο πλαίσιο της 5ης Ευρωπαϊκής Νύχτας των Ερευνητών, σε 200 πόλεις της Ευρώπης θα εορταστεί πανηγυρικά η επιστήμη με διάφορους τρόπους, αλλά κάτω από το ίδιο λάβαρο. Θα πραγματοποιηθούν θεατρικές παραστάσεις στη Λισαβόνα, αθλητικοί αγώνες στις Βρυξέλλες, συλλογικές τοιχογραφίες στο Μιλάνο, κ.ά. Παράλληλα, σε άλλες ευρωπαϊκές πόλεις όλα τα μάτια θα είναι στραμμένα στον ουρανό για να παρατηρήσουν το σύμπαν. Σήμερα, σε 30 ευρωπαϊκές χώρες οι πολίτες θα έχουν την ευκαιρία να συναντήσουν επαγγελματίες ερευνητές, να συμμετάσχουν σε επιστημονικά πειράματα, να χειριστούν υπερσύγχρονο ερευνητικό εξοπλισμό, να κατανοήσουν τις σχέσεις μεταξύ επιστήμης και τέχνης και να διαπιστώσουν τα όρια της επιστημονικής γνώσης. Ο καθένας θα έχει την ευκαιρία να είναι επιστήμονας για μία νύχτα.   Η πέμπτη Νύχτα των Ερευνητών, εκδήλωση που οργανώθηκε για πρώτη φορά το 2005 από την Ευρωπαϊκή Επιτροπή, προσφέρει στους πολίτες τη μοναδική ευκαιρία να έλθουν σε επαφή με ερευνητές, ώστε να υπάρξει μεταξύ τους όσμωση μέσω της μαγείας και της ομορφιάς της επιστήμης. Οι εκδηλώσεις αυτές αποτελούν επίσης εξαίρετη ευκαιρία να γίνουν γνωστά εξέχοντα ευρωπαϊκά έργα επιστημονικής έρευνας, καθώς και περισσότερα στοιχεία σχετικά με τους τρόπους εξέλιξης της επαγγελματικής σταδιοδρομίας των επιστημόνων.  Ιδού ορισμένα παραδείγματα των αποψινών εκδηλώσεων :     Ο σταρ των ράλι Henri Pescarolo και η αθλήτρια Kim Gevaert θα ανταγωνιστούν τοπικούς επιστήμονες σε αθλητικές εκδηλώσεις που θα πραγματοποιηθούν στο Redu-Transinne (Bέλγιο).    Στο Frascati (Iταλία), παιδιά, φοιτητές, ερευνητές και μουσικοί θα ανταγωνιστούν στην αναζήτηση νέων μουσικών ήχων.    Στο Ηνωμένο Βασίλειο, ο ραδιοφωνικός σταθμός TNS Durham θα εκπέμψει ραδιοφωνικό πρόγραμμα για τη Νύχτα των Ερευνητών, με το οποίο θα ενθαρρύνονται οι ακροατές να συμμετάσχουν σε επιστημονικό πείραμα στην κουζίνα τους.    Παράλληλα , στο πλανητάριο του Αμβούργου, στη Γερμανία, θα πραγματοποιηθεί επίδειξη σχετικά με την κλιματική αλλαγή.     Στη λίμνη της Ζυρίχης, στην Ελβετία, θα διεξαχθεί ιστιο πλοϊκή εξόρμηση στην οποία θα συμμετάσχουν ερευνητές και επισκέπτες των εκδηλώσεων. Δεν είναι δυνατόν να παρατεθεί   όλο το πρόγραμμα   επειδή ο κατάλογος είναι μακροσκελέστατος.  Απόδειξη της επιτυχίας αυτής της πρωτοβουλίας ήταν η αυξανόμενη συμμετοχή με την πάροδο των ετών. Το 2005 προσέλκυσε το ενδιαφέρον 20.000 Ευρωπαίων από 15 ευρωπαϊκές χώρες, ενώ πέρυσι η συμμετοχή έφθασε τα 320.000 άτομα σε 28 κράτη, μέλη και μη μέλη της ΕΕ.  Ιστορικό  Η Ευρωπαϊκή Ένωση χρηματοδοτεί τις εκδηλώσεις της Νύχτας των Ερευνητών, ως μέρος του έβδομου κοινοτικού προγράμματος - πλαισίου έρευνας (   7ο ΠΠ   , πρόγραμμα PEOPLE). Τις προσκλήσεις υποβολής προτάσεων διαχειρίζεται ο νεοπαγής Εκτελεστικός Οργανισμός Έρευνας (Research Executive Agency, REA). Ο συνολικός ενδεικτικός προϋπολογισμός για τη Νύχτα των Ερευνητών του 2009 ανέρχεται σε 3 εκατομμύρια ευρώ.  Η Ευρωπαϊκή Ένωση βοηθά ει επίσης τους ευρωπαίους ερευνητές να αξιοποιήσουν πλήρως το δυναμικό τους και να συμβάλουν παραγωγικά στην επιστημονική έρευνα, καθώς και στην κοινωνία στο σύνολό της, μέσω των   δράσεων Marie Curie που εντάσσονται στο 7 ο ΠΠ.  Σύνδεσμοι  Πρόγραμμα της «Νύχτας των Ερευνητών»:   http://ec.europa.eu/research/researchersineurope/events/researchersnight09/index_en.htm   Έβδομο πρόγραμμα-πλαίσιο έρευνας:    http://ec.europa.eu/research/fp7/index_en.cfm     Δράσεις Marie Curie:   http://ec.europa.eu/mariecurieactions/
