IP/09/1523  Βρυξέλλες, 15 Οκτωβρίου 2009  Πρώτη συμφωνία ελεύθερ ων συναλλαγών μεταξύ ΕΕ και Νότιας Κορέας   Η επίτροπος Εμπορίου της ΕΕ, κ. Catherine Ashton και ο Υπουργός Εμπορίου της Κορέας κ. Kim Jong-hoon υπέγραψαν σήμερα συμφωνία ελεύθερων συναλλαγών (ΣΕΣ), τη σημαντικότερη που έχει συναφθεί έως σήμερα ανάμεσα στην Ευρωπαϊκή Ένωση και μια τρίτη χώρα. Η συμφωνία, η οποία εκτιμάται ότι θα οδηγήσει σε εμπορικές συναλλαγές 19 δις ευρώ, θα εξαλείψει ουσιαστικά όλους τους δασμούς μεταξύ των δύο οικονομιών, καθώς επίσης και πολλά μη δασμολογικά εμπόδια. Η συμφωνία επιφέρει επίσης σημαντικές βελτιώσεις σε τομείς όπως η διανοητική ιδιοκτησία, οι δημόσιες συμβάσεις, η πολιτική ανταγωνισμού και εμπορίου και η βιώσιμη ανάπτυξη. Η ΣΕΣ σηματοδοτεί μια σημαντική αναβάθμιση των σχέσεων ΕΕ και Κορέας, από κοινού με μια νέα συμφωνία-πλαίσιο.  Σε ομιλία της μετά την υπογραφή στις Βρυξέλλες, η επίτροπος κ. Ashton δήλωσε ότι: «Πρόκειται για την πρώτη συμφωνία ελεύθερων συναλλαγών για την ΕΕ, για τον 21ο αιώνα, με την οποία δημιουργούνται ισχυροί οικονομικοί δεσμοί με μια άλλη αναπτυγμενη οικονομία . Θα δημιουργήσει νέες εμπορικές ευκαιρίες για τις ευρωπαϊκές εταιρείες στις υπηρεσίες, τη μεταποίηση και τη γεωργία. Η συμφωνία αυτή είναι ιδιαίτερα σημαντική στο σημερινό οικονομικό κλίμα, βοηθώντας στην καταπολέμηση της οικονομικής ύφεσης και στη δημιουργία νέων θέσεων εργασίας .»  Ένα από τα κύρια οφέλη της Ευρωπαϊκής Ένωσης από τη συμφωνία είναι η ταχεία εξάλειψη των δασμών, ύψους 16 δις ευρώ, για τους εξαγωγείς προς την Κορέα. Η συμφωνία αντιμετωπίζει επίσης βασικά μη δασμολογικά εμπόδια, συμπεριλαμβανομένων κανονισμών και προτύπων σε βιομηχανίες ευρωπαϊκών συμφερόντων, όπως η αυτοκινητοβιομηχανία, η βιομηχανία φαρμάκων και η βιομηχανία καταναλωτικών ηλεκτρονικών. Σε τομείς υπηρεσιών όπως οι τηλεπικοινωνίες και οι περιβαλλοντικές, νομικές, οικονομικές και μεταφορικές υπηρεσίες, αναμένονται κάποια σημαντικά οφέλη, με τις ουσιαστικές δεσμεύσεις της Κορέας για απελευθέρωση αυτών των τομέων.  Η σύναψη της ΣΕ Σ σηματοδοτεί την ολοκλήρωση των διαπραγματεύσεων με τη σύνταξη ενός σταθερού νομικού κειμένου, το οποίο η Ευρωπαϊκή Επιτροπή θα υποβάλει επίσημα στα κράτη μέλη της ΕΕ στις αρχές του 2010. Μετά την υπογραφή της συμφωνίας από την Προεδρία της ΕΕ και την Επιτροπή, η ΣΕΣ θα υποβληθεί προς έγκριση στο Ευρωπαϊκό Κοινοβούλιο. Η θέση σε ισχύ της συμφωνίας αναμένεται στο δεύτερο εξάμηνο του 2010.   Ιστορικό  Το εμπόριο αγαθών μεταξύ ΕΕ και Κορέας ανήλθε το 2008 σε 65 δις ευρώ. Αυτή τη στιγμή το εμπορικό ισοζύγιο αγαθών της ΕΕ με την Κορέα είναι αρνητικό, παρότι οι τάσεις δείχνουν ότι η κορεατική αγορά προσφέρει ένα σημαντικό δυναμικό αύξησης. Για παράδειγμα, οι πωλήσεις αυτοκινήτων της ΕΕ στην Κορέα αυξήθηκαν συνολικά κατά 78% σε πωλήσεις μονάδων (39% σε αξία) από το 2005 έως το 2008. Για προϊόντα όπως χημικά, φάρμακα, ανταλλακτικά αυτοκινήτων, βιομηχανικές μηχανές, παπούτσια, ιατρικός εξοπλισμός, μη σιδηρούχα μέταλλα, σίδηρο και χάλυβα, δέρματα και γούνες, ξυλεία, κεραμικά και προϊόντα από γυαλί, η ΕΕ παρουσιάζει σταθερό εμπορικό πλεόνασμα. Ομοίως, για τα γεωργικά προϊόντα, η Κορέα αποτελεί παγκόσμια μια από τις πιο αξιόλογες αγορές εξαγωγών για τους αγρότες της ΕΕ, με ετήσιες πωλήσεις πάνω από ένα δις ευρώ. Στις υπηρεσίες, η ΕΕ έχει ένα πλεόνασμα έναντι της Κορέας, ύψους 3,3 δις ευρώ, με εξαγωγές 7,2 δις ευρώ και εισαγωγές 3,9 δις ευρώ το 2007.  Για περισσότερες πληροφορίες για τη ΣΕ Σ βλ. το σημείωμα   MEMO     /09/452
