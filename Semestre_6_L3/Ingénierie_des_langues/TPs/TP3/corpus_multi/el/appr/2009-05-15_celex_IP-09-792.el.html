IP/09/792
Βρυξέλλες, 15
Μαΐου 2009Όλες οι
χώρες της ΕΕ
γιορτάζουν
στις 18 - 20 Μαΐου
στη Ρώμη την
«Ευρωπαϊκή
ημέρα για τη
θάλασσα»Η θάλασσα
έπαιζε
ανέκαθεν
καθοριστικό
ρόλο στην
ευημερία της
Ευρώπης. Η
ήπειρός μας
έχει σχεδόν 70.000
χλμ.
ακτογραμμής
και 22 από τα 27
κράτη μέλη της
ΕΕ είναι
παράκτιες ή
νησιωτικές
χώρες. Στις
θαλάσσιες
περιοχές το 40%
του πληθυσμού
ζει από
δραστηριότητες
σχετικές με τη
θάλασσα, οι
θαλάσσιες
περιοχές
αντιπροσωπεύουν
το 40% της
οικονομίας μας
και απασχολούν
περίπου 5
εκατομμύρια
άτομα. Για
όλους αυτούς
τους λόγους, η 20ή
Μαΐου έχει
καθιερωθεί
στην ΕΕ ως η
«Ευρωπαϊκή
ημέρα για τη
θάλασσα».
&#934;έτος, σε
συνεργασία με
την Ιταλική
Κυβέρνηση, η
Επιτροπή
διοργανώνει
μια τριήμερη
διάσκεψη στη
Ρώμη από τις 18
έως τις 20 Μαΐου.
Αυτό το
σημαντικό
γεγονός
συγκεντρώνει
τους άμεσα
ενδιαφερόμενους,
τις διοικήσεις
και άλλους
φορείς από την
Ευρωπαϊκή
Ένωση και, αυτή
τη φορά, από
πολλές τρίτες
χώρες, ιδίως
από την περιοχή
της Μεσογείου,
προκειμένου να
συζητήσουν τις
παγκόσμιες
αλλαγές που
αντιμετωπίζει
σήμερα η Ευρώπη
στον τομέα της
θάλασσας. Η
«Ευρωπαϊκή
ημέρα για τη
θάλασσα»
θεσπίστηκε ως
μια από τις
κύριες δράσεις
της ενιαίας
θαλάσσιας
πολιτικής της
ΕΕ, η οποία
δρομολογήθηκε
το 2007.
«Στις 20 Μαΐου
γιορτάζουμε
κάθε χρόνο την
‘‘Ευρωπαϊκή
ημέρα για τη
θάλασσα’’»
δήλωσε ο
Πρόεδρος της
Ευρωπαϊκής
Επιτροπής κ.
Χοσέ Μανουέλ
Μπαρόζο. «Οι
Ευρωπαίοι
πολίτες
συνειδητοποιούν
ολοένα και
περισσότερο τη
σημασία της
κοινής μας
θαλάσσιας
κληρονομιάς
και του κοινού
μας μέλλοντος.
Η ολοκληρωμένη
θαλάσσια
πολιτική μας
αντικατοπτίζει
ένα σαφές όραμα
σχετικά με τον
τρόπο
αντιμετώπισης
των προκλήσεων
της θαλάσσιας
ευημερίας,
αειφορίας και
ασφάλειας και
συνδέεται
στενά με την
καταπολέμηση
της αλλαγής του
κλίματος και
την ανάκτηση
της 
οικονομικής
ανταγωνιστικότητας
της Ευρώπης».
Ο κ. Joe Borg,
Ευρωπαίος
Επίτροπος
Θαλάσσιων
Υποθέσεων και
Αλιείας δήλωσε:
«Η ενιαία
θαλάσσια
πολιτική της ΕΕ
θέτει τον τομέα
της θάλασσας
και τις
παράκτιες
περιοχές, που
κατά παράδοση
τοποθετούνταν
στην
περιφέρεια, στο
επίκεντρο μιας
νέας και
δυναμικής
πολιτικής
χωρίς
αποκλεισμούς
με σκοπό την
αειφόρο
ανάπτυξη και
τις θέσεις
εργασίας. Η ΕΕ
και τα κράτη
μέλη της είναι
πεπεισμένα ότι
οι
ιδιαιτερότητες
των ωκεανών,
των θαλασσών
και των ακτών
πρέπει να
αντιμετωπιστούν
με
συντονισμένο
και συνεκτικό
τρόπο. Στη Ρώμη,
τα θεσμικά
όργανα και οι
άμεσα
ενδιαφερόμενοι
θα συζητήσουν
τις νέες
προοπτικές
διαχείρισης
των ωκεανών,
των θαλασσών
και των
παράκτιων
περιοχών με
βιώσιμο τρόπο
υπό μια ενιαία
και σφαιρική
στρατηγική.» 
Η διάσκεψη
«Ευρωπαϊκή
ημέρα για τη
θάλασσα» των
άμεσα
ενδιαφερομένων
στη Ρώμη θα
συγκεντρώσει
τους άμεσα
ενδιαφερόμενους
από τον χώρο
των
επιχειρήσεων
και της
κοινωνίας των
πολιτών, τους
υπεύθυνους
λήψης
αποφάσεων και
τους
δημοσιογράφους
από ολόκληρη
την Ευρώπη και
πέραν αυτής,
για να
συζητήσουν ένα
μεγάλο φάσμα
πολιτικών και
πρακτικών, όπως
η ενιαία
θαλάσσια
διακυβέρνηση,
οι αναδυόμενες
τεχνολογίες, η
παραγωγή
ενέργειας, ο
θαλάσσιος
χωροταξικός
σχεδιασμός, τα
συστήματα
επιτήρησης
θαλασσών, ο
βιώσιμος
παράκτιος
τουρισμός, η
μεταρρύθμιση
της Κοινής
Αλιευτικής
Πολιτικής και
άλλα. Οι
απόψεις που θα
εκφραστούν στη
διάσκεψη θα
συμβάλουν στη
χάραξη της
μελλοντικής
ολοκληρωμένης
θαλάσσιας
πολιτικής της
ΕΕ.
Επίσης, στη
Ρώμη, πριν και
μετά τη
διάσκεψη, οι
οργανώσεις των
άμεσα
ενδιαφερομένων
θα
διοργανώσουν
ορισμένες
εργομηγύρεις
και
παρουσιάσεις
επί θεμάτων
σχετικών με το
θεματολόγιο
της διάσκεψης.
Εκτός από την
κεντρική
διάσκεψη στη
Ρώμη, θα
πραγματοποιηθούν
περίπου 40
εκδηλώσεις στα
κράτη μέλη σε
ολόκληρη την
Ευρωπαϊκή
Ένωση. Στις εν
λόγω τοπικές
εκδηλώσεις
περιλαμβάνονται
διασκέψεις ή
εργομηγύρεις,
καθώς και
ημέρες
ελεύθερης
εισόδου σε
λιμένες και
περιβαλλοντικά
έργα.
Το πρόγραμμα
της διάσκεψης
της Ρώμης
περιλαμβάνει
τις κεντρικές
ομιλίες του
Ιταλού
Πρωθυπουργού κ.
Silvio Berlusconi, της
Τσεχικής
Προεδρίας της
Ευρωπαϊκής
Ένωσης, του
Προέδρου της
Ευρωπαϊκής
Επιτροπής Χοσέ
Μανουέλ
Μπαρόζο και της
Αντιπροέδρου
του Ευρωπαϊκού
Κοινοβουλίου
κας Ρόδης
Κράτσα-Τσαγκαροπούλου.
Οι δύο
διοργανωτές
της διάσκεψης
είναι ο
Ευρωπαίος
Επίτροπος
Θαλάσσιων
Υποθέσεων και
Αλιείας, κ. Joe Borg και
ο Ιταλός
Υπουργός
Υποδομών και
Μεταφορών κ. Altero Matteoli.
H Ευρωπαϊκή
Επιτροπή θα
εκπροσωπηθεί
επιπλέον από
τον
Αντιπρόεδρό
της, αρμόδιο
για την
πολιτική για
τις
επιχειρήσεις
και τη
βιοµηχανία, κ.
Günter Verheugen και τον
Αντιπρόεδρό
της, αρμόδιο
για τις
μεταφορές, κ. Antonio Tajani.
Επίσης, στη
διάσκεψη θα
μιλήσει και ο
Ιταλός
Υπουργός
Εξωτερικών κ. Franco
Frattini. Σε μια σειρά
συζητήσεων
στρογγυλής
τραπέζης θα
γίνει
απολογισμός
των
επιτευγμάτων
της ενιαίας
θαλάσσιας
πολιτικής από
τη δρομολόγησή
της και θα
συζητηθεί η
μελλοντική της
πορεία.
Από τότε που
έγινε η πρόταση
της Ευρωπαϊκής
Επιτροπής για
μια ενιαία
θαλάσσια
πολιτική τον
Οκτώβριο του 2007
και την
επακόλουθη
έγκρισή της από
τους αρχηγούς
κρατών και
κυβερνήσεων
τον Δεκέμβριο
του 2007 έχει
επιτευχθεί
αξιοσημείωτη
πρόοδος προς
την κατεύθυνση
της
οικοδόμησης
ενός
συνεκτικού
πλαισίου για
την προώθηση
της συνέργειας
και την επίλυση
ενδεχόμενων
προβλημάτων
μεταξύ
διαφόρων
τομέων
πολιτικής που
αφορούν τη
θάλασσα.
Σύμφωνα με το
σχέδιο δράσης
που
δημοσιεύτηκε
τον Οκτώβριο
του 2007, η Επιτροπή
έχει ήδη
υποβάλει μια
δέσμη
προτάσεων
προκειμένου,
παραδείγματος
χάριν, να
προωθήσει τη
θαλάσσια
έρευνα και να
αναπτύξει τους
λιμένες της ΕΕ,
να προωθήσει
τον θαλάσσιο
χωροταξικό
σχεδιασμό και
έναν θαλάσσιο
χώρο μεταφορών
χωρίς φραγμούς,
καθώς και την
παραγωγή
αιολικής
ενέργειας
ανοικτής
θάλασσας. Οι
άλλες
προτάσεις
αφορούν
στρατηγικές
για την
προσαρμογή
στην αλλαγή του
κλίματος, την
παροχή
στήριξης στους
εργαζόμενους
στη θάλασσα και
στις θαλάσσιες
μεταφορές ή
περιλαμβάνουν
προσεγγίσεις
για μια
ολοκληρωμένη
θαλάσσια
διακυβέρνηση.
Στον τομέα της
αλιείας, η
Επιτροπή έχει
υποβάλει νέα
νομοθετική
πρόταση για την
καταπολέμηση
της παράνομης
αλιείας, τη
βελτίωση του
ελέγχου και της
επιβολής της
νομοθεσίας και
έχει επίσης
δρομολογήσει
μια
πανευρωπαϊκή
διαδικασία
διαβουλεύσεων
για την εκ
βάθρων
μεταρρύθμιση
της Κοινής
Αλιευτικής
Πολιτικής.
Χρήσιμοι
σύνδεσμοι
Ημέρα για τη
θάλασσα: http://ec.europa.eu/maritimeday
Εκδηλώσεις
των άμεσα
ενδιαφερομένων
στη Ρώμη: 
http://ec.europa.eu/maritimeaffairs/maritimeday/side_events_en.html
Εκδηλώσεις
των άμεσα
ενδιαφερομένων
στα κράτη μέλη: 
http://ec.europa.eu/maritimeaffairs/maritimeday/events_in_member_states_en.html
Τριμερής
δήλωση, Μάιος 2008: 
http://ec.europa.eu/maritimeaffairs/pdf/maritime_policy_action/20080520_original-signatures-declaratio_en.pdf
MEMO/09/240
