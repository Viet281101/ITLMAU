IP/09/515
Βρυξέλλες,
1 Απριλίου 2009Αντιμονοπωλιακή
νομοθεσία: H
Επίτροπος Κroes
λαμβάνει θέση
σχετικά με την
απόφαση της MasterCard
να μειώσει τις
πολυμερείς
διατραπεζικές
προμήθειες
(ΠΔΠ) για
διασυνοριακές
συναλλαγές και
να ανακαλέσει
τις πρόσφατες
αυξήσεις των
βασικών
προμηθειών
τηςΗ
Ευρωπαία
Επίτροπος για
θέματα
ανταγωνισμού Neelie
Kroes δήλωσε ότι, με
βάση τις
πληροφορίες
που είναι
διαθέσιμες επί
του παρόντος,
δεν κρίνει
αναγκαίο να
κινηθεί
διαδικασία
κατά της MasterCard για
μη συμμόρφωση
με απόφαση της
Επιτροπής του 2007
σύμφωνα με την
οποία οι εν
λόγω ΠΔΠ (Multilateral Interchange Fees -
MIF) που χρέωνε η MasterCard
παρέβαιναν
τους κανόνες
της συνθήκης ΕΚ
για τις
περιοριστικές
πρακτικές (βλ.
IP/07/1959
και MEMO/07/590).
Μετά την
απόφαση του 2007,
στις 12 Ιουνίου 2008,
η MasterCard ανακάλεσε
προσωρινά τις
ΠΔΠ
διασυνοριακών
συναλλαγών (βλ. MEMO/08/397),
αλλά αύξησε τις
βασικές
προμήθειες (scheme fees)
από τον
Οκτώβριο του 2008. Η
MasterCard έχει πλέον
αποφασίσει να
εφαρμόσει μια
νέα
μεθοδολογία
για τις ΠΔΠ
διασυνοριακών
συναλλαγών που
θα έχει ως
αποτέλεσμα να
διαμορφωθεί
ένα πολύ
χαμηλότερο
σταθμικό μέσο
επίπεδο ΠΔΠ σε
σχέση με εκείνο
που παρέβαινε
τους κανόνες
ανταγωνισμού
της ΕΕ. Σύμφωνα
με τη νέα
μεθοδολογία, η
ανώτατη
σταθμική μέση
ΠΔΠ ανά
συναλλαγή θα
μειωθεί σε 0,30% για
καταναλωτικές
πιστωτικές
κάρτες και σε 0,20%
για
καταναλωτικές
χρεωστικές
κάρτες.
Επιπλέον, η MasterCard
συμφώνησε να
ανακαλέσει από
τον Ιούλιο του 2009
τις αυξήσεις
της βασικής
προμήθειας που
είχε επιβάλει
τον Οκτώβριο
του 2008. Τέλος, η MasterCard
συμφώνησε να
αλλάξει τους
κανόνες του
συστήματός της
από τον Ιούλιο
του 2009
προκειμένου να
αυξήσει τη
διαφάνεια και
τον
ανταγωνισμό
στην αγορά
καρτών
πληρωμών. Η
εφαρμογή των
αλλαγών αυτών
θα τεθεί υπό
στενή
παρακολούθηση
τους επόμενους
μήνες.
Η αρμόδια για
τον
ανταγωνισμό
Επίτροπος, κα Neelie
Kroes δήλωσε:
«Διαπιστώνω με
ικανοποίηση
ότι με τις
δεσμεύσεις
αυτές όχι μόνον
θα βελτιωθεί η
αποτελεσματικότητα
και η διαφάνεια
του συστήματος
καρτών
πληρωμών της MasterCard,
αλλά και οι
καταναλωτές
και
λιανοπωλητές
θα αποκομίσουν
δίκαιο μέρος
των ωφελημάτων.
Η νέα
μεθοδολογία
υπολογισμού
των ΠΔΠ θα
συντελέσει
στην
αποσαφήνιση
της κατάστασης
για τράπεζες
και
λιανοπωλητές,
ενώ θα οδηγήσει
και σε
σημαντική
μείωση των
προμηθειών
αυτών σε σχέση
με εκείνες που
χρέωνε
προηγουμένως η
MasterCard. Θα
παρακολουθήσουμε
στενά την
εφαρμογή των
δεσμεύσεων
αυτών τους
επόμενους
μήνες.»
Τον Δεκέμβριο
του 2007, η Επιτροπή
αποφάσισε (βλ. IP/07/1959
και MEMO/07/590)
ότι οι ΠΔΠ που
είχε επιβάλει η
MasterCard για
διασυνοριακές
συναλλαγές με
χρεωστικές και
καταναλωτικές
πιστωτικές
κάρτες που
φέρουν τα
σήματα ΜasterCard και Maestro
εντός του
Ευρωπαϊκού
Οικονομικού
Χώρου (ΕΟΧ), δεν
ήταν σύμφωνες
με τους κανόνες
της συνθήκης ΕΚ
για τις
περιοριστικές
επιχειρηματικές
πρακτικές
(άρθρο 81). Ωστόσο,
η απόφαση δεν
απέκλειε τη
δυνατότητα μια
ΠΔΠ να είναι
συμβατή με τους
κοινοτικούς
κανόνες
ανταγωνισμού
εάν αυτή είχε
θετικές
συνέπειες για
την καινοτομία
και την
αποτελεσματικότητα
και επέτρεπε
στους
καταναλωτές να
αποκομίσουν
δίκαιο μέρος
των ωφελημάτων
αυτών. Η
απόφαση έδινε
στην MasterCard διορία
έξι μηνών (έως
τις 21 Ιουνίου 2008)
προκειμένου να
προσαρμόσει τη
συμπεριφορά
της και να
συμμορφωθεί με
τους κανόνες
ανταγωνισμού
και προέβλεπε
τη δυνατότητα
επιβολής
χρηματικών
προστίμων για
τυχόν
καθυστερήσεις
στην εκτέλεση
της απόφασης.
Στις 12 Ιουνίου 2008
(βλ. MEMO/08/397),
η MasterCard ανακάλεσε
προσωρινά τις
διασυνοριακές
ΠΔΠ της,
συνεχίζοντας
παράλληλα τις
συζητήσεις για
μια
μεθοδολογία
καθορισμού των
ΠΔΠ που θα
επέτρεπε σε
καταναλωτές
και
λιανοπωλητές
να αποκομίσουν
δίκαιο μέρος
των
ωφελημάτων.
Δεσμεύσεις
της MasterCard
Η MasterCard έχει πλέον
αναλάβει τρεις
δεσμεύσεις:Πρώτον, από τον
Ιούλιο του 2009, η MasterCard
θα υπολογίζει
τη
διασυνοριακή
ΠΔΠ σύμφωνα με
μεθοδολογία
που
εξασφαλίζει
ότι η εν λόγω
προμήθεια
αντανακλά τα
συναλλακτικά
οφέλη που έχουν
οι έμποροι που
δέχονται
κάρτες
πληρωμής αντί
μετρητά. Ο
υπολογισμός
της ΠΔΠ βάσει
της
μεθοδολογίας
αυτής θα
οδηγήσει σε
πολύ μειωμένο
ανώτατο
σταθμικό μέσο
επίπεδο ΠΔΠ: 0,30%
ανά συναλλαγή
για
καταναλωτικές
πιστωτικές
κάρτες και 0,20% ανά
συναλλαγή για
καταναλωτικές
χρεωστικές
κάρτες.
Συγκριτικά,
αναλόγως της
κάρτας, οι ΠΔΠ
διασυνοριακών
συναλλαγών της
MasterCard κυμαίνονταν
μεταξύ 0,80% και 1,90% το
2007. Οι ΠΔΠ
διασυνοριακών
συναλλαγών για
το σύστημα Maestro
κυμαίνονταν
από 0,40% και
άνω έως 0,75% και
άνω).
Δεύτερον, η MasterCard,
από τον Ιούλιο
του 2009, θα
ανακαλέσει τις
αυξήσεις της
βασικής
προμήθειας που
είχε
εξαγγείλει τον
Οκτώβριο του 2008
(βλ. κατωτέρω).
Τρίτον, από τον
Ιούλιο του 2009, η MasterCard
θα υιοθετήσει
ορισμένα μέτρα
αύξησης της
διαφάνειας του
συστήματος που
θα επιτρέψουν
σε καταναλωτές
και εμπόρους να
κάνουν
επιλογές
έχοντας
καλύτερη γνώση
των πραγμάτων
όσον αφορά τα
μέσα πληρωμών
που
χρησιμοποιούν
και δέχονται.
Για παράδειγμα,
οι κανόνες της
MasterCard θα
τροποποιηθούν
ώστε να
προσφέρονται
και να
τιμολογούνται
στους εμπόρους
διαφορετικές
προμήθειες
αναλόγως του
τύπου της
χρησιμοποιούμενης
κάρτας, και όχι
πλέον
ομοιόμορφες
προμήθειες.Τον
Οκτώβριο του 2008, η
MasterCard αναθεώρησε
τη δομή της
τιμολόγησης
για τη
συμμετοχή στο
σύστημα που
εφαρμόζει στον
ΕΟΧ, που
περιλάμβανε
την αύξηση
ορισμένων
υφιστάμενων
προμηθειών
«αποκτώσας
τράπεζας» (aquirer fees
-προμήθειες που
χρεώνει ένα
σύστημα καρτών
πληρωμών, στην
προκειμένη
περίπτωση η MasterCard,
στις
συμβεβλημένες
τράπεζες στο
πλαίσιο της
συμμετοχής
τους σε αυτό),
εισάγοντας μια
νέα προμήθεια
«αποκτώσας
τράπεζας» και
καταργώντας
ορισμένες
απαλλαγές.
Ωστόσο, οι
προμήθειες
αυτές τώρα θα
ανακληθούν. 
Υπό το πρίσμα
των αλλαγών που
θα επιφέρει η MasterCard
στις ΠΔΠ και
της συμφωνίας
της να
ανακαλέσει τις
αυξήσεις των
βασικών
προμηθειών της,
καθώς και με
βάση τις
πληροφορίες
που είναι
διαθέσιμες επί
του παρόντος
σχετικά με τις
εν λόγω αγορές,
η Επίτροπος Kroes
δεν προτίθεται
να προτείνει
στην Επιτροπή
να κινήσει
διαδικασία
κατά της MasterCard για
μη συμμόρφωση
με την απόφαση
της Επιτροπής ή
για παράβαση
των κανόνων
ανταγωνισμού
λόγω της
αύξησης των
βασικών
προμηθειών της
ή της
επανεισαγωγής
προμηθειών ΠΔΠ
για
διασυνοριακές
συναλλαγές.
Όσον
αφορά τη
συμπεριφορά
της Visa στην αγορά
καρτών
πληρωμών, η
Επιτροπή θα
συνεχίσει την
έρευνά της
βάσει των
κανόνων
ανταγωνισμού
(βλ. MEMO/08/170)
και θα
παρακολουθήσει
τη συμπεριφορά
άλλων φορέων
της αγοράς ώστε
να
διασφαλιστεί
ότι υπάρχει
αποτελεσματικός
ανταγωνισμός
στην αγορά αυτή
προς όφελος των
εμπόρων και των
καταναλωτών.
Για
περισσότερες
πληροφορίες βλ.
MEMO/09/143.
