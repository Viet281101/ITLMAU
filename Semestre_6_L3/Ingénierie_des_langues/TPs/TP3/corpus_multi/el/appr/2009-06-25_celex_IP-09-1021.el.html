IP /09/1021  Βρυξέλλες, 25 Ιουνίου 2009  Η εκστρατεία « Milk – Drink it up » («Πιες το γάλα σου!») σε πλήρη εξέλιξη: η Επίτροπος Mariann Fischer Boel ανακοινώνει τους νικητές του διαγωνισμού φωτογραφίας «Γάλα σημαίνει δύναμη»  Η Μariann Fischer Boel, το αρμόδιο σε θέματα γεωργίας και αγροτικής ανάπτυξης μέλος της Ευρωπαϊκής Επιτροπής, ανακοίνωσε σήμερα κατά τη διάρκεια επίσκεψης σε σχολή επαγγελματικής κατάρτισης στο Παρίσι τους τρεις νικητές του διαγωνισμού «Γάλα σημαίνει δύναμη». Ο διαγωνισμός αυτός αποτελεί τμήμα της ευρωπαϊκής εκστρατείας «Milk – Drink it up» («Πιες το γάλα σου!») που έχει ως στόχο να ενημερώσει τους Ευρωπαίους για τα οφέλη από την κατανάλωση γάλακτος και γαλακτοκομικών προϊόντων ως εναλλακτική λύση αντί των τροφών και των ποτών χαμηλής θρεπτικής αξίας.  «Στην εποχή μας, η διατροφή μας δεν επηρεάζει μόνο τη φυσική μας κατάσταση αλλά όλο και περισσότερο τη νοοτροπία μας. Οι 22 εκατομμύρια νέοι στην Ευρώπη που είναι υπέρβαροι ή παχύσαρκοι αποτελούν την απόδειξη. Η Ευρωπαϊκή Ένωση διέθεσε πάνω από 55 εκατομμύρια ευρώ για τη χρηματοδότηση του ευρωπαϊκού προγράμματος για τη «διανομή γάλακτος στα σχολεία» το τρέχον έτος, εξήγησε η επίτροπος Fischer Boel. «Ο διαγωνισμός φωτογραφίας αποτελεί μέρος των προσπαθειών μας για την ευαισθητοποίηση σχετικά με την καλή διατροφή των παιδιών και των εφήβων. Για τον λόγο αυτό, είμαι πολύ ικανοποιημένη που τόσοι νέοι μας έδειξαν με δημιουργικό τρόπο πόσο αγαπούν τα γαλακτοκομικά προϊόντα.»  Οι φωτογραφίες, που είχαν μεγάλη επιτυχία κυρίως μεταξύ των χρηστών του Διαδικτύου σε ολόκληρη την ΕΕ, παρουσιάστηκαν από την Επίτροπο με την ευκαιρία της επίσκεψής της στη Σχολή Αρτοποιίας (Ecole de boulangerie), στο Παρίσι. Ο διαγωνισμός φωτογραφίας «Γάλα σημαίνει δύναμη» προσέλκυσε το ενδιαφέρον των νέων Ευρωπαίων στο θέμα του γάλακτος και των γαλακτοκομικών προϊόντων.  Συμμετείχαν 710 νέοι φωτογράφοι για να κερδίσουν το ελκυστικό βραβείο - κονσόλα Wii Sport – που τους επιτρέπει να συνδυάζουν τη σωματική άσκηση μαζί με την οικογένεια τους και το ενδιαφέρον τους για την τεχνολογία. Οι τυχεροί νικητές είναι Benedek  Horvath , Andrea  Cremona  και  Teresa  Videva .  Η επίσκεψη αυτή στο Παρίσι αποτελεί τμήμα της εκστρατείας «Πιες το γάλα σου» κατά τη διάρκεια της οποίας η αρμόδια σε θέματα γεωργίας Επίτροπος συμμετείχε τους τελευταίους μήνες σε πολλά εργαστήρια μαζί με τους νέους για την παρασκευή φρέσκων και ισορροπημένων φαγητών με γαλακτοκομικά προϊόντα, φρούτα και λαχανικά.       Η παχυσαρκία: φαινόμενο που παίρνει όλο και μεγαλύτερες διαστάσεις στην Ευρώπη  Η καλή διατροφή είναι ένα από τα σημαντικότερα μελήματα σήμερα σε σχέση με τους νέους και την παχυσαρκία  ιδίως λόγω της τάσης που παραμένει ανησυχητική  ,  ανάλογα με το κράτος μέλος,  να πλήττει μεταξύ        20% και 35% των παιδιών και των εφήβων στην Ευρώπη,   Για την αντιμετώπιση το   υ προβλήματος, η Ευρωπαϊκή Ένωση διέθεσε ήδη πάνω από 55 εκατομμύρια ευρώ για το ευρωπαϊκό πρόγραμμα «Διανομή γάλακτος στα σχολεία» κατά τη διάρκεια του σχολικού έτους που λήγει τώρα, προβλέπονται 90 εκατομμύρια ευρώ ακόμη για το επόμενο σχολικό έτος για το πρόγραμμα «φρούτων και λαχανικών στα σχολεία». Τα ευρωπαϊκά μέτρα αποτελούν χρηματοδοτική και παιδαγωγική στήριξη και έχουν ως στόχο να βοηθήσουν τα νέα παιδιά να αποκτήσουν γρήγορα υγιεινές διατροφικές συνήθειες και να συμμετέχουν σε αθλητικές δραστηριότητες που μπορεί να συμβάλουν σημαντικά αργότερα στην αποφυγή προβλημάτων υγείας, όπως οι καρδιαγγειακές παθήσεις, ο διαβήτης και τα εγκεφαλικά επεισόδια. Για περισσότερες πληροφορίες σχετικά με τα ευρωπαϊκά προγράμματα   Όλες οι πληροφορίες για το ευρωπαϊκό πρόγραμμα «Διανομή γάλακτος στα σχολεία» είναι διαθέσιμες στον ιστότοπο   http://www.drinkitup.europa.eu/     Πληροφορίες για το νέο πρόγραμμα «Διανομή φρούτων και λαχανικών στα σχολεία»:      http://ec.europa.eu/agriculture/markets/fruitveg/sfs/index_en.htm      Για περισσότερες πληροφορίες σχετικά με τη διατροφική πολιτική της Ευρωπαϊκής Επιτροπής:      http://ec.europa.eu/health/ph_determinants/life_style/nutrition/nutrition_en.htm
