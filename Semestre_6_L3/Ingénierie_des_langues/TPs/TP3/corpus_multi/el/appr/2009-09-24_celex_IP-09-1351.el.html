IP/09 /1351   Βρυξέλλες , 24 Σεπτέμβριος 2009   Η Επιτροπή περιορίζει τη γραφειοκρατία και βελτιώνει την προστασία των επενδυτών στα ενημερωτικά δελτία κινητών αξιών  ( βλέπε   MEMO/09/     412   )  Σύμφωνα με τις αρχές της «βελτίωσης των κανονιστικών ρυθμίσεων», η Ευρωπαϊκή Επιτροπή υπέβαλε σήμερα πρόταση για την αναθεώρηση της οδηγίας περί ενημερωτικού δελτίου. Η πρόταση είναι μέρος των ενεργειών απλούστευσης στο πλαίσιο του προγράμματος δράσης της Ευρωπαϊκής Επιτροπής για τη μείωση του διοικητικού φόρτου στην Ευρωπαϊκή Ένωση. Η πρόταση αυξάνει τη νομική σαφήνεια και την αποδοτικότητα στο καθεστώς των ενημερωτικών δελτίων και μειώνει το διοικητικό φόρτο για τους εκδότες και τους διαμεσολαβητές. Λαμβάνει επίσης υπόψη τη σημασία της ενίσχυσης του επιπέδου προστασίας των επενδυτών και της εξασφάλισης ότι οι παρεχόμενες πληροφορίες είναι επαρκείς και ικανές για να καλύψουν τις ανάγκες των ιδιωτών επενδυτών. Η πρόταση αντικατοπτρίζει τις διαβουλεύσεις με όλους τους σημαντικούς ενδιαφερομένους. Διαβιβάζεται πλέον προς εξέταση στο Ευρωπαϊκό Κοινοβούλιο και το Συμβούλιο Υπουργών.  Ο κ. Charlie McCreevy, Επίτροπος αρμόδιος για θέματα εσωτερικής αγοράς και υπηρεσιών, προέβη στην ακόλουθη δήλωση : « Αυτοί οι νέοι κανόνες ικανοποιούν τις ανάγκες των εκδοτών και των επενδυτών και απαλλάσσουν τις επιχειρήσεις από περιττά φορτία. Λαμβάνουν υπόψη τα διδάγματα που αντλήσαμε από την χρηματοπιστωτική κρίση και θα εξασφαλίσει ότι οι επενδυτές έχουν όλες τις πληροφορίες που χρειάζονται .»  Η οδηγία περί ενημερωτικού δελτίου καθορίζει τους κανόνες που διέπουν το ενημερωτικό δελτίο που πρέπει να διατίθεται στο κοινό όταν πραγματοποιείται στην ΕΕ  διάθεση τίτλων στο κοινό ή εισαγωγή προς διαπραγμάτευση κινητών αξιών σε οργανωμένη αγορά. Ένα από τα σημαντικά επιτεύγματά της είναι η καθιέρωση ενός «μηχανισμού διαβατηρίου»: το ενημερωτικό δελτίο που έχει εγκριθεί από την αρμόδια αρχή σε ένα κράτος μέλος ισχύει για τη διάθεση τίτλων στο κοινό και την εισαγωγή προς διαπραγμάτευση κινητών αξιών σε οργανωμένη αγορά σε ολόκληρη την ΕΕ.  Παρά το ν ουσιαστικό θετικό αντίκτυπο όσον αφορά την ποιότητα και την καταλληλότητα των πληροφοριών που διατίθενται στους επενδυτές, αυτό το νομικό πλαίσιο ήταν αναγκαίο να βελτιωθεί περαιτέρω προκειμένου να αυξηθεί η νομική σαφήνεια και η αποτελεσματικότητα στο καθεστώς που διέπει τα ενημερωτικά δελτία και να μειωθεί ο διοικητικός φόρτος.  Οι νέοι κανόνες θα καταστήσουν αποτελεσματικότερ ες τις εκδόσεις τίτλων, καθιστώντας ευκολότερη την κατανόηση των κανόνων (μεγαλύτερη νομική σαφήνεια)· μειώνοντας το διοικητικό φόρτο για τους εκδότες και τους διαμεσολαβητές· παρέχοντας πρόσβαση στους υπαλλήλους των εκδοτών σε ένα πλήρες φάσμα επενδυτικών ευκαιριών· και βοηθώντας τους ιδιώτες επενδυτές να αναλύουν αποτελεσματικότερα τις προοπτικές και τους κινδύνους που παρουσιάζει ένας τίτλος πριν πραγματοποιήσουν την επένδυσή τους.  Οι κυριότερες αλλαγές που προτείνονται είναι οι εξής :    οι υποχρεώσεις γνωστοποίησης θα είναι λιγότερο πολύπλοκες για ορισμένες κατηγορίες εκδόσεων κινητών αξιών (μικρές επιχειρήσεις, μικρά δανειοδοτικά ιδρύματα, εκδόσεις δικαιωμάτων και κρατικά προγράμματα εγγυήσεων )·    το περιληπτικό σημείωμα του ενημερωτικού δελτίου θα έχει βελτιωμένη μορφή και περιεχόμενο ·    είναι  σαφέστερες οι εξαιρέσεις από την υποχρέωση δημοσίευσης ενημερωτικού δελτίου για τις επιχειρήσεις που πραγματοποιούν πωλήσεις μέσω μεσολαβητών («αλληλουχία λιανικών συναλλαγών») και για προγράμματα διάθεσης μετοχών στους εργαζομένους·    θα καταργηθούν οι υποχρεώσεις γνωστοποίησης που αλληλεπικαλύπτονται με την οδηγία περί διαφάνειας ·    οι εκδότες μη μετοχικών κινητών αξιών θα μπορούν να επιλέγουν το κράτος μέλος καταγωγής τους ·    θα εναρμονιστούν οι ορισμοί των « ειδικών επενδυτών » της οδηγίας της ΕΕ για το ενημερωτικό δελτίο και των « επαγγελματικών πελατών » όπως ορίζονται στην οδηγία της ΕΕ για τις αγορές χρηματοπιστωτικών μέσων.    Λίγα λόγια για την οδηγία περί ενημερωτικ ού δελτίου  Η οδηγία περί ενημερωτικ ού δελτίου τέθηκε σε ισχύ στις 31 Δεκεμβρίου 2003 με τη δημοσίευσή της στην Επίσημη Εφημερίδα της ΕΕ. Τα κράτη μέλη ήταν υποχρεωμένα να μεταφέρουν και να εφαρμόσουν τις διατάξεις της το αργότερο έως την 1 η Ιουλίου 2005.  Το άρθρο 31 της οδηγίας περί ενημερωτικού δελτίου επιβάλλει στην Επιτροπή να αξιολογήσει την εφαρμογή της οδηγίας πέντε έτη μετά την ημερομηνία έναρξης ισχύος της και να υποβάλει, ενδεχομένως, προτάσεις για την αναθεώρησή της.  Επιπλέον, τον Ιανουάριο του 2007, η Ευρωπαϊκή Επιτροπή δρομολόγησε το πρόγραμμα δράσης για τη μείωση του διοικητικού φόρτου στην Ευρωπαϊκή Ένωση προκειμένου να προσμετρηθούν οι διοικητικές δαπάνες που προκύπτουν από τη νομοθεσία στην ΕΕ και να μειωθεί ο διοικητικός φόρτος κατά 25% μέχρι το 2012. Η οδηγία περί ενημερωτικών δελτίων έχει επισημανθεί ως τομέας που περιέχει διάφορες επαχθείς υποχρεώσεις για τις επιχειρήσεις, μερικές από τις οποίες μπορούν να ελαφρυνθούν. Συγχρόνως, λαμβάνοντας επίσης υπόψη την τρέχουσα χρηματοπιστωτική κρίση, θεωρήθηκε ότι πρέπει να αναθεωρηθούν ορισμένες διατάξεις της οδηγίας περί ενημερωτικού δελτίου προκειμένου να αυξηθεί η αποτελεσματικότητά της και να αναβαθμιστεί η προστασία των επενδυτών. Για το σκοπό αυτό και σύμφωνα με τις αρχές της «βελτίωσης των κανονιστικών ρυθμίσεων», η Ευρωπαϊκή Επιτροπή οργάνωσε διαδικασία δημόσιας διαβούλευσης.  Η παρούσα πρόταση και η αξιολόγηση του αντικτύπου της είναι αποτέλεσμα του εκτενούς και συνεχούς διαλόγου με όλους τους σημαντικούς ενδιαφερομένους, συμπεριλαμβανομένων των ρυθμιστικών αρχών των αγορών κινητών αξιών, των παραγόντων της αγοράς (εκδότες, διαμεσολαβητές και επενδυτές), και των καταναλωτών. Λαμβάνει δεόντως υπόψη τις παρατηρήσεις και αναλύσεις που περιέχονται στις εκθέσεις τις οποίες δημοσιεύουν η ευρωπαϊκή επιτροπή ρυθμιστικών αρχών των αγορών κινητών αξιών (ΕΡΑΑΚΑ) και η ομάδα εμπειρογνωμόνων των ευρωπαϊκών αγορών κινητών αξιών (ESME).  Η πρόταση διατίθεται στη διεύθυνση :   http://ec.europa.eu/internal_market/securities/prospectus/index_en.htm
