IP/09/1339  Βρυξέλλες , 21 Σεπτεμβρίου 2009   Εκδηλώσεις για την Ευρωπαϊκή Ημέρα Γλωσσών  Η Επιτροπή θα τιμήσει φέτος την Ευρωπαϊκή Ημέρα Γλωσσών (26 Σεπτεμβρίου) με εκδηλώσεις που διαρκέσουν περίπου μία εβδομάδα, με επίκεντρο το συνέδριο με θέμα την εκμάθηση ξένων γλωσσών σε νεαρή ηλικία. Πρόκειται επίσης να εγκαινιαστεί η επιχειρηματική πλατφόρμα για την πολυγλωσσία (Business Platform on Multilingualism ), θα προβληθεί για πρώτη φορά το βίντεο «Interpr éter pour l 'Europe » (Διερμηνεία για την Ευρώπη) με θέμα «Είναι τα γαλλικά σπάνια γλώσσα;», θα διοργανωθεί σεμινάριο με τίτλο «Πώς μπορεί η τεχνολογία να βοηθήσει τους μεταφραστές» και να πραγματοποιηθεί συζήτηση σε πάνελ με θέμα την πολυγλωσσία. Πρόκειται επίσης να διοργανωθούν στις Βρυξέλλες πολύγλωσσες δραστηριότητες οι οποίες θα απευθύνονται κυρίως στα παιδιά.  Ο κ. Leonard Οrban , επίτροπος της ΕΕ για την πολυγλωσσία, δήλωσε: «Τα μικρά παιδιά έχουν εξαιρετική ικανότητα να μαθαίνουν ξένες γλώσσες και είναι πρόθυμα να μάθουν υπό τις κατάλληλες συνθήκες. Από επιστημονική σκοπιά, όλα τα στοιχεία συνηγορούν υπέρ της εκμάθησης ξένων γλωσσών σε όσο το δυνατόν μικρότερη ηλικία».  Στις Βρυξέλλες, στις 24-25 Σεπτεμβρίου, θα διοργανωθεί συνέδριο με θέμα την εκμάθηση γλωσσών σε νεαρή ηλικία, στην οποία θα συμμετάσχει ως ομιλητής ο επίτροπος κ.Orban . Η Ευρωπαϊκή Επιτροπή θα ξεκινήσει την εκστρατεία με τίτλο «Piccolingo », η οποία θα απευθύνεται στους γονείς παιδιών ηλικίας μεταξύ δύο και έξι ετών, τονίζοντας τα δυνητικά οφέλη της εκμάθησης γλωσσών για τα παιδιά και τους τρόπους με τους οποίους οι γονείς μπορούν να βρουν πληροφορίες και υποστήριξη. Το κοινό στο οποίο απευθύνεται το συνέδριο περιλαμβάνει ειδικούς του χώρου, τις αρχές που δραστηριοποιούνται σε αυτόν τον τομέα καθώς και εκπροσώπους από ενώσεις ενδιαφερομένων, όπως των εκπαιδευτικών και των γονέων. Τα κύρια θέματα θα είναι οι πλέον πρόσφατες εξελίξεις στον τομέα της έρευνας όσον αφορά τη γλωσσική εκμάθηση σε νεαρή ηλικία, οι υπάρχουσες ορθές πρακτικές εκμάθησης ξένων γλωσσών σε νεαρή ηλικία και η εκμάθηση γλωσσών από άτομα με ειδικές ανάγκες. Οι εορτασμοί θα περιλαμβάνουν επίσης τα εξής:  Τρίτη 22, Βρυξέλλες : Θα εγκαινιαστεί η επιχειρηματική πλατφόρμα για την πολυγλωσσία (Business Platform for Multilingualism ), στο πλαίσιο της οποίας θα ενθαρρύνεται η δημόσια συζήτηση. Η πλατφόρμα δημιουργεί ένα φόρουμ ανταλλαγής ορθών πρακτικών για την επιχειρηματική κοινότητα, με συμμετοχή των κοινωνικών εταίρων, επαγγελματικών οργανώσεων, εμπορικών επιμελητηρίων, ενώσεων προώθησης του εμπορίου, σχολείων και εκπαιδευτικών αρχών.  Τετάρτη 23, Παρίσι : Η Γενική Διεύθυνση Διερμηνείας της Επιτροπής, η οποία προβλέπεται να αντιμετωπίσει έλλειψη διερμηνέων, δρομολόγησε μια εκστρατεία ευαισθητοποίησης, με τίτλο «Είναι τα γαλλικά σπάνια γλώσσα;» Είναι άξιο προσοχής ότι ήδη είναι σχετικά μικρός ο αριθμός των αιτήσεων υποψηφιότητας και των επιτυχόντων σε διαγωνισμούς διερμηνέων.  Πρόκειται να προβληθεί σε πρώτη προβολή, στην Αντιπροσωπεία της ΓΔ Επικοινωνίας (288, boulevard Saint -Germain , 75007 PARIS ) μεταξύ 11 π.μ. και 12.30 μ.μ., ένα βίντεο με τίτλο «Interpr éter pour l 'Europe » (διερμηνεία για την Ευρώπη), το οποίο αποκοπεί να ενθαρρύνει τους νέους γαλλόφωνους να σπουδάσουν διερμηνεία.  Πέμπτη 24, Λουξεμβούργο: Θα πραγματοποιηθεί συνέδριο-συζήτηση στο κτίριο Jean Monnet (αίθουσα M 6) στις 11 π.μ με τίτλο «Πώς μπορεί η τεχνολογία να βοηθήσει τους μεταφραστές» σχετικά με τα διάφορα μέσα που αφορούν τη δημοσίευση πολυγλωσσιών ενημερωτικού υλικού.  Παρασκευή 25, Βρυξέλλες: Θα πραγματοποιηθεί συνέντευξη τύπου με συμμετοχή του επιτρόπου κ. Orban στις 12:30 μ.μ, την οποία θα ακολουθήσει τεχνική ενημέρωση σχετικά με την εκμάθηση γλωσσών σε νεαρή ηλικία και παρουσίαση ενός ηλεκτρονικού γλωσσικού παιχνιδιού που ονομάζεται LinguaGo , που είναι διαθέσιμο στο δικτυακό τόπο EuropaGO .   Θα πραγματοποιηθεί επίσης συζήτηση για την πολυγλωσσία στα μέσα ενημέρωσης, στο πλαίσιο της οποίας εκπρόσωποι διεθνών τηλεοπτικών σταθμών, πανευρωπαϊκών ραδιοφωνικών δικτύων και πολυγλωσσικών δικτυακών τόπων θα παρουσιάσουν τον τρόπο με τον οποίο χειρίζονται το πολυγλωσσικό περιεχόμενο και τη δημοσιογραφία σε πολλές γλώσσες.  Ολόκληρη την ημέρα, στην πλατεία Jourdan , στις Βρυξέλες, θα διοργανωθούν εκδηλώσεις που θα απευθύνονται στα παιδιά, με την παρουσία του επιτρόπου κ. Orban . Το θέμα των εκδηλώσεων θα είναι «Αφήγηση ιστοριών σε διάφορες γλώσσες» με μουσική και χορό από το Ίδρυμα Yehudi Menuhin και με εργαστήριο σχεδιασμού πολυγλωσσικών κόμικς. Προβλέπονται επίσης παιχνίδια, ταχυδακτυλουργικές επιδείξεις και μουσική για τους επισκέπτες  Κράτη μέλη : Διοργανώνονται γλωσσικές δραστηριότητες από τις αντιπροσωπείες της Επιτροπής σε διάφορα κράτη μέλη της ΕΕ   http     ://     ec     .     europa     .     eu     /     represent     _     en     .     htm     Δικτυακοί τόποι :   Επίτροπος Orban :  http    ://    ec    .    europa    .    eu    /    commission    _    barroso    /    orban    /    index    _    en    .    htm   Δικτυακή πύλη για τις γλώσσες  http    ://    europa    .    eu    /    languages    /    en    /    home   ΓΔ Μετάφρασης (DGT )  http    ://    ec    .    europa    .    eu    /    dgs    /    translation    /    index    _    en    .    htm   ΓΔ Εκπαίδευσης και Πολιτισμού (EAC ):   http    ://    ec    .    europa    .    eu    /    dgs    /    education    _    culture    /    index    _    en    .    html    Δραστηριότητες για την Ημέρα των Γλωσσών:    http://ec.europa.eu/education/languages/eu-language-policy/doc2836_en.htm     Συμβούλιο της Ευρώπης  http    ://    www    .    coe    .    int    /    Δικτυακός τόπος « Languages  mean  business »(Οι γλώσσες σημαίνουν δουλειές)    http://ec.europa.eu/education/languages/languages-mean-business/doc1460_en.htm     Βιβλιοπωλεία της ΕΕ; όλες οι εκδόσεις της ΕΕ:   http     ://     www     .     bookshop     .     europa     .     eu     Κ εντρική βάση της νομοθεσίας της ΕΕ EUR - Lex :    http://eur-lex.europa.eu/el/index.htm     TED : προσκλήσεις υποβολής προσφορών:   http     ://     ted     .     europa     .     eu
