IP/09/1597  Βρυξέλλες, 28 O κτωβρίου 2009  Τα μέσα ενημέρωσης μπορούν να διαδραματίσουν σημαντικό ρόλο στην εξάλειψη της φτώχειας  Η Ευρωπαϊκή Επιτροπή απευθύνεται σήμερα στον τύπο και στα μέσα ενημέρωσης με θέμα την καταπολέμηση της φτώχειας με δύο μεγάλες εκδηλώσεις στις Βρυξέλλες για την προετοιμασία του 2010 ως Ευρωπαϊκού Έτους για την καταπολέμηση της φτώχειας, τα εγκαίνια του οποίου θα πραγματοποιηθούν στη Μαδρίτη στις 21 Ιανουαρίου. Στο σεμινάριο με θέμα «η φτώχεια και τα μέσα ενημέρωσης» και στο συνέδριο με τίτλο «Φτώχεια: πραγματικότητα και αντίληψη – η πρόκληση για την επικοινωνία» θα κληθούν να συμμετάσχουν τα κυριότερα μέσα ενημέρωσης και οι ενδιαφερόμενοι φορείς για να συζητήσουν τον τρόπο με τον οποίο οι υπεύθυνοι επικοινωνίας και τα μέσα ενημέρωσης μπορούν να διαδραματίσουν σημαντικό ρόλο, συμβάλλοντας στην αντιμετώπιση της φτώχειας και του αποκλεισμού.  « Εμείς, οι πολίτες της Ευρωπαϊκής Ένωσης, είμαστε πολύ τυχεροί που ζούμε σε μία από τις πλουσιότερες περιοχές του κόσμου, ωστόσο η φτώχεια εξακολουθεί να αποτελεί καθημερινή πραγματικότητα για 80 σχεδόν εκατομμύρια Ευρωπαίους» δήλωσε ο κ. Vladim ír  Špidla , επίτροπος της ΕΕ, αρμόδιος για θέματα απασχόλησης, κοινωνικών υποθέσεων και ίσων ευκαιριών. «Τον Ιανουάριο, θα κηρύξουμε το 2010 ως Ευρωπαϊκό Έτος για την καταπολέμηση της φτώχειας και του κοινωνικού αποκλεισμού. Τα μέσα μαζικής ενημέρωσης και οι υπεύθυνοι για θέματα επικοινωνίας πρέπει να αναλάβουν σημαντικό ρόλο, συμβάλλοντας στην επιτυχία της εκστρατείας αυτής και τους προσκαλούμε να μας συμπαρασταθούν στη διάρκεια του επόμενου έτους .»  Στα πλαίσια του σεμιναρίου με θέμα «η φτώχεια και τα μέσα ενημέρωσης» θα διοργανωθεί σήμερα εκπαιδευτική περιήγηση για δημοσιογράφους από όλη την Ευρώπη που ασχολούνται με θέματα φτώχειας και κοινωνικού αποκλεισμού και παράλληλα θα τους δοθεί η ευκαιρία να ανταλλάξουν επαγγελματικές πρακτικές. Το διεθνές κίνημα ATD Τέταρτος Κόσμος και το Ίδρυμα Joseph Rowntree (ΗΒ) διοργανώνουν δύο εργαστήρια, ενώ παράλληλα θα διοργανωθούν στις Βρυξέλλες τρεις επιτόπου επισκέψεις που θα δώσουν την ευκαιρία στους δημοσιογράφους να πάρουν συνεντεύξεις από αυτούς που ασχολούνται στην πράξη με τα προβλήματα αυτά.  Το συνέδριο με θέμα «Poverty : between reality and perception - the communication challenge » (Φτώχεια: πραγματικότητα και αντίληψη – η πρόκληση για την επικοινωνία) θα πραγματοποιηθεί στις 29 O κτωβρίου με περισσότερους από 400 δημοσιογράφους, υπευθύνους για τη λήψη πολιτικών αποφάσεων, ΜΚΟ και ερευνητές. Επίσης, θα παρουσιαστούν οι τελευταίες έρευνες του Ευρωβαρομέτρου σχετικά με τον τρόπο με τον οποίο οι Ευρωπαίοι αντιλαμβάνονται τη φτώχεια και τον αποκλεισμό και σχετικά με τις απόψεις τους όσον αφορά τον κοινωνικό αντίκτυπο της κρίσης. (βλέπε  IP    /09/1585   and   MEMO    /09/480   ).  Η εκδήλωση αυτή θα αποτελέσει ένα φόρουμ συζήτησης σχετικά με τον τρόπο με τον οποίο τα μέσα ενημέρωσης αντιλαμβάνονται το θέμα αυτό και τον τρόπο με τον οποίο η επικοινωνία μπορεί να χρησιμεύσει ως καταλύτης για την κοινωνική ένταξη. Ομιλίες θα εκφωνήσουν ο Πρόεδρος της Επιτροπής, κ. Jos é Manuel Barroso , μέσω βίντεο, καθώς και ο επίτροπος Vladim ír  Špidla .  Ι στορικό   Πριν από δέκα χρόνια, οι ηγέτες της ΕΕ υποσχέθηκαν «να γίνει αποφασιστικό βήμα προς την εξάλειψη της φτώχειας» έως το 2010. Σήμερα, ωστόσο, σημαντικός αριθμός Ευρωπαίων εξακολουθεί να ζει στη φτώχεια και να έχει περιορισμένη πρόσβαση σε βασικές υπηρεσίες, όπως η υγειονομική περίθαλψη. Η φτώχεια και ο κοινωνικός αποκλεισμός όχι μόνο επηρεάζουν την ευμάρεια των ατόμων και την ικανότητά τους να συμβάλλουν στην κοινωνία, αλλά αποδυναμώνει και την οικονομική ανάπτυξη . Με βάση αυτά τα στοιχεία, η ΕΕ τονίζει τη σημασία της συλλογικής ευθύνης για την καταπολέμηση της φτώχειας, με τη συμμετοχή των υπευθύνων για τη λήψη αποφάσεων και των άλλων παραγόντων στον δημόσιο και στον ιδιωτικό τομέα. Εντός του 2010, που είναι το ευρωπαϊκό έτος για την καταπολέμηση της φτώχειας και του κοινωνικού αποκλεισμού, θα καταβληθούν προσπάθειες ώστε να εκφραστούν αυτοί που υφίστανται τις συνέπειες σε καθημερινή βάση.  Ο επίσημος δικτυακός τόπος του   Ευρωπαϊκού Έτους για την καταπολέμηση της φτώχειας και του κοινωνικού αποκλεισμού θα αρχίσει να λειτουργεί στις 29  O κτωβρίου στην ακόλουθη διεύθυνση:  http   ://   www   .2010   againstpoverty   .   eu   Περισσότερες πληροφορίες  Πρόγραμμα της εκδήλωσης    http://ec.europa.eu/social/main.jsp?catId=88&amp;langId=en&amp;eventsId=211&amp;furtherEvents=yes     Έκθεση για την έρευνα του Ευρωβαρόμετρου   http    ://    ec    .    europa    .    eu    /    public    _    opinion    /    archives    /    ebs    /    ebs    _321_    en    .    pdf    Ευρωπαϊκό Έτος για την καταπολέμηση της φτώχειας    www     .2010     againstpoverty     .     eu     Γίνετε συνδρομητές του ενημερωτικού δελτίου της Ευρωπαϊκής Επιτροπής με θέμα την απασχόληση, κοινωνικές υποθέσεις και ίσες ευκαιρίες που αποστέλλεται δωρεάν μέσω ηλεκτρονικού ταχυδρομείου   http   ://   ec   .   europa   .   eu   /   social   /   e   -   newsletter
