IP/09/ 1043   Βρυξέλλες, 26 Ιουνίου 2009 26 Ιουνίου 2009 – Παγκόσμια Ημέρα των Ναρκωτικών – έναρξη της ευρωπαϊκής δράσης για τα ναρκωτικά  Γνωρίζετε ότι περίπου 12 εκατομμύρια άνθρωποι στην EE κάνουν χρήση ή έκαναν κάποια στιγμή στο παρελθόν χρήση κοκαΐνης; Γνωρίζετε ότι κατά μέσο όρο ένας πολίτης της ΕΕ πεθαίνει κάθε ώρα από υπερβολική δόση; Γνωρίζετε ότι οι θάνατοι από ναρκωτικά στην Ευρώπη ανέρχονται σε 7 000-8 000 ετησίως; Για να αντιμετωπίσει αυτό το σοβαρό πρόβλημα ναρκωτικών, η Ευρωπαϊκή Επιτροπή ξεκίνησε σήμερα μια νέα πρωτοβουλία ευαισθητοποίησης και ενημέρωσης του κοινού με τίτλο ΕΥΡΩΠΑΙΚΗ ΔΡΑΣΗ ΓΙΑ ΤΑ ΝΑΡΚΩΤΙΚΑ (EAD), που έχει ως κύριο στόχο να κινητοποιήσει την κοινωνία και να αυξήσει την ευαισθητοποίηση όσον αφορά τα ναρκωτικά στην Ευρωπαϊκή Ένωση. Η EAD θα βασιστεί στην αρχή της «επιμερισμένης ευθύνης», και θα ενθαρρύνει τον καθένα – ομάδες ή άτομα, επαγγελματίες, ή απλά κάθε μέλος της κοινωνίας – να υποσχεθεί ρητά και να αναλάβει δέσμευση για την αντιμετώπιση του προβλήματος των ναρκωτικών με κάποιο τρόπο. Σήμερα, ο κ. Barrot, Αντιπρόεδρος της Επιτροπής, παρουσία του κ. Νίκου Aλιάγα, δημοσιογράφου/τηλεοπτικού αστέρα, και του Jerzy Owsiak δημοσιογράφου/κοινωνικού αγωνιστή, κήρυξε επίσημα την έναρξη της EAD κατά τη διάρκεια εκδήλωσης υψηλής προβολής με τη συμμετοχή περίπου 120 φορέων από την ΕΕ.  Ο Αντιπρόεδρος Barrot, Επίτροπος αρμόδιος για τη δικαιοσύνη την ελευθερία και την ασφάλεια, δήλωσε: «Μία από τις δηλωμένες προτεραιότητες του νέου σχεδίου δράσης της ΕΕ για τα ναρκωτικά (2009-2012), του οποίου η EAD αποτελεί κύρια δράση, είναι να ενθαρρύνει τις οργανώσεις και τους πολίτες να αναλάβουν ενεργό ρόλο.  Στο πλαίσιο της EAD, απευθυνόμαστε στους Ευρωπαίους στην καθημερινή τους ζωής προσφέροντάς τους τα μέσα τόσο για να εκφράσουν τις απόψεις τους όσο και για να αναλάβουν δράση»  Σήμερα, 21 οργανώσεις και άτομα έχουν υπογράψει δήλωση δέσμευσης στο πλαίσιο της EAD.     Association des Parents d'Elèves de l'Ecole Européenne de Bruxelles I (Bέλγιο)      Αντιναρκωτικό Συμβούλιο Κύπρου (Κύπρος)   ETHIAS (Bέλγιο)    FESAT- European Foundation of Drug Helplines (EΕ)    FNAPT- Fédération Nationale de Prévention Toxicomanies (Γαλλία)   Fondazione Villa Maraini (Iταλία)   Foundation la Caixa (Ισπανία)    Foundation WOSP - the Great Orchestra of Christmas Charity Foundation- Jerzy Owsiak (Πολωνία)    FPAT – Portuguese Federation of Social Institution connected to the Prevention of Drug Addiction ( Πορτογαλία )     ICOS – International Council on Security and Development (EΕ)   Le Phare, familles face à la drogue (Γαλλία)   London Drug Policy Forum (Ηνωμένο Βασίλειο)    Municipal Council on Drug Addiction, Blagoevgrad (Βουλγαρία)    Peitenger Jugendhaus-ASBL (Λουξεμβούργο)   PREV CENTRUM (Τσεχική Δημοκρατία)   PREVNET (EΕ)   Qrendi Scout Group (Μάλτα)   TIIMI Magazine (Φινλανδία)    YSPDB-Youth Society for Peace and Development of the Balkans (Βουλγαρία)    "WOCAD" Women's Organisations Committee on Alcohol and Drug issues" (Σουηδία)    EMCDDA – Ευρωπαϊκό Κέντρο Παρακολούθησης Ναρκωτικών και Τοξικομανίας     Από σήμερα, οι πολίτες και οι οργανώσεις της Ευρώπης θα έχουν τη δυνατότητα να χρησιμοποιήσουν την EAD, προσθέτοντας έτσι ευρωπαϊκή διάσταση και προβολή στο έργο τους, και να ανακαλύψουν τρόπους με τους οποίους οι καθημερινές δραστηριότητές τους, οι κοινωνικές ευθύνες τους και το αντίστοιχο περιβάλλον τους μπορούν να αυξήσουν την ευαισθητοποίηση και τη δέσμευση σε σχέση με τα ναρκωτικά και τους κινδύνους που ενέχει η κατάχρησή τους. Κάθε ειδική και δημιουργική δράση σε κάθε επίπεδο στην Ευρώπη, που επηρεάζει θετικά τη συμπεριφορά σε σχέση με τα ναρκωτικά, ή αυξάνει την ευαισθητοποίηση όσον αφορά τα ναρκωτικά και τους κινδύνους από την κατάχρησή τους, μπορεί να αποσταλεί στην Ευρωπαϊκή Επιτροπή, στη διεύθυνση  www.action-drugs.eu  Για περισσότερες πληροφορίες σχετικά με τις δραστηριότητες του Αντιπροέδρου κ. Barrot παρακαλώ απευθυνθείτε στην ιστοσελίδα του:    http://ec.europa.eu/commission_barroso/barrot/welcome/default_en.htm
