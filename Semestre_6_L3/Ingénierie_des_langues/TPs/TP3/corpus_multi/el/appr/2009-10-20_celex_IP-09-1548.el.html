IP/09/1548
      Βρυξέλλες, 26 Οκτωβρίου 2009
      Ανταγωνισμός: η επιγραμμική στρογγυλή τράπεζα για τη μουσική που διοργάνωσε η Επιτροπή ανοίγει το δρόμο στους ευρωπαίους καταναλωτές για
            καλύτερες δυνατότητες επιγραμμικής μουσικής
      Στις 19 Οκτωβρίου 2009, τα μέλη της τέταρτης συνεδρίασης στρογγυλής τράπεζας για την επιγραμμική διανομή μουσικής, υπό την προεδρία της Επιτρόπου
            Ανταγωνισμού Neelie Kroes, υπέγραψαν κοινή δήλωση στην οποία καθορίζονται οι γενικές αρχές στις οποίες θα βασίζεται στο μέλλον
            η επιγραμμική διανομή μουσικής, παρέχοντας με τον τρόπο αυτό στους ευρωπαίους καταναλωτές καλύτερες δυνατότητες πρόσβασης
            σε επιγραμμική μουσική. Στην στρογγυλή τράπεζα συμμετείχαν οι Amazon, BEUC, EMI, iTunes, Nokia, PRS for Music, SACEM, STIM και Universal. Μετά τη στρογγυλή τράπεζα, ορισμένοι από τους συμμετέχοντες ανήγγειλαν συγκεκριμένα μέτρα και δεσμεύσεις που θα μπορούσαν
            να βελτιώσουν την πρόσβαση των ευρωπαίων καταναλωτών σε επιγραμμική μουσική.
      Η Επίτροπος Neelie Kroes δήλωσε τα εξής: «Οι ευρωπαίοι καταναλωτές θέλουν και αξίζουν να έχουν καλύτερες προσφορές στον τομέα
            της επιγραμμικής μουσικής. Η συμφωνία που επετεύχθη σήμερα στην στρογγυλή τράπεζα σχετικά με τις θεμελιώδεις αρχές αποτελεί
            πραγματική πρόοδο προς την κατεύθυνση αυτή. Είναι η πρώτη φορά που οι φορείς διαφορετικών τμημάτων της αγοράς συμφωνούν για
            έναν κοινό χάρτη πορείας. Χαιρετίζω επίσης τα συγκεκριμένα μέτρα και δεσμεύσεις που έχουν αναληφθεί και που θα πρέπει να βελτιώσουν
            τη διάθεση επιγραμμικής μουσικής στους καταναλωτές.» 
      Η Επίτροπος Neelie Kroes κήρυξε την έναρξη της συνεδρίασης υπενθυμίζοντας ότι έχει αναγνωριστεί η ανάγκη βελτίωσης της χορήγησης
            αδειών εκμετάλλευσης μουσικής για επιγραμμική χρήση. Επειδή οι σημερινοί μηχανισμοί χορήγησης αδειών εκμετάλλευσης είναι ιδιαίτερα
            περίπλοκοι και επαχθείς, οι ενδιαφερόμενοι φορείς στερούνται τις προοπτικές που προσφέρει ο ψηφιακός κόσμος. Αν βρεθούν απλούστερες
            και διαφανέστερες λύσεις όσον αφορά τη χορήγηση αδειών, θα μπορέσει να επεκταθεί η αγορά και να διατεθούν νέες και πιο καινοτόμες
            προσφορές στον τομέα της επιγραμμικής μουσικής που θα απευθύνονται σε μεγαλύτερο φάσμα ευρωπαίων καταναλωτών, ενώ συγχρόνως
            θα προστατευθούν η πολιτισμική πολυμορφία και τα συμφέροντα των δημιουργών. 
      Οι φορείς που συμμετείχαν στη στρογγυλή τράπεζα υπέγραψαν κοινή δήλωση με την οποία:ανέλαβαν να δημιουργήσουν νέες κοινοτικές πλατφόρμες χορήγησης αδειών που θα περιλαμβάνουν τα ρεπερτόρια διαφόρων εταιρειών
               συλλογικής διαχείρισης. Οι πλατφόρμες αυτές θα πρέπει να συγκεντρώνουν το μεγαλύτερο δυνατό ρεπερτόριο στους καταλόγους τους
               και να βασίζονται στην εκούσια συνεργασία των κατόχων δικαιωμάτων,συμφώνησαν ότι οι εταιρείες συλλογικής διαχείρισης δικαιωμάτων πρέπει να τηρούν ορισμένα αντικειμενικά, διαφανή και αμερόληπτα
               κριτήρια που επιτρέπουν σε άλλες οντότητες να χορηγούν πολυεδαφικές άδειες εκμετάλλευσης,συνέστησαν ομάδα εργασίας για τη δημιουργία κοινού πλαισίου ταυτοποίησης και ανταλλαγής πληροφοριών για τα δικαιώματα ιδιοκτησίας.
               Με τον τρόπο αυτόν, οι εμπορικοί χρήστες θα μπορούν να διαπιστώνουν ευκολότερα ποιοι είναι οι κάτοχοι δικαιωμάτων και να διασφαλίζουν
               τα απαιτούμενα δικαιώματα.Οι θεμελιώδεις αυτές αρχές είναι ανοιχτές στους λοιπούς ενδιαφερόμενους φορείς του εν λόγω τομέα και θα πρέπει να διευκολύνουν
            τον τρόπο με τον οποίο χορηγούνται οι άδειες εκμετάλλευσης μουσικής για επιγραμμική χρήση, ούτως ώστε να αναπτυχθεί η αγορά και να ωφεληθούν οι καταναλωτές. 
      Μετά τη στρογγυλή τράπεζα:η Apple ανακοίνωσε ότι βρίσκει ενθαρρυντική την επιτευχθείσα πρόοδο ως προς τη βελτίωση της χορήγησης αδειών εκμετάλλευσης
               επιγραμμικής μουσικής και ότι ευελπιστεί να διαθέσει το προσεχές έτος το iTunes store στους καταναλωτές περισσότερων ευρωπαϊκών
               χωρών,η EMI ανήγγειλε ότι προβλέπει ότι θα σημειώσει σημαντική πρόοδο όσον αφορά τη χορήγηση αδειών εκμετάλλευσης ψηφιακού υλικού
               στην Ευρώπη χάρη στις επικείμενες μη αποκλειστικού χαρακτήρα συμφωνίες με την ισπανική (SGAE) και τη γαλλική (SACEM) εταιρεία
               συλλογικής διαχείρισης,η Amazon τόνισε ότι εργάζεται αδιάκοπα για να παρέχει στους πελάτες της ένα ευρύ φάσμα προϊόντων σε χαμηλές τιμές από όλους
               τους ευρωπαϊκούς δικτυακούς τόπους που διατηρεί και ότι εξασφαλίζει τώρα πλέον την παράδοση όλων των κατηγοριών φυσικών προϊόντων
               και στα 27 κράτη μέλη της ΕΕ. Όπως υπογράμμισε, είναι αποφασισμένη να εξακολουθήσει να καταβάλλει κάθε προσπάθεια για να παρέχει
               στους πελάτες της το ευρύτερο δυνατό φάσμα επιγραμμικών μουσικών προϊόντων. Επίσης, χαιρέτισε τις κοινές αρχές ως σημαντικό
               βήμα για την εξέλιξη του ευρωπαϊκού πλαισίου χορήγησης αδειών εκμετάλλευσης και την ευκολότερη επιγραμμική διανομή ψηφιακής
               μουσικής σε πελάτες από ολόκληρη την Ευρώπη,σύμφωνα με τις αρχές που συμφωνήθηκαν στην στρογγυλή τράπεζα, η SACEM θα συνεργάζεται πλέον ενεργά με όσο το δυνατόν περισσότερες ευρωπαϊκές εταιρείες που διαχειρίζονται δικαιώματα δημιουργού
                     με σκοπό να δημιουργηθεί μια κοινή, μη αποκλειστικού χαρακτήρα, δικτυακή πύλη που θα μπορεί να προσφέρει σε πανευρωπαϊκή κλίμακα
                     το μεγαλύτερο δυνατό ρεπερτόριο σε επιγραμμικές υπηρεσίες.Η Επίτροπος Kroes εξέφρασε ικανοποίηση για τα συγκεκριμένα μέτρα που ελήφθησαν χάρη στην στρογγυλή τράπεζα για τη βελτίωση
            της πρόσβασης των καταναλωτών σε επιγραμμική μουσική. Τώρα πλέον θα μπορέσουν να ληφθούν νέα μέτρα με βάση τις αρχές που συμφωνήθηκαν από τα μέλη της στρογγυλής
            τράπεζας. Η Επιτροπή θα εξακολουθήσει να συνεργάζεται ενεργά με την αγορά ώστε να υπάρξουν πραγματικά οφέλη για τους καταναλωτές.
      Η κοινή δήλωση των μελών της στρογγυλής τράπεζας της 19ης Οκτωβρίου 2009 σχετικά με τις «γενικές αρχές της επιγραμμικής διανομής μουσικής» ("general principles for the online distribution
            of music") διατίθεται στην ακόλουθη διεύθυνση:
      http://ec.europa.eu/competition/sectors/media/joint_statement_1.pdf 
      Η κοινή δήλωση των EMI, PRS for Music, SACEM, STIM και της Universal Music Group International σχετικά με μια «Ομάδα εργασίας
            για ένα κοινό πλαίσιο σχετικά με τις πληροφορίες που αφορούν την ιδιοκτησία των δικαιωμάτων» ("Working Group on a Common Framework
            for Rights Ownership Information") διατίθεται στην ακόλουθη διεύθυνση:
      http://ec.europa.eu/competition/sectors/media/joint_statement_2.pdf 
      Ιστορικό
      Στην πρώτη συνεδρίαση της στρογγυλής τράπεζας για τις επιγραμμικές πωλήσεις (17 Σεπτεμβρίου 2008 – βλ. IP/08/1338) είχαν συμμετάσχει οι EMI Music Publishing, Fiat, eBay, Apple/iTunes, Alcatel-Lucent, LVMH, Which? (οργάνωση καταναλωτών
            του ΗΒ), SACEM (γαλλική εταιρεία συλλογικής διαχείρισης για δημιουργούς και μουσικοσυνθέτες) καθώς και ο κ. Mick Jagger, και
            αφορούσε την επιγραμμική παροχή προϊόντων και υπηρεσιών. Η δεύτερη συνεδρίαση (16 Δεκεμβρίου 2008) αφορούσε κυρίως την επιγραμμική
            διανομή μουσικής και είχε περιοριστεί στους συμμετέχοντες της στρογγυλής τράπεζας που αφορούσε το θέμα αυτό. 
      Οι συζητήσεις αυτές κατέληξαν στην έκθεση της στρογγυλής τράπεζας για τις επιγραμμικές πωλήσεις (Online Commerce Roundtable).
            Η έκθεση διατίθεται στην ακόλουθη διεύθυνση:
      http://ec.europa.eu/competition/consultations/2009_online_commerce/roundtable_report_en.pdf 
      Η έκθεση τέθηκε στη διάθεση του κοινού για διαβούλευση. Οι σχετικές παρατηρήσεις υπάρχουν στην ακόλουθη διεύθυνση:
      http://ec.europa.eu/competition/consultations/2009_online_commerce/index.html
      Η τρίτη συνεδρίαση (8 Σεπτεμβρίου 2009) επεκτάθηκε και σε άλλους σημαντικούς φορείς του τομέα της επιγραμμικής μουσικής, και
            συγκεκριμένα στους Amazon, Nokia, PRS for Music (εταιρεία συλλογικής διαχείρισης του ΗΒy), STIM (σουηδική εταιρεία συλλογικής
            διαχείρισης), Universal Music Publishing Group και τους εκπροσώπους των ευρωπαίων καταναλωτών (ΕΓΕΚ - Ευρωπαϊκό Γραφείο Ενώσεων
            Καταναλωτών).
