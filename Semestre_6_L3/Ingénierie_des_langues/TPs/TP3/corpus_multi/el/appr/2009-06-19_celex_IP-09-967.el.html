IP/ 09/ 967   Βρυξέλλες , 19 Ιουνίου 2009  Ηλεκτρονική διεκπε ραίωση διοικητικών διαδικασιών: Η Ευρωπαϊκή Επιτροπή θα χρησιμοποιήσει υπερσύγχρονες τεχνολογίες για να προωθήσει τις διασυνοριακές υπηρεσίες   Η Ευρωπαϊκή Επιτροπή θα συγχρηματοδοτήσει ένα έργο εκτελούμενο από την Αυστρία, τη Γαλλία, τη Γερμανία, την Ελλάδα, την Ιταλία, τις Κάτω Χώρες και την Πολωνία, το οποίο διευκολύνει τις δημόσιες διοικήσεις να βελτιώσουν την εξυπηρέτηση μέσω υπολογιστή στον τομέα των υπηρεσιών. Μέχρι το τέλος του 2009, κάθε κράτος μέλος της ΕΕ θα έχει ορίσει τα ενιαία κέντρα εξυπηρέτησης όπου οι εταιρείες μπορούν να διεκπεραιώνουν ηλεκτρονικά τις διοικητικές διαδικασίες. Επιτρέποντας, λόγου χάρη, σε έναν βέλγο πάροχο υπηρεσιών να ολοκληρώσει ηλεκτρονικά όλες τις απαραίτητες διατυπώσεις ώστε να ανοίξει ένα καφενείο στην Ολλανδία, το πιλοτικό πρόγραμμα θα επεξεργασθεί την περαιτέρω βελτίωση της ποιότητας των ηλεκτρονικών διαδικασιών. Στο πιλοτικό πρόγραμμα θα επενδυθούν άνω 14 εκατ. ευρώ σε διάστημα τριών ετών, τα μισά από τα οποία θα προέλθουν από το κοινοτικό πρόγραμμα για την Ανταγωνιστικότητα και την Καινοτομία.  «Οι επενδύσεις στις πλέον πρόσφατες τεχνολογίες των πληροφοριών αποτελούν το κατάλληλο μέσο για τη ενίσχυση της συνεργασίας μεταξύ δημόσιων διοικήσεων και διευκολύνουν τις επιχειρήσεις να έχουν πρόσβαση σε αγορές άλλων κρατών μελών», δήλωσε η κα Viviane Reding, Επίτροπος αρμόδια για την Κοινωνία της Πληροφορίας και τα Μέσα Επικοινωνίας . «Η παροχή υπηρεσιών σε απευθείας σύνδεση και χωρίς γραφειοκρατικές διατυπώσεις θα επιτρέψει στις ευρωπαϊκές επιχειρήσεις να επεκταθούν σε νέες αγορές, τονώνοντας το εμπόριο μέσα στην ΕΕ. Το αποτέλεσμα θα συμβάλει σε μεγαλύτερη οικονομική μεγέθυνση και περισσότερες θέσεις εργασίας στην ενιαία αγορά.»  Οι υπηρεσίες είναι ο κύριος μοχλός ανάπτυξης και απασχόλησης στην Ευρώπη, αντιπροσωπεύο ντας το 70% του ΑΕΠ της ΕΕ. Σε αυτές οφείλεται, τα τελευταία χρόνια, το 95% των πάσης φύσεως νέων θέσεων εργασίας που δημιουργήθηκαν. Ενώ τα εμπορεύματα κυκλοφορούν ήδη ελεύθερα στο εμπόριο στην ΕΕ, η εσωτερική αγορά υπηρεσιών δεν έχει ακόμη αξιοποιήσει όλες τις δυνατότητές της. Η ύπαρξη νομικών και διοικητικών εμποδίων εξακολουθεί να δυσχεραίνει την εγκατάσταση παρόχων υπηρεσιών σε άλλες χώρες ή το διασυνοριακό εμπόριο.   Στο πλαίσιο του πιλοτικού έργου που δρομολογήθηκε από την Ευρωπαϊκή Επιτροπή σε συνεργασία με την Αυστρία, τη Γαλλία, τη Γερμανία, την Ελλάδα, την Ιταλία, τις Κάτω Χώρες και την Πολωνία θα εκπονηθούν νέες τεχνικές λύσεις για βελτίωση της ποιότητας των ηλεκτρονικών διασυνοριακών υπηρεσιών που παρέχουν οι δημόσιες διοικήσεις. Έως τα τέλη 2009 θα έχουν συσταθεί σε κάθε κράτος μέλος κέντρα εξυπηρέτησης, όπου οι εταιρείες μπορούν να ολοκληρώνουν στο ίδιο σημείο επαφής όλες τις διαδικασίες και διατυπώσεις. Αξιοποιώντας τη δυνατότητα αυτή, το πιλοτικό πρόγραμμα προβλέπεται να καταστήσει συμβατές τις διάφορες προσεγγίσεις που χρησιμοποιούνται σε χώρες της ΕΕ. Θα ενθαρρύνει τη χρήση ηλεκτρονικών υπηρεσιών και την επεξεργασία κοινών απαιτήσεων, θα καθορίσει κοινά πρότυπα για ασφαλείς συναλλαγές σε ολόκληρη την ΕΕ και θα αξιοποιήσει περιπτώσεις βέλτιστης πρακτικής, ανοικτές προδιαγραφές και εύχρηστες λύσεις.  Ιστορικό :  Το πιλοτικό πρόγραμμα, που τιτλοφορείται «Απλές επιγραμμικές διαδικασίες για διασυνοριακές υπηρεσίες» (SPOCS), είναι πιλοτικό έργο μεγάλης κλίμακας (LSP) συγχρηματοδοτ ούμενο από το πρόγραμμα υποστήριξης της πολιτικής για τις ΤΠΕ (τεχνολογίες πληροφοριών και επικοινωνιών), της Ευρωπαϊκής Επιτροπής, με το οποίο ενθαρρύνονται η καινοτομία και η ανταγωνιστικότητα μέσα από την ευρύτερη αφομοίωση και τη βέλτιστη δυνατή χρήση των τεχνολογιών επικοινωνιών από τους πολίτες, τις επιχειρήσεις και τις κυβερνήσεις. Το πρόγραμμα αποτελεί μέρος του κοινοτικού προγράμματος για την ανταγωνιστικότητα και την καινοτομία, το οποίο αποσκοπεί στην τόνωση της ανταγωνιστικότητας των ευρωπαϊκών επιχειρήσεων, με προϋπολογισμό πάνω από 3,6 δις ευρώ για τη χρονική περίοδο 2007 έως 2013 (   IP/05/391   ).  Σύμφωνα με την   κοινοτική οδηγία για τις υπηρεσίες   , από το τέλος του 2009 όλα τα κράτη μέλη της ΕΕ πρέπει να έχουν συστήσει ενιαία κέντρα εξυπηρέτησης, μέσω των οποίων οι πάροχοι υπηρεσιών θα μπορούν εύκολα να λαμβάνουν όλες τις σχετικές πληροφορίες και να διεκπεραιώνουν όλες τις απαραίτητες διαδικασίες ηλεκτρονικά, χωρίς να χρειάζεται να απευθυνθούν σε διάφορους διοικητικούς ή επαγγελματικούς φορείς.  Τα π ιλοτικά έργα μεγάλης κλίμακας αναλαμβάνονται από τις συμμετέχουσες χώρες και εστιάζουν σε λύσεις βασιζόμενες σε τεχνολογίες γενικής εφαρμογής για παροχή διασυνοριακών υπηρεσιών σε εθνικό, περιφερειακό και τοπικό επίπεδο. Τα έργα ξεκινούν αποβλέποντας στην εξεύρεση κοινών προδιαγραφών που θα αποτελέσουν αντικείμενο περαιτέρω επεξεργασίας και διάδοσης, καθιστώντας εφικτή την επικοινωνία και αλληλεπίδραση μεταξύ διαφορετικών εθνικών λύσεων, έτσι ώστε οι πολίτες και οι επιχειρήσεις μπορούν να απολαμβάνουν πλήρως τα οφέλη της ενιαίας αγοράς.   Το έργο βασίζεται σε προηγούμενες εργασίες που έχουν πραγματοποιηθεί από άλλα έργα μεγάλης κλίμακας , τα οποία επιτρέπουν στους πολίτες της ΕΕ να χρησιμοποιούν τη δική τους   ηλεκτρονική ταυτότητα    και να έχουν πρόσβαση σε δημόσιες υπηρεσίες οπουδήποτε και αν ευρίσκονται στην Ευρώπη (   IP/08/824   ), καθώς και σε   έργο   που παρέχει τη δυνατότητα στις επιχειρήσεις να ανταγωνίζονται σε απευθείας σύνδεση για την ανάθεση, συμβάσεων του δημόσιου τομέα σε όλη την Ευρώπη (   IP/08/785   ). Το 2008, η Επιτροπή δρομολόγησε επίσης το έργο Smart Open Services (SOS) για κοινόχρηστες ιατρικές πληροφορίες εκατέρωθεν των συνόρων (   IP/08/1075   ).  ηλε-διακυβέρνηση ( eGovernment):    http://ec.europa.eu/egovernment          Πρόγραμμα υποστήριξης πολιτικής ΤΠΕ ( ICT):    http://ec.europa.eu/information_society/activities/ict_psp     Π ρόγραμμα πλαίσιο της Ευρωπαϊκής Επιτροπής για την ανταγωνιστικότητα και την καινοτομία:    http://ec.europa.eu/cip/index_en.htm     Κοινοτική οδηγία για τις υπηρεσίες :    http://ec.europa.eu/internal_market/services/services-dir/index_en.htm
