IP/ 09/ 910   Βρυξέλλες , 12 Ιουνίου 2009   Οι λ έξεις συμβάλλουν στην ευαισθητοποίηση: διαγωνισμός δημοσιογράφων της ΕΕ με θέμα τις διακρίσεις και την πολυμορφία   Το 15% των Ευρωπαίων πιστεύουν ότι έχουν υποστεί διακρίσεις – και αυτός είναι ένας καλός λόγος για να κηρύξει η Ευρωπαϊκή Επιτροπή για έκτη συνεχή χρονιά την έναρξη του δημοσιογραφικού διαγωνισμού «Υπέρ της διαφορετικότητας – Κατά των διακρίσεων». Το βραβείο μπορούν να διεκδικήσουν οι δημοσιογράφοι τόσο των έντυπων όσο και των ηλεκτρονικών μέσων. Βραβεύεται το ταλέντο των επαγγελματιών της ενημέρωσης οι οποίοι, μέσω της αρθρογραφίας τους, συμβάλλουν στην καλύτερη κατανόηση των οφελών που προκύπτουν από την ποικιλομορφία και την καταπολέμηση των διακρίσεων λόγω θρησκείας, πεποιθήσεων, αναπηρίας, ηλικίας, γενετήσιου προσανατολισμού και φυλετικής ή εθνοτικής καταγωγής. Το φετινό βραβείο περιλαμβάνει μια ειδική κατηγορία για άρθρα που επικεντρώνονται στο συσχετισμό μεταξύ φτώχειας και διακρίσεων.  «Οι διακρίσεις συνεπάγονται απώλεια ταλέντων και άρνηση των θεμελιωδών δικαιωμάτων» δήλωσε ο κ.Vladimír Špidla, Επίτροπος της ΕΕ για τις ίσες ευκαιρίες. «Τώρα είναι η στιγμή να εντείνουμε τις προσπάθειές μας για την αντιμετώπιση αυτής της μάστιγας. Χρειαζόμαστε όλους τους ανθρώπινους πόρους που διαθέτουμε για να ξεπεράσουμε την κρίση και για να ανακάμψει η οικονομία της Ευρώπης. Το βραβείο αυτό, που απονέμεται για έκτη χρονιά, βοηθά στην ευαισθητοποίηση των ανθρώπων όσον αφορά τα δικαιώματά τους για την ίση μεταχείριση και προβάλλει το δημοσιογραφικό ταλέντο στην Ευρώπη.»  Ο διαγωνισμός απευθύνεται στους δημοσιογράφους της ΕΕ, οι οποίοι μέσω της δουλειάς τους, συμβάλλουν στην καλύτερη κατανόηση των οφελών που προκύπτουν από την ποικιλομορφία και την καταπολέμηση των διακρίσεων. Ο διαγωνισμός εντάσσεται στην εκστρατεία για την ανακοίνωση της Ευρωπαϊκής Επιτροπής «Υπέρ της διαφορετικότητας. Κατά των διακρίσεων» με την οποία προάγεται η πολυμορφία και η καλύτερη ενημέρωση για τα δικαιώματα προστασίας από τις διακρίσεις σε όλη την Ευρώπη. Ο διαγωνισμός διοργανώνεται σε συνεργασία με την Ένωση Ευρωπαίων Δημοσιογράφων, τον Ευρωπαϊκό Νεανικό Τύπο και το Ευρωπαϊκό Κέντρο Δημοσιογραφίας. Πέρυσι δυο δημοσιογράφοι μοιράστηκαν το βραβείο από την εφημερίδα Le Monde στη Γαλλία και την εφημερίδα, Jyllands-Posten της Δανίας αντίστοιχα. Η μελέτη που δημοσιεύθηκε πρόσφατα   Media     4     Diversity   αναφέρεται στο βραβείο δημοσιογραφίας ως ένα παράδειγμα καλής πρακτικής που δείχνει «την ισχύ των κινήτρων που προέρχονται από μια κοινότητα που χαράσσει πολιτικές μέσω πρωτοβουλιών – και παράλληλων μέτρων χρηματοδότησης».  Τα άρθρα που δημοσιεύθηκαν από τις 30 Νοεμβρίου 2008 έως τις 31 Αυγούστου 2009, είτε σε έντυπα είτε σε ηλεκτρονικά μέσα της ΕΕ, είναι επιλέξιμα για το διαγωνισμό. Οι συμμετοχές μπορούν να υποβληθούν στη διεύθυνση   http://journalistaward.stop-discrimination.info   . Μετά τη λήξη της περιόδου υποβολής συμμετοχών, εθνικές κριτικές επιτροπές θα συνεδριάσουν και στα 27 κράτη μέλη της ΕΕ για να επιλέξουν τα καλύτερα άρθρα. Στη συνέχεια, από τους 27 νικητές σε εθνικό επίπεδο, μια ευρωπαϊκή επιτροπή θα επιλέξει τα τρία καλύτερα άρθρα και το νικητή του πανευρωπαϊκού βραβείου δημοσιογραφίας. Ο νικητής του πρώτου βραβείου θα κερδίσει 4.500 ευρώ, ο νικητής του δεύτερου βραβείου θα κερδίσει 3.000 ευρώ και του τρίτου 2.000 ευρώ.  Όπως και τα προηγούμενα χρόνια, θα απονεμηθεί και ένα ειδικό βραβείο . Φέτος, ένα χρόνο πριν από το 2010 που έχει ανακηρυχθεί Ευρωπαϊκό Έτος για την καταπολέμηση της φτώχειας και του κοινωνικού αποκλεισμού, θα βραβευτούν άρθρα που επικεντρώνονται στις διακρίσεις και στη φτώχεια. Για να είναι επιλέξιμα για αυτό το ειδικό βραβείο, τα άρθρα πρέπει να επικεντρωθούν είτε στον τρόπο με τον οποίο οι διακρίσεις λόγω φυλετικής ή εθνοτικής καταγωγής, θρησκείας ή πεποιθήσεων, αναπηρίας, ηλικίας ή γενετήσιου προσανατολισμού μπορούν να οδηγήσουν στη φτώχεια είτε στον τρόπο με τον οποίο η φτώχεια μπορεί να οδηγήσει σε διακρίσεις. Ο νικητής του ειδικού βραβείου θα κερδίσει 2.500 ευρώ.   Η Ευρωπαϊκή Επιτροπή είναι αποφασισμένη να εξαλείψει κάθε μορφή διάκρισης . Το δημοσιογραφικό βραβείο είναι μία από τις πρωτοβουλίες της ΕΕ για να αλλάξει η νοοτροπία και η συμπεριφορά κατά την επιδίωξη αυτού του σημαντικού στόχου.  Για περισσότερες πληροφορίες   http    ://    journalistaward    .    stop    -    discrimination    .    info      http://www.stop-discrimination.info/2792.0.html       Special Eurobarometer 296 : Discrimination in the European Union – Perceptions, Experiences and attitudes
