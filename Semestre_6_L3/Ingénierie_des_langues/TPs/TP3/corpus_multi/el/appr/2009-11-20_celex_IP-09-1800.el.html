IP/09/1800  Βρυξέλλες, 20 No εμβρίου 2009  Τηλεπικοινωνίες: Η Ευρωπαϊκή Επιτροπή χαιρετίζει την έγκριση, από το Συμβούλιο Υπουργών, ευρείας μεταρρύθμισης για την επίτευξη ανταγωνιστικής ενιαίας αγοράς τηλεπικοινωνιών   Το Συμβούλιο των Υπουργών της ΕΕ ενέκρινε σήμερα ομόφωνα τη δέσμη μεταρρυθμίσεων στις κοινοτικές τηλεπικοινωνίες, που είχε αρχικά προταθεί από την Ευρωπαϊκή Επιτροπή το 2007. Η σημερινή απόφαση του Συμβουλίου είναι συνέπεια πολιτικής συμφωνίας επί της δέσμης,  η οποία επιτεύχθηκε στις 5 Νοεμβρίου, σε κοινή συνεδρίαση του Ευρωπαϊκού Κοινοβουλίου και του Συμβουλίου (    MEMO     /09/491    ). Με τους νέους κανόνες θα ενισχυθεί ο ανταγωνισμός και οι επενδύσεις στις στην ευρωπαϊκή αγορά τηλεπικοινωνιών, διότι οι εταιρείες θα έχουν μεγαλύτερη ασφάλεια όταν επενδύουν σε οπτικές ίνες υψηλών ταχυτήτων και σε ασύρματα δίκτυα. Επίσης, θα ανοίξει τα ερτζιανά κύματα για νέες υπηρεσίες κινητής τηλεφωνίας. Την επόμενη εβδομάδα, κατά τη σύνοδο ολομέλειάς του στο Στρασβούργο, το Ευρωπαϊκό Κοινοβούλιο θα ψηφίσει την επίσημη έγκριση της δέσμης μέτρων για τις τηλεπικοινωνίες. Οι νέοι κανόνες για τις τηλεπικοινωνίες θα καταστούν κοινοτικό δίκαιο από τη στιγμή που θα δημοσιευτούν στην Επίσημη Εφημερίδα της ΕΕ, τον Δεκέμβριο του 2009.      «Η σημερινή έγκριση της δέσμης μέτρων για τις τηλεπικοινωνίες από το Συμβούλιο Υπουργών συνιστά σαφές μήνυμα για την τόνωση του ανταγωνισμού και των επενδύσεων σε νέα και ταχύτερα τηλεπικοινωνιακά δίκτυα και υπηρεσίες σε μια ισχυρότερη εσωτερική αγορά. Η Ευρωπαϊκή Επιτροπή αγωνίστηκε δύο χρόνια για τη μεταρρύθμιση αυτή και χαιρετίζω το γεγονός ότι  πολλές ευρωπαϊκές φιλοδοξίες μας υιοθετήθηκαν από τους υπουργούς, χάρη στην ηγετική δεινότητα της σουηδικής προεδρίας»,  δήλωσε η κα  Viviane      Reding   , αρμόδια κοινοτική Επίτροπος για τις Τηλεπικοινωνίες.   «Η έγκριση του Συμβουλίου για τη μεταρρύθμιση των τηλεπικοινωνιών έρχεται την κατάλληλη στιγμή. Σε μια εποχή οικονομικής και χρηματοπιστωτικής κρίσης και ενώ το ΑΕΠ της ΕΕ αναμένεται να μειωθεί κατά 4% το τρέχον έτος, η μεταρρύθμιση θα έχει πολύ θετικό μακροοικονομικό αντίκτυπο. Οι νέοι τηλεπικοινωνιακοί κανόνες της ΕΕ θα συμβάλουν σημαντικά σε μιαν ισχυρότερη, περισσότερο ανταγωνιστική και πιο φιλική προς τον καταναλωτή ενιαία αγορά τηλεπικοινωνιών με ταχύτερα δίκτυα ινών και κινητής τηλεφωνίας σε όλη την Ευρώπη. Επίσης, θα προσφέρει στους τηλεπικοινωνιακούς φορείς εκμετάλλευσης, είτε στις κατεστημένες επιχειρήσεις ή στους νεοεισερχόμενους, ασφάλεια δικαίου και θα εξασφαλίσει ότι οι αποφάσεις σε όλα τα κράτη μέλη θα λαμβάνονται με συνεκτικό τρόπο.»     Σχετικά με τις  12 πιο σημαντικές μεταρρυθμίσεις της νέας δέσμης μέτρων της ΕΕ για τις τηλεπικοινωνίες   , βλέπε     MEMO     /09/513    Τα επόμενα βήματα :    Τελική ψηφοφορία σχετικά με τη δέσμη μεταρρυθμίσεων, σε τρίτη ανάγνωση, στην ολομέλεια του Ευρωπαϊκού Κοινοβουλίου (προγραμματισμένη για τις 24 Νοεμβρίου 2009) ·   Θέση σε ισχύ του συνόλου της δέσμης μεταρρυθμίσεων των τηλεπικοινωνιών με δημοσίευση στην Επίσημη Εφημερίδα της ΕΕ (Δεκέμβριος 2009) · Καθιέρωση ευρωπαϊκού φορέα των ρυθμιστικών αρχών τηλεπικοινωνιών BEREC (άνοιξη 2010) ·    Μεταφορά της μεταρρυθμιστικής δέσμης για τις τηλεπικοινωνίες στην εθνική νομοθεσία των 27 κρατών μελών της ΕΕ (έως τον Ιούνιο του 2011).    Περισσότερες πληροφορίες :   Αρχικό κείμενο της συμφωνημένης δέσμης μεταρρυθμίσεων :    http   ://   ec   .   europa   .   eu   /   information   _   society   /   policy   /   ecomm   /   tomorrow   /   index   _   en   .   htm      MEMO/09/513
