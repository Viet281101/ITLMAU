IP /09 /1685 B ρυξέλλες, 9 N οεμβρίου 2009  Η ΕΕ γιορτάζει την επέτειο της πτώσης του τείχους του Βερολίνου με μια συμβολική αναπαράσταση «ντόμινο»  Οι πρόεδροι της Ευρωπαϊκής Επιτροπής και του Ευρωπαϊκού Κοινοβουλίου, αρχηγοί κρατών και κυβερνήσεων καθώς και εκατοντάδες χιλιάδες κόσμου συγκεντρώνονται σήμερα για τον επετειακό εορτασμό των 20 χρόνων από την πτώση του τείχους του Βερολίνου, η οποία αποτέλεσε μοναδικό γεγονός στη σύγχρονη ιστορία και σταθμό στην πορεία της ευρωπαϊκής ενοποίησης.  Ο πρόεδρος κ. Barroso , ο οποίος συμμετέχει στις εκδηλώσεις του επίσημου εορτασμού ( Φεστιβάλ της Ελευθερίας ) που πραγματοποιούνται μπροστά στην πύλη του Βρανδεμβούργου στο Βερολίνο σήμερα το βράδυ, δήλωσε: «Η πτώση του τείχους του Βερολίνου αντιπροσωπεύει όχι μόνο την κατάρρευση του ολοκληρωτισμού στην Κεντρική και Ανατολική Ευρώπη, αλλά είναι και ένα εντυπωσιακό σύμβολο της επανένωσης της Γερμανίας και ολόκληρης της Ευρώπης. Η 9η N οεμβρίου 1989 ήταν μια στιγμή κατά την οποία όλα φαίνονταν δυνατά, νιώθαμε ευτυχισμένοι, κυριαρχούσε η επιθυμία της ελευθερίας και η ιδέα μιας ειρηνικής επανάστασης. Ήταν μια αληθινά ιστορική μέρα, που μου θύμιζε από πολλές απόψεις την επανάσταση της Πορτογαλίας το 1974, την οποία έζησα ως φοιτητής όταν ήμουν 18 χρονών.»  «Το 1989 ήταν μια χρονιά που μεταμόρφωσε την Ευρώπη και η πτώση του τείχους του Βερολίνου ήταν μια από τις πιο φορτισμένες συμβολικά εικόνες της εποχής μας», είπε η κα Margot Wallstr öm , αντιπρόεδρος της Ευρωπαϊκής Επιτροπής, αρμόδια για τις διοργανικές σχέσεις και την επικοινωνιακή στρατηγική.  Με το σύνθημα « Η Ευρώπη ελεύθερη και ενωμένη», η Ευρωπαϊκή Επιτροπή έχει διοργανώσει πολλές δράσεις και εκδηλώσεις σε εθνικό και ευρωπαϊκό επίπεδο, όλο το έτος, για τον εορτασμό της πτώσης του σιδηρού παραπετάσματος. Σήμερα το βράδυ, εκατοντάδες χιλιάδες κόσμου αναμένεται να συγκεντρωθούν στο Βερολίνο για να παρευρεθούν στις επετειακές εκδηλώσεις της πτώσης του τείχους. Μεταξύ αυτών και ο πρόεδρος της Επιτροπής, κ. Jos é Manuel  Barroso , ο οποίος θα απευθύνει σύντομο χαιρετισμό στο κοινό.  Η κεντρική εκδήλωση του φεστιβάλ θα είναι ένα καλλιτεχνικό δρώμενο , ένα τεράστιο ντόμινο, που θα αναπαριστά τον τρόπο με τον οποίο η πτώση του τείχους, το 1989, δρομολόγησε καταιγιστικές εξελίξεις για την Ευρώπη. Η εκδήλωση αυτή διοργανώνεται από το Δήμο του Βερολίνου με τη συμμετοχή της Γενικής Διεύθυνσης Επικοινωνίας της Επιτροπής και της αντιπροσωπείας της Επιτροπής στο Βερολίνο: 1000 γιγαντιαία κομμάτια ντόμινο, απλωμένα σε μια απόσταση 1,2 χιλιομέτρων, εκεί που ήταν παλιά το τείχος, από το Checkpoint  Charlie έως το γερμανικό Reichstag , θα πέσουν συμβολίζοντας την κατάρρευση του τείχους. Τα συμβολικά κομμάτια του ντόμινο έχουν ζωγραφιστεί από μαθητές σχολείων από διάφορα μέρη του κόσμου, αλλά και από δημόσια πρόσωπα, όπως ο πρόεδρος της Επιτροπής κ. Barroso και ο πρόεδρος του Ευρωπαϊκού Κοινοβουλίου κ. Jerzy  Buzek , που θα συμμετάσχουν στο ρίξιμο των κομματιών ντόμινο στο Βερολίνο. Για περισσότερες πληροφορίες:   www    .    europa    1989-2009.    eu     http   ://   www   .   mauerfall   09.   de   /   en   /   home   .   html
