IP/09/1878  Βρυξέλλες, 4 Δεκεμβρίου 2009  Η «Τρελοπαρέα της Γεύσης» της ενημερωτικής εκστρατείας της ΕΕ : ενώ οι περιοδείες ολοκληρώνονται, η εκστρατεία συνεχίζεται  Η «Τρελοπαρέα της Γεύσης»,της ενημερωτικής εκστρατείας της ΕΕ για την υγιεινή διατροφή, περιόδευσε με ειδικά διαμορφωμένα οχήματα σε 173 σχολεία ανά την Ευρώπη, οργανώνοντας κουίζ και διάφορα παιχνίδια, προκειμένου να διαφωτίσει τα παιδιά για την ανάγκη συνετών επιλογών διατροφής. Περίπου 17 000 παιδιά συμμετείχαν στις εκδηλώσεις των περιοδειών, οι οποίες διήρκεσαν μέχρι τα τέλη Νοεμβρίου· εκεί ενημερώνονταν για τα οφέλη της κατανάλωσης φρούτων, λαχανικών και γαλακτοκομικών προϊόντων. Χιλιάδες ακόμη ενημερώνονται μέσω του διαδραστικού δικτυακού τόπου «Η Τρελοπαρέα της Γεύσης» ", που αποτελεί τώρα το επίκεντρο της διαφωτιστικής εκστρατείας «Φαγητό, Ποτό, Κίνηση».  Με πρωτοβουλία της επιτρόπου Marianne Fischer Boel της 28 ης Σεπτεμβρίου ( βλέπε  IP/09/1366 ), η περιοδεύουσα ομάδα επισκέφθηκε το Βέλγιο, τη Γαλλία, το Ηνωμένο Βασίλειο, την Ιρλανδία, την Εσθονία, τη Λιθουανία και την Πολωνία. Οι δραστηριότητες απευθύνονταν στις ηλικιακές ομάδες των 8-12 ετών και περιελάμβαναν μια εισαγωγική περιγραφή της ανάγκης για υγιεινή διατροφή· ακολουθούσαν ομαδικά παιχνίδια, καθώς και μια εισαγωγή στον δικτυακό τόπο της «Τρελοπαρέας της Γεύσης». Οι αντιδράσεις ήταν εξαιρετικά θετικές, αφού τα σχολεία χαρακτήρισαν τις εκδηλώσεις ενδιαφέρουσες, ενημερωτικές και διαδραστικές.  Μολονότι οι εκδηλώσεις και τα παιχνίδια τερματίστηκαν για φέτος, οι δικτυακοί τόποι γνωρίζουν μεγάλη επιτυχία. Πρωταγωνιστές της «Τρελοπαρέας της Γεύσης», όπως ατίθασα φρούτα, λαχανικά και γαλακτοκομικά προϊόντα με τη μορφή κινούμενων σχεδίων, διηγούνται τη δική τους ιστορία για να περάσουν το ίδιο μήνυμα σε ένα νεαρό ακροατήριο– τρώγε καλά τώρα, για να είσαι υγιής αργότερα– ενώ το Κυνήγι του Θησαυρού μοιράζει βραβεία σε τυχερούς συμμετέχοντες.  Για περισσότερες πληροφορίες :   Tasty Bunch campaign (ενημερωτική εκστρατεία «Η Τρελοπαρέα της Γεύσης») :   http://ec.europa.eu/agriculture/tasty-bunch/   Treasure Hunt (Κυνήγι του Θησαυρού):    http://ec.europa.eu/agriculture/tasty-bunch/treasure-hunt/index_el.htm     Επικαιροποιημένο ενημερωτικό υλικό για τον τύπο υπάρχει στον δικτυακό τόπο    http     ://     ec     .     europa     .     eu     /     agriculture     /     tasty     -     bunch     /     press     -     corner     /     index     _     el     .     htm
