IP/0 9 / 1057   Βρυξέλλες, 30 Ιουνίου 2008  Καταναλωτές: καλύτερη προστασία από τον ήλιο φέτος το καλοκαίρι  Τώρα που αρχίζει η περίοδος των διακοπών, η Ευρωπαϊκή Επιτροπή προειδοποιεί τους καταναλωτές σχετικά με τη σημασία της κατάλληλης προστασίας από τον ήλιο φέτος το καλοκαίρι και τους υπενθυμίζει να έχουν υπόψη τους το σαφέστερο σύστημα επισήμανσης στις συσκευασίες των αντηλιακών. Οι νέες ετικέτες – καθώς και το νέο λογότυπο ή σφραγίδα UV-A στις συσκευασίες και η απαγόρευση των παραπλανητικών όρων όπως «sunblocker» ή «ολική προστασία» - αποτελούν ανταπόκριση στη σύσταση της Επιτροπής για τα αντηλιακά προϊόντα, η οποία εκδόθηκε το Σεπτέμβριο του 2006. Η Επιτροπή επιδιώκει επίσης να υπενθυμίσει στους καταναλωτές ότι υπάρχουν πολλοί λόγοι για τους οποίους τα αντηλιακά προϊόντα πρέπει να είναι μόνο ένα από τα πολλά μέτρα που απαιτούνται για την προστασία από την υπεριώδη ηλιακή ακτινοβολία.  Η αρμόδια Επίτροπος για θέματα καταναλωτών κ. Meglena Kuneva δήλωσε: «Το μήνυμά μας στους καταναλωτές φέτος το καλοκαίρι είναι πολύ σαφές: να γνωρίζετε ότι η χρήση αντηλιακών προϊόντων είναι μόνο ένα από τα πολλά μέτρα που είναι απαραίτητα για την αποτελεσματική προστασία από τον ήλιο, να αναζητάτε τις νέες ετικέτες και αφού ενημερωθείτε, να αποφασίζετε σχετικά με τα αντηλιακά προϊόντα που θα χρησιμοποιείτε για τον εαυτό σας και την οικογένειά σας φέτος το καλοκαίρι.»  Η αρμόδια για θέματα υγείας Επίτροπος κ. Ανδρούλλα Βασιλείου δήλωσε: « Όλοι, νέοι και μεγαλύτεροι σε ηλικία, πρέπει να είναι καλά ενημερωμένοι σχετικά με τη δέσμη μέτρων που βοηθούν στην προστασία από την υπεριώδη ακτινοβολία όταν απολαμβάνουν τον ήλιο. Αυτός είναι ο λόγος για τον οποίο η Ευρωπαϊκή Επιτροπή παρακολουθεί την έκθεση στις υπεριώδεις ακτίνες στην Ευρωπαϊκή Ένωση και τις επιδράσεις της στη συχνότητα εμφάνισης καρκίνου του δέρματος, ενώ επίσης προβαίνει στην ανάπτυξη κατάλληλων στρατηγικών προστασίας και μείωσης του κινδύνου στο πλαίσιο του προγράμματος υγείας».  Βελτιωμένη επισήμανση Οι απαιτήσεις για τις πληροφορίες στις ετικέτες των αντηλιακών προϊόντων καθορίστηκαν σε σύσταση της Επιτροπής το Σεπτέμβριο του 2006 σχετικά με την αποτελεσματικότητα και τους ισχυρισμούς των αντηλιακών προϊόντων. Σύμφωνα με τη σύσταση:    Ισχυρισμοί όπως «sun block» ή «100% προστασία» δεν πρέπει να χρησιμοποιούνται πλέον. Παρά τους συχνούς ισχυρισμούς, όπως π.χ. «sun blocker» και «ολική προστασία», κανένα αντηλιακό προϊόν δεν μπορεί να παράσχει πλήρη προστασία από την υπεριώδη ακτινοβολία.    Οι τυποποιημένοι φραστικοί περιγραφείς («χαμηλή» - «μεσαία» - «υψηλή» και «πολύ υψηλή» προστασία) πρέπει να χρησιμοποιούνται παράλληλα με τους συνήθεις δείκτες ηλιακής προστασίας (SPF - sun protection factor) ώστε να βοηθούν καλύτερα στην επιλογή του κατάλληλου αντηλιακού προϊόντος.    Καλύτερη επισήμανση για την προστασία από την ακτινοβολία UV-A: αν και η ακτινοβολία UV-B είναι υπεύθυνη για τα «ηλιακά εγκαύματα», η ακτινοβολία UV-Α προκαλεί πρόωρη γήρανση του δέρματος και επηρεάζει το ανθρώπινο ανοσοποιητικό σύστημα. Και τα δύο είδη ακτινοβολίας είναι σημαντικοί παράγοντες κινδύνου για την εμφάνιση καρκίνου του δέρματος. Ο επονομαζόμενος «δείκτης ηλιακής προστασίας (SPF)» αναφέρεται μόνο σε ισοδύναμα επίπεδα ηλιακού εγκαύματος (ακτινοβολία UV-B) και όχι σε παρόμοιες επιπτώσεις από την ακτινοβολία UV-A. Τα αντηλιακά προϊόντα που προστατεύουν μόνον από την ακτινοβολία UV-B είναι δυνατό να παρέχουν ψευδή αίσθηση ασφάλειας, διότι δεν προστατεύουν το δέρμα από την επικίνδυνη ακτινοβολία UV-Α.    Ο βιομηχανικός κλάδος εισάγει στις ετικέτες των προϊόντων του μια τυποποιημένη σφραγίδα UV-A , η οποία δηλώνει ένα ποσοτικοποιημένο ελάχιστο όριο προστασίας από την ακτινοβολία UV-A, το οποίο αυξάνεται παράλληλα με την αύξηση του δείκτη ηλιακής προστασίας SPF και βασίζεται σε τυποποιημένη μέθοδο δοκιμής.    Στοιχεία σχετικά με την εφαρμογή της σύστασης της Επιτροπής    Η Colipa (η ευρωπαϊκή ένωση βιομηχανιών καλλυντικών, ειδών προσωπικής υγιεινής και αρωματοποιίας) πραγματοποίησε για δεύτερη φορά έρευνα μεταξύ των μελών της για να εξετάσει την κατάσταση στην αγορά της ΕΕ κατά το 2009 αναφορικά με το βαθμό συμμόρφωσης των αντηλιακών προϊόντων προς την σύσταση της ΕΕ.    Αναφορικά με το απαιτούμενο επίπεδο προστασίας UVA των αντηλιακών προϊόντων (ελάχιστη σχέση 1:3 προστασίας UVA προς προστασία UVΒ), το 96% των προϊόντων συμμορφώνονται προς την σύσταση της ΕΕ.    Σε ό,τι αφορά τη χρήση του νέου λογότυπου UVA, το 95% των αντηλιακών προϊόντων χρησιμοποιεί τον τυποποιημένο λογότυπο UVA της Colipa - που επιτρέπει στους καταναλωτές να αναγνωρίζουν εύκολα τα προϊόντα που παρέχουν επαρκή προστασία UVA.     Γενικά, η έρευνα της Colipa δείχνει ότι τα χαρακτηριστικά προστασίας UVA στη σύσταση 2006 της Ευρωπαϊκής Επιτροπής έχουν όντως διείσδυση στην αγορά της ΕΕ. Σχεδόν κάθε αντηλιακό προϊόν που προσφέρεται στους καταναλωτές είναι σύμφωνο με τις προσδοκίες της Ευρωπαϊκής Επιτροπής.   Τι πρέπει να γνωρίζουν οι καταναλωτές φέτος το καλοκαίρι;  Φέτος το καλοκαίρι οι καταναλωτές πρέπει να αναζητούν τα προϊόντα με επισήμανση σύμφωνα με το βελτιωμένο σύστημα. Ταυτόχρονα, συνιστάται στους καταναλωτές να χρησιμοποιούν τα αντηλιακά προϊόντα ως ένα μόνο από τα πολλά μέτρα προστασίας από τον ήλιο . Πρέπει επίσης:   να αποφεύγετε την υπερβολική έκθεση στον ήλιο τις ώρες έντονης ακτινοβολίας, δηλ. συνήθως μεταξύ 11 π.μ. και 3 μ.μ.·    εάν δεν είναι δυνατόν να αποφύγετε τον ήλιο, να είστε καλυμμένοι· το καπέλο και τα γυαλιά ηλίου σας προσφέρουν πρόσθετη προστασία·    να χρησιμοποιείτε αντηλιακά προϊόντα που προστατεύουν τόσο από την ακτινοβολία UVB όσο και από την ακτινοβολία UVA ·    να αποφεύγετε την άμεση έκθεση βρεφών και μικρών παιδιών στον ήλιο·    να χρησιμοποιείτε τα αντηλιακά προϊόντα σε επαρκή ποσότητα. Η σωστή επάλειψη του προϊόντος είναι εξίσου σημαντική με την επιλογή του ίδιου του προϊόντος. Για να επιτύχετε την προστασία που προσφέρει ο «δείκτης ηλιακής προστασίας», πρέπει να χρησιμοποιήσετε ποσότητα 2mg/cm². Η ποσότητα αυτή αντιστοιχεί σε περίπου 36 γρ. (6 γεμάτα κουταλάκια) αντηλιακής κρέμας για ένα ενήλικο άτομο.    Σήμερα, οι καταναλωτές συνήθως χρησιμοποιούν τη μισή περίπου από την ποσότητα αυτή. Πρέπει να επαλείψετε ξανά την ίδια ποσότητα μετά το κολύμπι ή το σκούπισμα με την πετσέτα για να διατηρήσετε την ίδια προστασία.    Δείτε τα εικονογράμματα (μπορείτε να τα φορτώσετε από τον παρακάτω σύνδεσμο) που χρησιμοποιούνται για να τονίσουν αυτούς και άλλους βασικούς παράγοντες και αριθμητικά στοιχεία σχετικά με την έκθεση στον ήλιο στο συνοδευτικό σημείωμα.                                http://ec.europa.eu/consumers/citizen/my_holidays/sunscreens_en.htm    Οι νέες απαιτήσεις επισήμανσης:           Αναγραφόμενη κατηγορία    Αναγραφόμενος δείκτης ηλιακής προστασίας    Συνιστώμενη ελάχιστη προστασία από την ακτινοβολία UV-A               «Χαμηλή προστασία»           «»      « 10 »            «Μέτρια προστασία»            « 15 »       « 20 »       « 25 »            «Υψηλή προστασία»            « 30 »       « 50 »           «Π ολύ υψηλή προστασία»     « 50+ »                        Προγράμματα σχετικά με τον καρκίνο του δέρματος που συγχρηματοδοτήθηκαν από την Ευρωπαϊκή Επιτροπή:    http     ://     ec     .     europa     .     eu     /     health     /     ph     _     information     /     dissemination     /     diseases     /     cancer     _     en     .     htm
