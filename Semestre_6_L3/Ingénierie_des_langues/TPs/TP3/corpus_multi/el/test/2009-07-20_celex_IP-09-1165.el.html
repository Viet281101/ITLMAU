IP/ 09/ 1165   Βρυξέλλες , 20 Ιουλίου 2009  Ο Miguel Induráin υποστηρίζει την επιλογή των τελικών σχεδίων για το νέο επίσημο βιολογικό λογότυπο της ΕΕ  Στις 20 Ιουλίου 2009 ο διάσημος ποδηλάτης Miguel Induráin εξέφρασε την υποστήριξή του στο διαγωνισμό για το βιολογικό λογότυπο της ΕΕ που διοργάνωσε η Ευρωπαϊκή Επιτροπή. Ο Miguel Indurain , που οφείλει τη φήμη του στο γεγονός ότι κέρδισε το Γύρο της Γαλλίας πέντε φορές αλλεπάλληλα καθώς και δύο φορές το Γύρο της Ιταλίας, συναντήθηκε με την Επιτροπή του Ανταγωνισμού που έχει επιφορτιστεί με την επιστολή να επιλέξει τις καλύτερες προτάσεις για τον εν λόγω λογότυπο στην ως άνω πανευρωπαϊκή διοργάνωση. Ο Miguel Induráin, γιος αγρότη, είχε την ευκαιρία καθόλη τη διάρκεια της ζωής του να αποκτήσει ιδιαίτερες διατροφικές γνώσεις τις οποίες μπόρεσε να εφαρμόσει στην πράξη χάρη και στις προσωπικές του εμπειρίες. Το αποφασιστικό αθλητικό του πνεύμα και η έντονη διαίσθησή του σε ό,τι αφορά τις δίαιτες που έχουν επωφελή αποτελέσματα αποτέλεσαν πολύτιμη βοήθεια για την κριτική επιτροπή που είχε κληθεί για να αποφασίσει ποιοι λογότυποι αντιπροσώπευαν κατά τον καλύτερο δυνατό τρόπο τα βιολογικά προϊόντα και ποιοι εξ αυτών θα έπρεπε να προκριθούν στο τελικό στάδιο του διαγωνισμού.  Η κριτική επιτροπή στην οποία προσετέθη ο Miguel Induráin κατά την τελική επιλογή απαρτίζετο από ομάδα εμπειρογνωμόνων από τον τομέα της βιολογικής παραγωγής και γεωργίας και από διεθνούς φήμης σχεδιαστές. Μεταξύ των πλέον προβεβλημένων μελών της κριτικής επιτροπής συγκαταλέγονταν ο κ. Erik Spiekermann από τη Γερμανία, διευθυντής δημιουργίας και διευθύνων εταίρος, η κα Riitta Brusila-Räsänen , καθηγήτρια γραφικού σχεδίου στο πανεπιστήμιο της Lapland στη Φινλανδία, ο κ. Szymon Skrzypczak , προσφάτως τιμηθείς με βραβείο νέος σχεδιαστής από την Πολωνία, η κα Elisabeth Mercier , διευθύντρια της εταιρείας BIO από τη Γαλλία, ο κ. Urs Niggli , διευθυντής του Ερευνητικού Ινστιτούτου Βιολογικής Γεωργίας (FiBL) από την Ελβετία, ο κ. Tom Václavík , ειδικός σε θέματα μάρκετινγκ των βιολογικών προϊόντων από την Τσεχική Δημοκρατία και πρόεδρος της διεθνούς ένωσης φορέων λιανικής διακίνησης βιολογικών προϊόντων και ο κ. Craig Sams , πρόεδρος της Soil association (Ένωση για το Έδαφος)) από το Ηνωμένο Βασίλειο. Η κριτική επιτροπή του διαγωνισμού είχε ως πρόεδρο τον κ. Rob Vermeulen , πρώην πρόεδρο της Πανευρωπαϊκής Ένωσης Σχεδίασης .  Τα κορυφαία σχέδια που έχουν επιλεγεί θα τεθούν σε ψηφοφορία του ευρωπαϊκού κοινού αυτών που θα μπορέσει να επιλέξει τοιουτοτρόπως το νικητή. Τα σχέδια που θα επιλεγούν θα αναρτηθούν στην ηλεκτρονική διεύθυνση   http://ec.europa.eu/agriculture/organic/logo/index_el.htm   μέχρι το τέλος του χρόνου. Κάθε πολίτης της Ευρωπαϊκής Ένωσης δύναται να συμμετάσχει στην επιλογή του λογοτύπου.  Από τον Ιούλιο του 2010 ο νέος λογότυπος θα ισχύει για όλα τα βιολογικά προϊόντα σε ολόκληρη την Ευρωπαϊκή Ένωση. Σε αντίθεση με τον ήδη υφιστάμενο βιολογικό λογότυπο της Ευρωπαϊκής Ένωσης ο οποίος χρησιμοποιείτο προαιρετικά, ο νέος λογότυπος θα είναι υποχρεωτικός για όλα τα προσυσκευασμένα βιολογικά προϊόντα που παράγονται στα 27 κράτη μέλη.  Ο νέος λογότυπος θα συμβάλει στο να διαβεβαιώνονται οι ευρωπαίοι καταναλωτές ότι τα προϊόντα που αγοράζουν είναι όντως βιολογικής προέλευσης καθώς ότι η ποιότητά τους ανταποκρίνεται στα κοινά πρότυπα σε ολόκληρη την Ευρωπαϊκή Ένωση.
