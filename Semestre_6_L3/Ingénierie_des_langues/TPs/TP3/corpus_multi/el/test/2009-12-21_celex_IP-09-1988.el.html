IP/09/ 1988   Βρυξέλλες, 21 Δεκεμβρίου 2009  Εκστρατεία της ΕΕ για υγιεινή διατροφή: το διαδικτυακό Κυνήγι του Θησαυρού φθάνει στο τελικό στάδιο  Οι νέοι E υρωπαίοι στην ΕΕ-27 καλούνται να δοκιμάσουν τις γνώσεις τους όσον αφορά την ισορροπημένη δίαιτα και τον υγιεινό τρόπο ζωής, να ανακαλύψουν εκ νέου τα οφέλη των φρούτων, των λαχανικών και των γαλακτοκομικών προϊόντων και να προσπαθήσουν να κερδίσουν αξιόλογα βραβεία, όπου εμπλέκονται αθλήματα και πρακτικές υγιεινού μαγειρέματος. Η τελική προθεσμία για τους διαγωνιζόμενους στο Κυνήγι του Θησαυρού είναι η 31 η Δεκεμβρίου 2009.  Αφού εγκαινιάσθηκε από την Επίτροπο Mariann Fischer Boel στις 28 Σεπτεμβρίου (βλ.   IP/09/1366   ), με το σύνθημα «Φαγητό, ποτό, κίνηση» ο διαδικτυακός τόπος παρουσιάζει μια ομάδα εκκεντρικών και αθλητικών ατόμων που προσωποποιούν φρούτα, λαχανικά και γαλακτοκομικά προϊόντα και αφηγούνται τις "φαγοϊστορίες" τους σε παιδιά του σχολείου.  Το Κυνήγι του Θ ησαυρού περιλαμβάνει 8 γύρους των 2 ερωτήσεων, ενώ η Τρελλοπαρέα βοηθάει στην ανεύρεση των απαντήσεων στο διαδίκτυο. Παιδιά κάτω των 16 ετών μπορούν να συμμετάσχουν και να κερδίσουν ελκυστικά δώρα για να ξεκινήσουν "με το δεξί" το έτος 2010: δώρα όπως ποδήλατα ανώμαλου εδάφους, μηχανές που παρασκευάζουν γιαούρτι ή χυμούς, ή ένα πλήρες σετ πινγκ-πονγκ.  Ιστορικό  Η εκστρατεία για την υγιεινή διατροφή συνοδεύει τα εγχειρήματα της ΕΕ φρούτα στο σχολείο και διανομή γάλακτος στο σχολείο – σημαντικές πρωτοβουλίες για την προώθηση μιας πιο ισορροπημένης δίαιτας και υγιεινότερων πρακτικών διατροφής μεταξύ των παιδιών.  Η εκστρατεία για την υγιεινή διατροφή στέλνει το μήνυμα « Φαγητό, ποτό, κίνηση» κατευθείαν στα σχολεία. Πάνω από 17.000 παιδιά και οι δάσκαλοί τους συμμετείχαν στις περιοδεύουσες εκδηλώσεις της Τρελλοπαρέας, η οποία όργωσε το Βέλγιο, τη Γαλλία, το ΗΒ, την Ιρλανδία, την Εσθονία, τη Λιθουανία και την Πολωνία. Τα σχόλια που διατυπώθηκαν ήταν πολύ θετικά: Τα σχολεία χαρακτήρισαν τις εκδηλώσεις ενδιαφέρουσες, διδακτικές και αμφίδρομες. Επίσης εκφράστηκαν ευχές για την συνέχιση των εκδηλώσεων, δεδομένου ότι διατυπώθηκαν πολυάριθμα αιτήματα για ένα δεύτερο κύμα επισκέψεων σε περισσότερα ακόμη σχολεία ανά την ΕΕ.  Το καλοφτιαγμένο βίντεο με την βελγίδα πρωταθλήτρια του τέννις Justine Henin και τον οκτάχρονο κάτοχο του ρεκόρ Γκίννες Rosolino Cannio παρότρυνε τα παιδιά να αποκτήσουν καλύτερες διαιτητικές συνήθειες.  Αλλά και οι γονείς βρήκαν στις εκδηλώσεις χρήσιμα στοιχεία και συμβουλές για να πείσουν τα παιδιά τους για ένα διαιτητικά ισόρροπο πρωινό ή ένα υγιεινότερο σνακ μεταξύ των γευμάτων. Η Γωνιά του δασκάλου παρέχει πρόσβαση στις Βέλτιστες Πρωτοβουλίες, στοιχεία και αριθμούς, καθώς και παιδαγωγικά εργαλεία σε όλες τις γλώσσες της ΕΕ, προκειμένου να στηριχθεί το διδακτικό προσωπικό στη δουλειά και στο σχολείο.  Από πρόσφατη έρευνα του Ευρωβαρόμετρου προκύπτει ότι τα τρία τέταρτα όσων συμμετείχαν «συμφωνούν απόλυτα» και ότι «φαίνεται ότι υπάρχουν περισσότερα υπέρβαρα παιδιά σήμερα απ' ό,τι πριν από πέντε χρόνια. Πράγματι, 22 περίπου εκατομμύρια παιδιά είναι υπέρβαρα στην ΕΕ, από τα οποία τα 5 εκατομμύρια είναι παχύσαρκα.  Για περισσότερες πληροφορίες :   Εκστρατεία «Τρελλοπαρέα» :     http://ec.europa.eu/agriculture/tasty-bunch/     Κυνήγι του Θησαυρού :     http://ec.europa.eu/agriculture/tasty-bunch/treasure-hunt/index_en.htm     Επικαιροποιημένο οπτικοακουστικό υλικό, κατάλληλο για τον Τύπο, δημοσιεύεται στον διαδικτυακό τόπο    http://ec.europa.eu/agriculture/tasty-bunch/press-corner/index_en.htm?press=audiovisual
