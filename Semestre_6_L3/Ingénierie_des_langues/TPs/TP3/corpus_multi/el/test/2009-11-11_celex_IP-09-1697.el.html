IP/09/ 1697   Βρυξέλλες , 11 Νοεμβρίου 2009   Διευκόλυνση της συγκέντρωσης αποδεικτικών στοιχείων σε ποινικές υποθέσεις μεταξύ κρατών μελών και της εξασφάλισης του παραδεκτού τους  Η Επιτροπή εξέδωσε σήμερα μία Πράσινη Βίβλο ενόψει της ανάληψης περαιτέρω δράσης για τη βελτίωση της συνεργασίας μεταξύ κρατών μελών όσον αφορά τη συγκέντρωση αποδεικτικών στοιχείων σε ποινικές υποθέσεις. Η Επιτροπή στοχεύει να αντικαταστήσει το τρέχον αποσπασματικό νομικό καθεστώς όσον αφορά τη συγκέντρωση αποδεικτικών στοιχείων σε ποινικές υποθέσεις με ένα ενιαίο μέσο, βασισμένο στην αρχή της αμοιβαίας αναγνώρισης που θα καλύπτει όλα τα είδη αποδεικτικών στοιχείων και θα εισάγει κοινά πρότυπα ενόψει της εξασφάλισης του παραδεκτού τους ενώπιον των δικαστηρίων. Η Πράσινη Βίβλος εγκαινιάζει τη διαβούλευση με τα κράτη μέλη και τους τρίτους ενδιαφερομένους σχετικά με την ορθότητα της προσέγγισης αυτής και σχετικά με ορισμένα συναφή ζητήματα.  Ο Αντιπρόεδρος κ. Jacques Barrot, αρμόδιος Επίτροπος για τη Δικαιοσύνη, την Ελευθερία και την Ασφάλεια, δήλωσε: «Για την αντιμετώπιση του διασυνοριακού εγκλήματος, η απονομή της δικαιοσύνης δεν πρέπει να δυσχεραίνεται από διαφορές μεταξύ των δικαστικών συστημάτων των κρατών μελών και την έλλειψη αμοιβαίας αναγνώρισης των δικαστικών αποφάσεων. Ως προς αυτό, έχει ιδιαίτερη σημασία η προώθηση μιας αποτελεσματικότερης συνεργασίας για τη συγκέντρωση κάθε είδους αποδεικτικών στοιχείων σε ποινικές υποθέσεις, πράγμα που θα διευκολύνει και θα επιταχύνει τη δικαστική συνεργασία μεταξύ κρατών μελών.»  Οι ισχύοντες κανόνες για τη συγκέντρωση αποδεικτικών στοιχείων από άλλο κράτος μέλος απορρέουν από ορισμένα «συνυπάρχοντ α» μέσα που βασίζονται σε διαφορετικές θεμελιώδεις αρχές και έχουν διαφορετικά πεδία εφαρμογής. Αυτό καθιστά δυσχερή την εφαρμογή των κανόνων και μπορεί να προκαλέσει σύγχυση μεταξύ των ασκούντων συναφή επαγγέλματα και να οδηγήσει σε καταστάσεις όπου δεν γίνεται χρήση του πλέον κατάλληλου μέσου για τη συγκέντρωση των ζητούμενων αποδεικτικών στοιχείων. Σε τελική ανάλυση, οι παράγοντες αυτοί μπορούν να παρακωλύουν την αποτελεσματική διασυνοριακή συνεργασία.   Επίσης, το ζήτημα του παραδεκτού ενώπιον ενός δικαστηρίου των αποδεικτικών στοιχείων που συγκεντρώθηκαν από άλλο κράτος μέλος εξετάζεται μόνον έμμεσα, εφόσον δεν υπάρχουν κοινά πρότυπα για τη συγκέντρωση των αποδεικτικών στοιχείων. Ελλοχεύει λοιπόν ο κίνδυνος, οι κανόνες για τη συγκέντρωση αποδεικτικών στοιχείων σε ποινικές υποθέσεις να λειτουργούν αποτελεσματικά μόνο μεταξύ κρατών μελών με παρόμοια εθνικά πρότυπα για τη συγκέντρωση αποδεικτικών στοιχείων.  Σύμφωνα με τους στόχους που θεσπίστηκαν στην ανακοίνωσή της «Ένας χώρος ελευθερίας, ασφάλειας και δικαιοσύνης στην υπηρεσία των πολιτών» της 10ης Ιουνίου 2009, η Επιτροπή προτίθεται να αναλάβει περαιτέρω δράση για τη βελτίωση της συνεργασίας μεταξύ κρατών μελών όσον αφορά τη συγκέντρωση αποδεικτικών στοιχείων σε ποινικές υποθέσεις.  Η Επιτροπή σκοπεύει να αντικαταστήσει το ισχύον νομικό καθεστώς για τη συγκέντρωση αποδεικτικών στοιχείων σε ποινικές υποθέσεις με ένα ενιαίο μέσο βασισμένο στην αρχή της αμοιβαίας αναγνώρισης το οποίο θα καλύπτει κάθε είδους αποδεικτικό στοιχείο. Σκοπεύει επίσης να εισάγει κοινά πρότυπα για τη συγκέντρωση αποδεικτικών στοιχε ίων σε ποινικές υποθέσεις.   Σ τόχος της Πράσινης Βίβλου είναι η διαβούλευση με τα κράτη μέλη και τους τρίτους ενδιαφερομένους όσον αφορά την ορθότητα της προσέγγισης αυτής και ορισμένα συναφή ζητήματα.     http://www.ec.europa.eu/commission_barroso/barrot/welcome/default_e     l     .htm
