IP/ 09/ 1573   Βρυξέλλες , 22 Οκτωβρίου 2009   Το μεγάλο βραβείο Natali 2009 απονεμήθηκε στον κινέζο δημοσιογράφο Yee Chong LEE για ένα ρεπορτάζ του για τον σεισμό του Sichuan  Η τελετή απονομής των βραβείων Lorenzo Natali για τη δημοσιογραφία πραγματοποιήθηκε σήμερα στη Στοκχόλμη, κατά τις Ευρωπαϊκές Ημερίδες Ανάπτυξης. Δεκαπέντε τιμηθέντες, που επελέγησαν μεταξύ 1000 υποψηφίων από ολόκληρο τον κόσμο τιμήθηκαν από μία ανεξάρτητη επιτροπή η οποία αποτελείτο από οκτώ μέλη από τον δημοσιογραφικό κόσμο. Απονεμήθηκαν δώδεκα περιφερειακά βραβεία, ένα ειδικό ραδιοφωνικό βραβείο, ένα τηλεοπτικό βραβείο και το μεγάλο βραβείο Natali. Το τελευταίο αυτό βραβείο απονεμήθηκε στον Yee Chong Lee, δημοσιογράφο της Now TV, για το ρεπορτάζ του με τίτλο: «Ο σεισμός του Sichuan, έναν χρόνο μετά». Ο νεαρός αυτός δημοσιογράφος από το Χονγκ Κονγκ πέρασε ένα μήνα στον τόπο της καταστροφής, για να διερευνήσει μέσω των κατοίκων της, τους λόγους της καταστροφής και την κατάσταση των οικοδομών.  Ο Ε υρωπαίος Επίτροπος Ανάπτυξης και Ανθρωπιστικής Βοήθειας κος Karel De Gucht δήλωσε:   «Η ελευθερία της έκφρασης αποτελεί θεμελιώδες δικαίωμα. Οι δημοσιογράφοι αναλαμβάνοντας τη μαρτυρία των καιρών μας έχουν επιλέξει να δείχνουν τις συνθήκες διαβίωσης των συγχρόνων μας, να προβαίνουν σε αναφορά των γεγονότων που τ αράζουν τον πλανήτη, να καταγγέλλουν τις αδικίες και να αποκαλύπτουν τα σκάνδαλα: όλα αυτά, σημαίνουν συμμετοχή στην προώθηση της δημοκρατίας, της ανάπτυξης και της ελευθερίας. Το βραβείο Natali αποτελεί ευκαιρία για να τιμήσουμε αυτούς τους άντρες και αυτές τις γυναίκες οι οποίοι πολλές φορές με κίνδυνο της ζωής τους προσπαθούν να βελτιώσουν τον κόσμο στον οποίο ζούμε, προβάλλοντας μπροστά στα μάτια μας την πραγματικότητα του σήμερα. Συγχαίρω τους τιμηθέντες και ιδιαίτερα τον τιμηθέντα με το μεγάλο βραβείο Natali 2009 κο Yee Chong Lee, που απέδειξε ότι ήταν ανάγκη να παρακολουθήσει μία ιστορία πολύ μετά από τη στιγμή που αυτή βρισκόταν κάτω από τα φώτα της επικαιρότητας. Επίσης, θα ήθελα να ευχαριστήσω ιδιαίτερα τα μέλη και την προεδρία της επιτροπής 2009, κα Barbara Serra, δημοσιογράφο του Al Jazeera.»   Τα έργα των άλλων τιμηθέντων δημοσιογράφων αφορούσαν :    την καταδίωξη των αλμπίνων στην υποσαχάρια Αφρική,    τις ένοπλες ομάδες σ τις φαβέλες,    τη μαύρη αγορά πτωμάτων στην Κίνα,    τους βιασμούς κατά τον πόλε μο στην ΛΔ του Κονγκό,    τα παιδιά μάγους στην ΛΔ του Κονγκό,    τις συνθήκες κράτησης στη Ζιμπάμπουε .     Πλαίσιο :   Το βραβείο Lorenzo Natali είναι ένα παγκόσμιο βραβείο που θεσπίστηκε το 1992, το οποίο απευθύνεται σε όλα τα μέσα ενημέρωσης.  Το βραβείο αυτό αποτελεί αναπόσπαστο μέρος της αναπτυξιακής πολιτικής της Ευρωπαϊκής Επιτροπής , η οποία θεωρεί ουσιαστικής σημασίας την προάσπιση των θεμελιωδών ελευθεριών, της ελευθερίας της έκφρασης, της δημοκρατίας και των ανθρωπίνων δικαιωμάτων.   Για τη διοργάνωση του βραβείου Lorenzo Natali, η Ευρωπαϊκή Επιτροπή συνεργάστηκε με τα παγκόσμια πλέον αναγνωρισμένα ειδησεογραφικά πρακτορεία, όπως Ρεπόρτερ χωρίς σύνορα (που έχει τιμηθεί με το βραβείο Sakharov για την ελευθερία του πνεύματος, το 2005) ή την The World Association of Newspapers and News publishers (που εκπροσωπεί συνολικά περισσότερες από 18.000 εκδόσεις στις πέντε ηπείρους).  Για περισσότερες πληροφορίες :   http://www.prixnatali2009.eu/    Για τα τηλεοπτικά κανάλια : αποσπάσματα από την τελετή απονομής και ειδικό βίντεο News Release για τον βραβευθέντα με το μεγάλο βραβείο (περισσότερες πληροφορίες στον Europe By Satellite):    http://ec.europa.eu/avservices/ebs/schedule.cfm   Παράρτημα  Πλήρης κατάλογος των βραβευθέντων :   Μεγάλο βραβείο Natali:  Sichuan Earthquake, One year on του Yee Chong LEE, Now TV, Κίνα.  Αποτελέσματα της Αφρικής :   1 ο βραβείο: The battle for souls του Richard MGAMBA, The Guardian on Sunday , Tανζανία.  2 ο βραβείο: Undercover inside the chinese sex mafia… του Anas AREMEYAW ANAS, The New Crusading Guide , Γκάνα.  3 ο βραβείο: Du pain souterrain au prix de la témérité του Moussa ZONGO, L'événement , Μπουρκίνα Φάσο  Αποτελέσματα της Λατινικής Αμερικής και της Καραϊβικής:  1 ο βραβείο: Dossiê Milícia των  João Antônio BARROS και Thiago PRADO, O Dia , Βραζιλία.  2 ο βραβείο: Amores que matan της Dora Luz ROMERO MEJÍA, La Prensa , Νικαράγουα.  3 ο βραβείο: En clínicas se hace de todo para curar homosexualidad της  María Alejandra TORRES REYES, Diario El Universo , Equateur  Αποτελέσματα της Ασίας και των χωρών του Ειρηνικού:  1 ο βραβείο: Deadly harvest της Fiona TAM, South China Morning Post , Κίνα.  2 ο βραβείο: The Ticking Bomb του Massoud ANSARI, Herald , Πακιστάν.  3 ο βραβείο: Living Without Bombs του Mui Yoon CHIN, The Star , Μαλαισία.  Αποτελέσματα της Ευρώπης:  1 ο βραβείο: Raped By Seven Soldiers. Forced To See Her Family Murdered... της Lucy ADAMS, The Herald , ΗΒ.  2 ο βραβείο: Lipstick revolution: Iran's women are taking on the mullahs της Katherine BUTLER, The Independent , ΗΒ.  3 ο βραβείο: Daddy raped me. Simply raped. Almost every day του Janar FILIPPOV, Eesti Ekspress , Εσθονία.  Το ειδικό ραδιοφωνικό  βραβείο  απονεμήθηκε στο Enfants dits "sorciers": enfants en danger των Freddy MATA MATUNDU και Larissa DIAKANUA, Radio Top Congo FM, ΛΔΚ.  Το ειδικό τηλεοπτικό βραβείο  απονεμήθηκε στο Hell Hole των Johann ABRAHAMS &amp; Godknows NARE, SABC, Νότιος Αφρική.  Σύνθεση της επιτροπής 2009 :  Πρόεδρος :   Barbara Serra - Al Jazeera, TV  Μέλη :   Heather Blake – Ρεπόρτερ χωρίς σύνορα  (RSF)  Agnès Gaudu - Courrier International  Kate Gilmore – Διεθνής Αμνηστεία  Raphael Gomide – Μεγάλο βραβείο Lorenzo Natali 2008  Karin Hübinette - SVT TV  Larry Kilman - World Association of Newspapers and News Publishers (WAN-IFRA)  Martin Plaut - BBC
