IP/09/723
Βρυξέλλες, 8
Μαΐου 2009Πολιτική
συνοχής
παγκόσμιου
επιπέδου: Η
Επίτροπος κ. Hübner
θα εκφωνήσει
ομιλία στην
πρώτη διάσκεψη
υψηλού
επιπέδου για
την
περιφερειακή
διακυβέρνηση
σε παγκόσμιο
πλαίσιοΣτις 11
Mαΐου, η κυρία Danuta
Hübner, Επίτροπος
αρμόδια για
θέματα
περιφερειακής
πολιτικής, θα
είναι η κύρια
ομιλήτρια σε
διάσκεψη που θα
διοργανωθεί
στις Βρυξέλλες
με θέμα
«Περιφερειακή
διακυβέρνηση
σε παγκόσμιο
πλαίσιο».
Είναι η πρώτη
φορά που
διοργανώνεται
η διάσκεψη
αυτή, στην
οποία θα
συμμετάσχουν 300
άτομα, μεταξύ
των οποίων
πρόεδροι
ευρωπαϊκών
περιφερειών
και
αντιπρόσωποι
της Βραζιλίας,
της Ρωσίας, της
Κίνας, του
Καναδά, της
Παραγουάης, της
Σενεγάλης, της
Μπουρκίνα Φάσο
και άλλων
χωρών, μαζί με
περιφερειακές
οργανώσεις
όπως η OLAGI (Intermediate Governments of Latin
America) και η
Δυτικοαφρικανική
Οικονομική και
Νομισματική
Ένωση (WAEMU). Σκοπός
της εκδήλωσης
είναι να
εξεταστεί η
εμπειρία της
πολιτικής
συνοχής της ΕΕ
και των
παρόμοιων
πολιτικών σε
άλλες περιοχές
του κόσμου, στο
πλαίσιο του
αυξανόμενου
ενδιαφέροντος
για τη
συγκεκριμένη
πολιτική στο
πλαίσιο των
εξωτερικών
σχέσεων της ΕΕ.
Βασικό θέμα θα
είναι ο τρόπος
οργάνωσης
αποτελεσματικότερων
συστημάτων
διακυβέρνησης
προκειμένου να
εξασφαλίζεται
ότι οι
πολιτικές
περιφερειακής
ανάπτυξης
επιτυγχάνουν
τον μέγιστο
δυνατό
αντίκτυπο.
Πριν από τη
διάσκεψη, η
Επίτροπος κ. Hübner
δήλωσε τα εξής:
«Σε ολόκληρο
τον κόσμο, οι
χώρες
αντιμετωπίζουν
παρόμοιες
προκλήσεις, όχι
μόνο λόγω της
παγκόσμιας
οικονομικής
κρίσης, αλλά
και λόγω της
γήρανσης των
πληθυσμών, των
κινδύνων που
συνεπάγεται η
κλιματική
αλλαγή και των
προβλημάτων
ενεργειακής
ασφάλειας. Στην
Ευρωπαϊκή
Ένωση
αναπτύσσουμε
εταιρικές
σχέσεις με
χώρες εκτός της
ΕΕ, που
παρέχουν
πλεονεκτήματα
και για τα δύο
μέρη. 
Παρατηρούμε
ότι πολλές
χώρες
εκφράζουν
αυξανόμενο
ενδιαφέρον για
το μοντέλο
πολιτικής
συνοχής της ΕΕ
και την
επιτυχία που
σημειώνει στην
ενθάρρυνση της
ισόρροπης
περιφερειακής
ανάπτυξης και
των ευκαιριών.
Η διάσκεψη
αποτελεί μια
πρώτης τάξης
ευκαιρία για
ανταλλαγή
εμπειριών και
αμοιβαία
μάθηση».  
Η διήμερη
διάσκεψη
οργανώνεται
από τη Γενική
Διεύθυνση
Περιφερειακής
Πολιτικής της
Ευρωπαϊκής
Επιτροπής, σε
συνεργασία με
τη Γενική
Διεύθυνση
Ανάπτυξης, την
Επιτροπή των
Περιφερειών
και το
Παγκόσμιο
Φόρουμ Ενώσεων
Περιφερειών (FOGAR).
Εκτός από την
ανάλυση της
εμπειρίας της
ΕΕ στον τομέα
της πολιτικής
συνοχής, στη
διάσκεψη θα
εξεταστούν
διαφορετικά
αναπτυξιακά
μοντέλα, τρόποι
ανταλλαγής
εμπειριών με
διασυνοριακή
συνεργασία,
καθώς και ο
ρόλος των
ευρωπαϊκών
περιφερειών
στην
ενθάρρυνση των
εταιρικών
σχέσεων με
περιφέρειες
εκτός της ΕΕ.
Αξιοποίηση
της εμπειρίας
από την
ευρωπαϊκή
πολιτική
συνοχής
Στην ομιλία
της, η
Επίτροπος κ. Hübner
θα υπενθυμίσει
τη θεμελιώδη
αρχή της
πολιτικής
συνοχής, που
είναι η
προώθηση της
οικονομικής
και κοινωνικής
συνοχής μέσω
της μείωσης
των διαφορών
στα
αναπτυξιακά
επίπεδα μεταξύ
κρατών μελών
και
περιφερειών.
Παρόλο που
αυτός
εξακολουθεί να
είναι ο
πρωταρχικός
ρόλος της
πολιτικής
συνοχής, οι
προκλήσεις που
αντιμετωπίζουν
οι περιφέρειες
της Ευρώπης
έχουν αλλάξει
με την πάροδο
του χρόνου και
η Επίτροπος θα
τονίσει με
ποιούς τρόπους
η πολιτική της
ΕΕ έχει
εξελιχθεί
προκειμένου να
αντιμετωπίσει
τις νέες
καταστάσεις
και να δώσει
μια
περισσότερο
στρατηγική και
αποτελεσματική
ανταπόκριση.
Η Επίτροπος θα
υπογραμμίσει
ότι οι νέες
προκλήσεις της
παγκοσμιοποίησης,
της κλιματικής
αλλαγής και της
δημογραφικής
αλλαγής έχουν
ισχυρή
«εδαφική»
διάσταση η
οποία απαιτεί
την ανάληψη
δράσης σε
τοπικό και
περιφερειακό
επίπεδο. Θα
τονίσει,
επίσης, τις
μεγαλύτερες
επιτυχίες της
πολιτικής
συνοχής, καθώς
και μερικά από
τα διδάγματα
που
αποκομίστηκαν
κατά την
εφαρμογή της
πολιτικής, τα
οποία μπορεί να
φανούν χρήσιμα
σε χώρες εκτός
Ευρώπης. 
Η διάσκεψη
χωρίζεται σε
τρία
εργαστήρια: Tο
πρώτο, με τίτλο
«Περιφερειακή
ανταπόκριση σε
παγκόσμιες
προκλήσεις»,
θα
επικεντρωθεί
στη συμβολή των
διαφορετικών
συστημάτων
περιφερειακής
διακυβέρνησης
στα
αναπτυξιακά
προγράμματα,
εντός και εκτός
ΕΕ. Tο δεύτερο, με
τίτλο «Ο ρόλος
της
περιφερειακής
συνεργασίας σ’
ένα
παγκοσμιοποιημένο
κόσμο», θα
διερευνήσει
την αυξανόμενη
συμμετοχή των
περιφερειών
της Ευρώπης
στην ανάπτυξη
πόλεων και
περιοχών στον
υπόλοιπο κόσμο
και θα εξετάσει
πώς τα
περιφερειακά
δίκτυα μπορούν
να
συνεισφέρουν
στην ανάπτυξη
και στην
αειφορία. Tο
τρίτο
εργαστήριο, με
τίτλο
«Περιφερειακές
ανισότητες στο
εσωτερικό
χωρών
αναδυόμενης
οικονομίας»,
θα εξετάσει την
κλίμακα των
ανισοτήτων σε
διάφορα μέρη
του κόσμου και
θα εκτιμήσει
κατά πόσον μια
γεωγραφική
προσέγγιση,
όπως είναι η
πολιτική
συνοχής της ΕΕ,
είναι το
αποτελεσματικότερο
μέσο
αντιμετώπισης
αυτών των
ανισοτήτων. 
Σημείωση για
τους
συντάκτες
Η ΕΕ έχει
υπογράψει
διμερείς
συμφωνίες με
την Κίνα, τη
Ρωσία και τη
Βραζιλία για
την ενίσχυση
της
συνεργασίας σε
θέματα
περιφερειακής
πολιτικής, ενώ
επίκειται η
υπογραφή
παρόμοιας
συμφωνίας με
την Ουκρανία.
Στα θέματα
αμοιβαίου
ενδιαφέροντος
περιλαμβάνονται
τα μέσα
στήριξης της
καθοδηγούμενης
από την
καινοτομία
περιφερειακής
ανάπτυξης, της
ταξινόμησης
και του ορισμού
των
περιφερειών,
και του
χωροταξικού
σχεδιασμού. 
Πρόσφατα,
επίσης, το
Ευρωπαϊκό
Κοινοβούλιο
ενέκρινε τη
χρηματοδότηση
(2 εκατ. ευρώ) ενός
πιλοτικού
σχεδίου για την
προώθηση της
πολιτικής
συνοχής σε
παγκόσμια
κλίμακα. 
Περισσότερες
πληροφορίες
για τη διάσκεψη
υπάρχουν στο
διαδικτυακό
τόπο: 
http://ec.europa.eu/regional_policy/conferences/globalreggov/index_en.htmΠερισσότερες
πληροφορίες
για τα διεθνή
θέματα στο
πλαίσιο της
πολιτικής
συνοχής της ΕΕ
υπάρχουν στο
διαδικτυακό
τόπο: 
http://ec.europa.eu/regional_policy/international/index_en.htm
