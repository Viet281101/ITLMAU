IP/09/1696 B ρυξέλλες, 1 1 Νοεμβρίου 2009  Η Ευρωπαϊκή Επιτροπή αρχίζει δημόσια διαβούλευση σχετικά με την πρωτοβουλία των πολιτών  Η Ευρωπαϊκή Επιτροπή αρχίζει ευρεία δημόσια διαβούλευση για να συμβάλει στον καθορισμό των πρακτικών διατυπώσεων για την πρωτοβουλία των πολιτών που προβλέπεται στη συνθήκη της Λισαβόνας. Η πρωτοβουλία των πολιτών θα δώσει τη δυνατότητα σε ένα εκατομμύριο πολιτών να απαιτήσει από την Επιτροπή την υποβολή πρότασης για μια συγκεκριμένη πολιτική.  « Η συμμετοχή των πολιτών στη λήψη αποφάσεων είναι απαραίτητη για τη δημοκρατία», δήλωσε η κυρία Margot Wallstr öm , αντιπρόεδρος της Ευρωπαϊκής Επιτροπής, αρμόδια για τις διοργανικές σχέσεις και τη στρατηγική επικοινωνίας. «Η συνθήκη της Λισαβόνας θα παράσχει τα μέσα στους πολίτες για να εκφράζουν τη γνώμη τους και να επηρεάζουν άμεσα τη χάραξη πολιτικής στην ΕΕ.»  Η πρωτοβουλία των πολιτών που προβλέπεται στη συνθήκη της Λισαβόνας παρέχει τη δυνατότητα σε ένα εκατομμύριο πολίτες που είναι υπήκοοι σημαντικά μεγάλου αριθμού κρατών μελών να απαιτήσει άμεσα την προώθηση από την Επιτροπή μιας πρωτοβουλίας με ιδιαίτερο ενδιαφέρον γι'αυτούς σε έναν τομέα αρμοδιότητας της ΕΕ.  Στη ν πράσινη βίβλο που δημοσιεύτηκε σήμερα επισημαίνονται πρακτικά ερωτήματα σχετικά με τον τρόπο με τον οποίο η πρωτοβουλία μπορεί να λειτουργήσει καλύτερα στην πράξη. Πρόκειται για ερωτήματα όπως ο αριθμός των χωρών από τις οποίες πρέπει να προέρχονται οι πολίτες, ο τρόπος ελέγχου του γνήσιου των υπογραφών, η μορφή που θα μπορούσε να έχει μια αναφορά, τα χρονικά όρια κ.λπ.   Όλες οι εισηγήσεις είναι ευπρόσδεκτες και μπορούν να υποβληθούν απαντώντας στην πράσινη βίβλο που διατίθεται στις 23 επίσημες γλώσσες στο δικτυακό τόπο:    http://europa.eu/documentation/official-docs/green-papers/index_el.htm     Η προθεσμία για απάντηση είναι το τέλος του Ιανουαρίου 2010. Ύστερα από την ημερομηνία αυτή, η Ευρωπαϊκή Επιτροπή θα υποβάλει πρόταση κανονισμού προς έγκριση από το Ευρωπαϊκό Κοινοβούλιο και το Συμβούλιο των Υπουργών. Για περισσότερες πληροφορίες:   http   ://   ec   .   europa   .   eu   /   dgs   /   secretariat   _   general   /   citizens   _   initiative   /   index   _   en   .   htm
