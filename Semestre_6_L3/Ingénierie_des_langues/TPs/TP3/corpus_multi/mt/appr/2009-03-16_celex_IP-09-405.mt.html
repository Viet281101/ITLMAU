IP/09/405
Brussell, 16 ta&#8217; Marzu 2009Lejn Master's tal-UE iktar wiesgħa
fit-traduzzjoniIl-ħolqien tan-netwerk tal-Master's Ewropew
fit-Traduzzjoni (EMT) se jkun it-tema ċentrali ta' konferenza
internazzjonali organizzata mill-Kummissjoni Ewropea fi Brussel fis-16 u
17 ta' Marzu 2009, fejn aktar minn 100 università u
partijiet oħra interessati involuti fit-taħriġ tat-tradutturi se
jingħaqdu flimkien biex jaslu għal qbil dwar il-kriterji
għall-programmi ta' taħriġ li għandhom isiru parti minn
tikketta komuni ta' kwalità EMT. Il-Kummissjoni Ewropea qed tistieden
lill-universitajiet li jħarrġu tradutturi professjonali biex
jissieħbu f'netwerk Ewropew ta' programmi ta' taħriġ ta'
kwalità għolja.
"Kurrikula ta' kwalità għolja u attraenti provduta
mill-universitajiet fl-Unjoni Ewropea kollha kemm hi jikkontribwixxu għal
provvista sigura ta' professjonisti ta' ħila mhux biss
għall-Kummissjoni u l-istituzzjonijiet tal-UE, iżda għas-swieq
kollha tat-traduzzjoni," stqarr Leonard Orban, il-Kummissarju Ewropew
għall-Multilingwiżmu. 
Il-Master's Ewropew fit-Traduzzjoni (EMT) għandu jsir punt ta' referenza
ta' kwalità għat-taħriġ tat-traduttur li jikkonsisti f'sett
ta' kompetenzi li għandhom ikunu akkwistati fil-grad ta' Master's
fit-traduzzjoni. L-iskema tnediet fl-2005 bl-inizjattiva tad-Direttorat
Ġenerali għat-Traduzzjoni tal-Kummissjoni Ewropea, u ġiet
żviluppata f'kooperazzjoni mill-qrib ma' esperti rikonoxxuti
fil-professjoni tat-traduzzjoni mid-dinja akkademika.
L-ewwel żewġ konferenzi, organizzati f'Ottubru 2006 u
f'Marzu 2008, stabbilixxew il-bażi għall-kooperazzjoni billi
pproponew sett ta' kompetenzi ewlenin standard fil-kurrukulu tal-istudju
tat-traduzzjoni. Il-kompetenzi standard jistgħu jiġu introdotti minn
xi università li tipprovdi taħriġ għat-tradutturi u li
tixtieq jipparteċipa fin-netwerk EMT. Il-Kummissjoni tagħti l-parir,
iżda r-responsabbiltà għat-taħriġ tat-tradutturi
tiddependi esklussivament mill-universitajiet. 
It-twaqqif tan-netwerk se jkun il-qofol tal-erba' snin żvilupp
tal-iskema EMT, mibdija mill-Kummissjoni tad-Direttorat Ġenerali
għat-Traduzzjoni. 
Meta jiġi mwaqqaf, in-netwerk se jgħin biex jiġi 'l quddiem
l-iskambju tal-aħjar prattika bejn l-universitajiet parteċipanti u,
finalment, isaħħaħ l-istandards tat-tagħlim,
il-professjonaliżmu tat-tradutturi futuri, u l-ħolqien ta' suq
verament Ewropew għal tradutturi ta' ħila.
Tħabbira
riċenti[1]
mill-Kummissjoni dwar in-nuqqas potenzjali ta' tradutturi f'xi lingwi
tikkonferma l-ħtieġa għal provvista stabbli ta' professjonisti
minn istituti ta' taħriġ fit-traduzzjoni.
Il-konferenza EMT tal-2009 se tiffoka speċifikament fuq:kompetenzi ewlenin meħtieġa għat-tradutturi futuri;
taħriġ universitarju u l-possibbiltà tal-impjieg sabiex
tittejjeb il-kooperazzjoni bejn l-universitajiet fil-pajjiżi
differenti;
il-kriterji għad-dħul fin-netwerk EMT;
il-vantaġġi u r-responsabbiltajiet tal-membri u l-applikanti
tan-netwerk;
il-ħidma u l-organizzazzjoni futuri
tan-netwerk.L-attendenza
fil-konferenza hija biss bi stedina, imma l-avveniment se jiġi mxandar
b'mod dirett permezz tal-internet fl-indirizz mogħti hawn taħt,
inklużi r-risposti mogħtija għall-mistoqsijiet mibgħuta
mit-telespettaturi: 
http://ec.europa.eu/dgs/translation/external_relations/universities/emt_conference2009_en.htmL-universitajiet li huma interessati li jissieħbu fin-netwerk EMT
se jkollhom żmien sat-30 ta' April 2009 biex
jissottomettu l-applikazzjonijiet tagħhom. 
Għal aktar tagħrif: 
Konferenza
EMT 2009:
http://ec.europa.eu/dgs/translation/external_relations/universities/emt_conference2009_en.htm
Sejħa
miftuħa għall-applikazzjonijiet: 
http://ec.europa.eu/dgs/translation/external_relations/universities/emt_network_join_en.htm
DĠ
għat-Traduzzjoni: http://ec.europa.eu/dgs/translation/index_en.htm
L-ilsna
fl-UE: http://europa.eu/languages/mt/home
[1] MEMO/09/76,
19.2.2009.
