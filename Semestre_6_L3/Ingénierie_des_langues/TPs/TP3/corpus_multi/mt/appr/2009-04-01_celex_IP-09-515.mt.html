IP/09/515
Brussell,
l-1 ta' April 2009Antitrust: Il-Kummissarju Kroes tieħu
nota tad-deċiżjoni dwar il-MasterCard biex jiġu eliminati
t-Tariffi tal-Iskambji Multilaterali (MIFs) transkonfinali u biex jitħassru
ż-żidiet riċenti tal-iskema ta’ ħlasIl-Kummissarju Ewropew
għall-Kompetizzjoni Neelie Kroes indikat li, fuq il-bażi
tal-informazzjoni attwalment disponibbli, hi ma tara l-ebda ħtieġa li
tfittex lil MasterCard għan-nuqqas ta’ konformità
mad-deċiżjoni tal-Kummissjoni tal-2007 li t-tariffi tal-iskambji
multilaterali tal-MasterCard (MIF) kienu qed jiksru r-regoli tat-Trattat tal-KE
dwar il-prassi ristrettiva tan-negozju (ara IP/07/1959
u MEMO/07/590).
Wara d-Deċiżjoni tal-2007, il-MasterCard ħassret b’mod
proviżorju l-MIF transkonfinali f’Ġunju 2008 (ara MEMO/08/397)
iżda żiedet it-tariffi tagħha tal-iskema minn Ottubru 2008.
Il-MasterCard issa ddeċidiet li tapplika metodoloġija ġdida
għall-MIF tagħha għal tranżazzjonijiet transkonfinali li ser
jirriżultaw f’livell tal-MIF b’medja peżata mnaqqsa
b’mod sostanzjali meta mqabbla ma’ dik li kienet qed tikser
ir-regoli tal-antitrust tal-UE. B’segwitu għall-metodoloġija
l-ġdida, il-medja massima peżata tal-MIF għal kull
tranżazzjoni ser titnaqqas għal 0.30% għall-karti ta’
kreditu tal-konsumatur u għal 0.20% għall-karti ta’ debitu
għall-konsumatur. Barra minn kekk, il-MasterCard qablet li minn Lulju 2009,
tirtira ż-żidiet tat-tariffi tagħha għall-iskema imposti
f’Ottubru 2008. Fl-aħħar nett, il-MasterCard qablet li tibdel
ir-regoli tas-sistema sa minn Lulju 2009 sabiex tiżdied it-trasparenza u
l-kompetizzjoni fis-suq tal-karti ta’ pagamenti. L-implimentazzjoni
ta’ dawn il-bidliet ser ikunu ssorveljati fix-xhur li ġejjin.Il-Kummissarju għall-Kompetizzjoni Neelie Kroes qalet: "Ninsab
sodisfatta li dawn l-impriżi mhux biss ser itejbu l-effiċjenza u
t-trasparenza tal-iskema ta’ pagamenti bil-MasterCard iżda wkoll
jipprovdu sehem ġust mill-benefiċċji lill-konsumaturi u
l-bejjiegħa bl-imnut. Il-metodoloġija l-ġdida għall-kalkolu
tal-MIF ser jgħin biex ikun hemm ċarezza għall- banek u
l-bejjiegħa bl-imnut u twassal ukoll għal tnaqqis sostanzjali meta
mqabbla mal-MIF tal-MasterCard preċedenti. Ser inkunu qed nissorveljaw
mill-qrib l-implimentazzjoni fix-xhur li ġejjin."
F’Diċembru 2007 il-Kummissjoni ddeċidiet (ara IP/07/1959
u MEMO/07/590)
li l-MIF stabbilita mill-MasterCard għal tranżazzjonijiet
transkonfinali li saru bil-karti ta’ debitu u l-karti ta’
kreditu għall-konsumaturi tal-MasterCard u tal-Maestro fiż-Żona
Eknomika Ewropea (ŻEE), ma kinux konformi mar-regoli tat-Trattat
tal-KE dwar prassi ristrettiva ta’ negozju (Artikolu 81). Minkejja dan,
id-deċiżjoni ma eskluditx il-possibiltà li l-MIF jista’
jkun kompatibbli mar-regoli tal-antitrust tal-KE li kieku kellu effetti
pożittivi dwar l-innovazzjoni u l-effiċjenza u kien jippermetti sehem
ġust minn dawn il-benefiċċji li għandhom jgħaddu
lill-konsumaturi. Id-Deċiżjoni tat lil MasterCard sitt xhur (sal 21
ta’ Ġunju 2008) biex taġġusta l-komportament tagħha
biex tkun konformi mar-regoli tal-antitrust bil-possibiltà tal-pagamenti
għall-penali imposti għal kwalunkwe dewmien fl-implimentazzjoni
tad-Deċiżjoni. 
Fit-12 ta’ Ġunju 2008 (see MEMO/08/397),
il-MasterCard ħassret proviżorjament l-MIF transkonfinali tagħha,
filwaqt li kompliet bid-diskussjonijiet dwar il-metodoloġija biex ikunu
ddeterminati l-MIFs fejn il-konsumaturi u l-bejjiegħa bl-imnut
għandhom igawdu sehem ġust mill-benefiċċji.
Inkarigi lill-MasterCard
Il-MasterCard issa ġiet mogħtija tliet inkarigi:
- L-ewwel, minn Lulju 2009, il-MasterCard ser tikkalkula l-MIF transkonfinali
skont il-metodoloġija li tiżgura li l-MIFs jirriflettu
l-benefiċċji tranżazzjonali għan-negozjanti li
jaċċettaw il-cards ta’ pagamenti minflok flus kontanti.
Il-kalkolu ta’ MIF fuq il-bażi ta’ din il-metodoloġija ser
iwassal għal-livell tal-MIF b’medja massima peżata mnaqqsa
b’mod sostanzjali: 0.30% għal kull tranżazzjoni għall-karti
ta’ kreditu tal-konsumatur u 0.20% għal kull tranżazzjoni
għall-karti ta’ debitu tal-konsumatur. Għall-paragun, skont
il-kard, l-Mifs transkonfinali tal-MasterCard kienu jvarjaw minn 0.80% għal
1.90% fl-2007. l-MIFs transkonfinali tal-Maestro kienu jvarjaw minn
’il fuq minn 0.40% għal aktar minn 0.75%).
- It-tieni, minn Lulju 2009, il-MasterCard ser tħassar
iż-żidiet fit-tariffi tal-iskema li kienet ħabbret
f’Ottubru 2008 (ara hawn taħt).
- It-tielet, minn Lulju 2009, il-MasterCard ser tadotta ċerti
miżuri li jtejbu t-trasparenza tal-iskema tagħha li tippermetti
lill-konsumaturi u lin-negozjanti biex jagħmlu għażliet
b’informazzjoni aħjar dwar il-mezzi ta' pagament li jużaw jew li
jaċċettaw. Pereżempju, ir-regoli tal-MasterCard ser jinbidlu biex
in-negozjanti jiġu offruti u mitluba jħallsu rati distinti skont
it-tip ta’ kard li jużaw, jiġifieri li jiġu offruti dawk li
jissejħu rati 'mhux imħallta'. 
F’Ottubru 2008 il-MasterCard irrevediet l-istruttura ta’ pprezzar
ta’ akkwistatur fiż-ŻEE, li kienet tinkludi żieda ta’
ċerti tariffi eżistenti għal akkwistaturi (bi ħlas mitlub
għal skema ta’ kard ta’ pagament, f’dan il-każ
il-MasterCard, vis-à-vis il-banek li huma membri tagħha fil-qafas
tal-konformità tagħhom mal-iskema), billi introduċiet tariffa
ġdida għal akkwistaturi, u ħassret ċerti eżenzjonijiet
ta’ tariffi għal akkwistaturi. Madanakollu, dawn it-tariffi issa
ġew imħassra.  
Minħabba t-tibdiliet li għandhom isiru mill-MasterCard
għall-MIFs tagħha, il-ftehim tagħha li tħassar
iż-żidiet fit-tariffi tal-iskema u fuq il-bażi tal-informazzjoni
li hi attwalment disponibbli dwar dawn is-swieq, il-Kummissarju Kroes
m’għandhiex l-inenzjoni li tipproponi lill-Kummissjoni li tfittex
lill-MasterCard jew għan-nuqqas ta’ konformità
mad-deċiżjoni tal-Kummissjoni tal-2007, jew talli kisret ir-regoli
tal-antitrust billi żiedet it-tariffi tal-iskema tagħha jew billi
introduċiet mill-ġdid MIF transkonfinali. 
Fir-rigward tal-komportament tal-Viża fuq is-suq ta’ kards
ta’ pagamenti, il-Kummissjoni ser tkompli bl-investigazzjoni tagħha
tal-antitrust (ara MEMO/08/170)
u ser tissorvelja l-komportament tal-parteċipanti biex tiżgura li
l-kompetizzjoni hi effettiva f’dan is-suq għall-benefiċċju
tan-negozjanti u tal-konsumaturi.
Għal iktar informazzjoni, ara MEMO/09/143.
