IP/09/86
Brussell, il-21 ta' Jannar 2009Il-Grupp Ewropew dwar l-Etika (EGE) jitlob
lill-Kummissjoni Ewropea biex tinkorpora prinċipji etiċi fil-politiki
agrikoliIllum il-Grupp Ewropew dwar l-Etika (EGE) iltaqa'
ma' Mariann Fischer Boel, il-Kummissarju responsabbli
mill-Iżvilupp Agrikolu u Rurali, biex iressaq ir-rakkomandazzjonijiet
ewlenin tal-opinjoni tal-Grupp dwar l-implikazzjonijiet etiċi
tal-iżviluppi moderni fit-teknoloġiji agrikoli.
F'Diċembru, fuq talba mill-President Barroso, l-EGE adotta opinjoni dwar
l-implikazzjonijiet etiċi tal-iżviluppi moderni fit-teknoloġiji
agrikoli, sabiex jiġu indirizzati l-isfidi u l-opportunitajiet ġodda
li trid taffaċċa l-agrikoltura tal-UE iktar 'il quddiem. Il-Grupp
iddeċieda li jiffoka primarjament fuq it-teknoloġiji u l-metodi
agrikoli għall-produzzjoni ewlenija tal-ikel li joriġina
mill-pjanti.
F'din l-opinjoni l-EGE juri li huwa konxju tal-ħtieġa
għall-promozzjoni tal-innovazzjoni fl-agrikoltura sabiex tkun tista' titma'
l-populazzjoni dinjija li dejjem qed tikber. Hu jżid li t-teknoloġiji
waħedhom ma jistgħux jipprovdu s-soluzzjonijiet finali
għall-isfidi li qed taffaċċa l-agrikoltura moderna fl-UE u madwar
id-dinja.
Il-Grupp jenfasizza l-ħtieġa għal perspettiva integrata u
għal approċċ integrat dwar it-teknoloġija agrikola biex
il-proċessi tal-produzzjoni, tal-ħażna u tad-distribuzzjoni
jiġu kkunsidrati flimkien meta l-implikazzjonijiet ta' kwalunkwe
teknoloġija ġdida jkunu qed jiġu vvalutati b’mod etiku.
L-għanijiet ta’ (1) is-sigurtà tal-ikel, (2) is-sikurezza
tal-ikel u (3) is-sostenibbiltà tal-ikel huma kkunsidrati bħala
l-ogħla prijoritajiet u prinċipji ta' gwida li magħhom
għandha timxi kwalunkwe teknoloġija fl-agrikoltura.
Jekk jintuża dan il-qafas etiku bħala punt ta' tluq, l-EGE
jagħmel rakkomandazzjonijiet dwar għadd kbir ta' kwistjonijiet
bħal ma huma: Ir-reviżjoni tal-valutazzjoni tal-impatt
tat-teknoloġiji agrikoli tal-Politika Agrikola Komuni tal-UE; id-dritt
għall-ikel; Is-sostenibbiltà tat-teknoloġiji agrikoli;
Is-sikurezza tal-ikel; Il-bijodiversità agrikola; Il-protezzjoni
tal-ħamrija u tal-ilma; Il-bijofjuwil; L-għelejjel immodifikati
ġenetikament; Ir-riċerka fix-xjenzi agrikoli; It-tfassil tal-politika
għall-agrikultura tal-uċuħ li jinħartu; Il-kummerċ
globali fil-prodotti agrikoli; Is-sistema tad-Drittijiet ta' Proprjetà
Intelletwali; Kompetizzjoni ġusta u "monopolji vertikali"; Il-prezzijiet
tal-ikel; L-aspetti soċjali; Il-parteċipazzjoni pubblika;
Ir-responsabbiltà taċ-ċittadini tal-UE; L-iskart tal-ikel,
eċċ.
L-isfond
Il-Grupp Ewropew dwar l-Etika (EGE) huwa korp indipendenti, pluralist u
multidixxiplinarju, magħmul minn ħmistax-il espert maħtura
mill-Kummissjoni sabiex jipprovdu fehmiet dwar kwistjonijiet etiċi.
L-Opinjoni adottata, l-istqarrija għall-istampa sħiħa u
l-lista tal-membri huma disponibbli mill-websajt tal-EGE:
http://ec.europa.eu/european_group_ethics/index_en.htm
