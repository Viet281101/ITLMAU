IP/09/512
Brussell, 31 ta' Marzu 2009Sejħiet għall-Proposti tat-TEN-T
għall-2009: Kważi € 1 biljun disponibbli
għall-finanzjament tan-Netwerks Trans-Ewropej
tat-TrasportIllum il-Kummissjoni Ewropea nediet is-Sejħiet
għall-Proposti tat-TEN-T għall-2009, u għamlet
disponibbli kważi € 1 biljun ta' finanzjament
għall-proġetti Ewropej għall-infrastruttura tat-trasport.
Is-Sejħiet għal din is-sena jinkludu sejħa ta'
€ 500 miljun fil-qafas tal-Pjan tal-Kummissjoni ta' Rkupru
Ekonomiku Ewropew, bil-għan li tingħata spinta immedjata
lill-ekonomija Ewropea billi jiżdied ir-ritmu ta' investimenti
fl-infrastruttura. Barra minn hekk, se jkun hemm opportunitajiet ta'
finanzjament li jaqa' taħt il-Programm Annwali tat-TEN-T u l-Programm
Multiannwali, u l-prijoritajiet tagħhom f'din is-Sejħa jinkludu
l-Awtostradi tal-Baħar, is-Sistemi ta' Trasport Intelliġenti
għat-Toroq, u s-Sistema Ewropea għall-Ġestjoni tat-Traffiku
Ferrovjarju (ERTMS). L-Aġenzija Eżekuttiva għan-Netwerks
Trans-Ewropej tat-Trasport (TEN-T EA), li tikkontrolla l-implimentazzjoni
finanzjarja u teknika tal-programm tat-TEN-T, hija responsabbli
għall-ġestjoni tas-sejħiet għall-proposti u l-evalwazzjoni
ta' proposti ta' proġetti ppreżentati f'isem id-DĠ
tal-Enerġija u t-Trasport li minnu hija mnissla. 
Il-Kummissarju Viċi President Antonio Tajani, responsabbli
għat-Trasport, qal: "Jiena konvint li l-istimulazzjoni tad-domanda
ekonomika permezz ta' programm ambizzjuż tal-infrastruttura Ewropea hija
waħda mill-aktar reazzjonijiet tanġibbli u effiċjenti li jista'
jkollna għall-kriżi ekonomika attwali. Dan il-programm huwa t-TEN-T, u
l-implimentazzjoni tiegħu se jiżgura s-sigurtà tal-impjiegi
għal ħafna Ewropej f'setturi importanti bħall-kostruzzjoni, li
hija – u minn dejjem kienet – sors maġġur ta' impjieg u
kontributur ewlieni għall-PGD. Għal din ir-raġuni,
il-Kummissjoni, fil-qafas tal-Pjan ta' Rkupru Ekonomiku Ewropew, iddeċidiet
li tressaq € 500 miljun f'fondi bħala parti
mill-opportunitajiet ta' finanzjament tat-TEN-T ta' din is-sena." 
Is-Sejħiet għall-Proposti ta' din is-sena ġew stabbiliti skont
tliet programmi ta' ħidma separati: 
1. Taħt il-Pjan ta' Rkupru Ekonomiku Ewropew, tressqu
€ 500 miljun f'fondi tat-TEN-T, bħala reazzjoni
għall-kriżi ekonomika u finanzjarja li qed tħabbat
wiċċha magħha l-Ewropa. Dan il-programm ad hoc, li
ġie adottat din is-sena, isostni l-ħidmiet li jistgħu
jibdew fl-2009 jew fl-2010, u l-parti l-kbira tiegħu jista' jiġi
implimentat fuq dan il-perjodu ta' sentejn. 
2. Il-Programm ta' Ħidma Multiannwali għandu
l-għan li jiffinanzja l-ogħla prijoritajiet tan-netwerk tat-TEN-T.
Is-Sejħa ta' din is-sena tiffoka fuq tliet oqsma:L-Awtostradi tal-Baħar (Proġett ta' Prijorità 21
tat-TEN-T), proġett li jipprovdi alternattivi vijabbli għal toroq
traffikużi ħafna billi jsir trasferiment tal-merkanzija
għar-rotot bil-baħar: massimu ta'
€ 30 miljun
Is-Sistema Ewropea għall-Ġestjoni tat-Traffiku Ferrovjarju
(ERTMS), li tarmonizza s-sistemi Ewropej għas-sinjalazzjoni
ferrovjarja: massimu ta' € 240 miljun
Is-Sistemi ta' Trasport Intelliġenti għat-Toroq (ITS
Roads), li jużaw l-integrazzjoni tat-teknoloġija tal-informazzjoni u
l-komunikazzjoni sabiex jinħoloq trasport bit-triq aktar effiċjenti u
anqas perikoluż: massimu ta'
€ 100 miljun3. Il-Programm ta' Ħidma
Annwali (€ 140 miljun) flessibbli, jikkomplementa l-isforzi
żviluppati skont il-Programm ta' Ħidma Multiannwali. Dan
jinkludi l-ammont ta' € 60 miljun għall-Istrument
tal-Garanzija tas-Self, li jirrappreżenta l-kontribut annwali
tal-Kummissjoni. Dan se jkun disponibbli għall-Bank Ewropew tal-Investiment
(BEI). 
L-applikanti potenzjali huma mistiedna li jressqu l-proposti tagħhom
sal-15 ta' Mejju 2009, li se jiġu evalwati fuq ir-relevanza
tagħhom għall-prijoritajiet u l-għanijiet tal-politiki tat-TEN-T,
il-maturità tagħhom, l-impatt tagħhom – partikolarment fuq
l-ambjent u l-kwalità tagħhom f'termini ta' kompletezza, ċarezza,
validità u koerenza.
It-TEN-T EA qed tippjana wkoll li tospita "Ġurnata informattiva"
fit-22 ta' April 2009 fi Brussell, li se tipprovdi aktar
tagħrif dwar is-Sejħiet u l-proċess ta' evalwazzjoni.  
Għal aktar tagħrif, jekk jogħġbok żur http://ec.europa.eu/tentea
jew ikkuntattja TENT-AGENCY@ec.europa.eu
