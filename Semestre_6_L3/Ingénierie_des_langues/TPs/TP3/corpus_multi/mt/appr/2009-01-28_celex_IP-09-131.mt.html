IP/09/131
Brussell, it-28 ta’ Jannar 2009Regolamentazzjoni Aħjar – Storja
ta’ suċċess EwropejL-analiżi strateġika ppreżentata
llum mill-Kummissjoni Ewropea, dwar Regolamentazzjoni Aħjar fl-Unjoni
Ewropea, turi li regolamentazzjoni aħjar hija parti ewlenija fir-reazzjoni
Ewropea għall-kriżi ekonomika u finanzjarja.  L-analiżi turi li
kemm iċ-ċittadini kif ukoll il-kumpaniji, speċjalment
l-intrapriżi ż-żgħar u ta’ daqs medju (SMEs),
diġà qegħdin jibbenefikaw mill-miżuri simplifikati u
l-iffrankar fl-infiq amministrattiv. Bis-saħħa tas-simplifikazzjoni
radikali, sa issa ġie propost li jitwarrbu, xi 1 300 att, li
jirrappreżentaw xi 10 % tal-acquis, jew 7 800 paġna
ta’ Il-Ġurnal Uffiċjali.  Il-miżuri li jnaqqsu l-piż
amministrattiv, kemm dawk li diġà tressqu kif ukoll dawk
li hemm ħsieb li se jseħħu, jirrappreżentaw iffrankar
ta’ iżjed minn EUR 30 biljun. Il-proposta dwar il-VAT
tal-lum, waħedha tammonta għall-iffrankar ta’ EUR 18-il
biljun. Id-direzzjoni tal-Kummissjoni dwar il-piżijiet amministrattivi
serviet ta’ ispirazzjoni għall-maġġoranza tal-Istati
Membri, u fuq livell nazzjonali, 21 minnhom waqqfu programmi nazzjonali
ambizzjużi biex inaqqsu l-ispejjeż amministrattivi. Fl-aħħar
nett il-Kummissjoni se tkompli bit-titjib fil-kwalità
tal-leġiżlazzjoni ġdida kollha li tipproduċi billi ttejjeb
dejjem iżjed il-kwalità tal-istimi tagħha tal-impatt. Hija se
tagħmel dan billi żżid il-kontroll tas-sussidjarjetà, billi
ssaħħaħ il-konsultazzjoni tal-partijiet interessati, u billi
tistudja iżjed fil-fond l-impatti fuq, pereżempju, l-intrapriżi
żgħar u medji, il-piżijiet amministrattivi, id-drittijiet
fundamentali, il-konsumaturi u r-reġjuni. 
“It-tnaqqis tal-piż amministrattiv li pproponiet
il-Kummissjoni huwa parti ewlieni tal-inizjattiva għall-irpiljar
tal-Ewropa,” qal il-President tal-Kummissjoni Ewropea José Manuel
Barroso. "Iż-żminijiet qegħdin jinbidlu. Jeħtieġ li
r-regolamentazzjoni tkun dinamika u mhux statika. Trid taddatta ruħha
għal ċirkostanzi u ħtiġijiet ġodda. Bit-titjib
fil-konsultazzjoni tal-partijiet interessati, bil-mezz ta’ stimi
tal-impatt aħjar u bit-tnaqqis fil-piżijiet amministrattivi,
nistgħu ntejbu l-effettività tar-regolamentazzjoni Ewropea u
niffaċilitaw l-użu tagħha. Il-Kummissjoni qiegħda tirrendi.
Nittama li fix-xhur li ġejjin l-Istati Membri u l-Parlament Ewropew
jibqgħu mixjin bl-istess impetu tal-isforzi tagħna, u jrendu huma
wkoll."
Il-Viċi President Günter Verheugen żied jgħid:
“L-istrateġija lejn Regolamentazzjoni Aħjar sfat ta’
suċċess erba’ snin wara li nbdiet. Akkwistajna diġà
riżultati impressjonanti u ninsabu ħerqana li nimxu iżjed 'il
quddiem sa l-aħħar ta’ din is-sena. Ir-Regolamentazzjoni
Aħjar – fejn nirregolaw dak li hemm bżonn u fl-istess ħin
innaqqsu kemm jista’ jkun il-piżijiet tal-intrapriżi u
taċ-ċittadini – trid tibqa’ parti essenzjali tar-reazzjoni
tagħna għad-diffikultajiet ekonomiċi ta' dawn
iż-żminijiet." 
Is-simplifikazzjoni radikali tal-liġi tal-UE tkompliet
fl-2008
Billi ssimplifikat u kkodifikat il-leġiżlazzjoni, din
il-Kummissjoni ħadet il-passi li jwasslu biex, malli jsir qbil dwarhom
kollha mal-Kunsill u mal-Parlament, l-acquis tal-leġiżlazzjoni
tal-UE se jkun imnaqqas bi kważi 10 % - dan ifisser madwar
1 300 att legali u 7 800 paġna ta’
Il-Ġurnal Uffiċjali mnaqqsa.  Minkejja dan, għad hemm lok
għal simplifikazzjoni akbar, u l-Kummissjoni se tagħti
r-riżultati ta’ 33 inizjattiva ġdida fl-2009. Wara
eżaminar tal-leġiżlazzjoni tal-UE jistgħu fil-futur
jiżdiedu 81 azzjoni fil-pjan ta’ simplifikazzjoni.   Bħala
riżultat ta’ dan, il-Kummissjoni li tmiss għandha tkun
tista’ tkompli b’din l-attività ta’ simplifikazzjoni.
Għal aktar informazzjoni ara l-MEMO/09/31
Jinqata’ l-piż amministrattiv kemm jista’ jkun
malajr
Wara li l-Kummissjoni għamlet il-proposta tagħha li tnaqqas
il-piżijiet amministrattivi fuq l-intrapriżi fi ħdan l-UE
b’25 % fl-2012 u li tħajjar lill-Istati Membri jkomplu
b’dan l-isforz, in-numru tal-Istati Membri li għamlu limiti
nazzjonali simili fuq il-piż amministrattiv żdiedu minn sebgħa
(fl-2006), għal 14 (2007) u għal 21 (fl-2008). 
Fl-2007 u fl-2008 il-Kummissjoni ppreżentat 21 azzjoni ppjanati li
jitwettqu malajr (Fast Track Actions, jew FTA) li huwa stmat li se jkunu
mezz ta' ffrankar ta' aktar minn EUR 2.3 biljun
għall-intrapriżi fi ħdan l-UE. U ma' dan intqiegħdu s-sisien
għall-proposti tal-Kummissjoni li l-implimentazzjoni tagħhom
tipprometti li ġġib tnaqqis kbir fl-ispejjeż. Illum
il-Kummissjoni adottat proposta għar-reviżjoni ambizzjuża
tad-Direttiva dwar il-VAT li twaqqa' l-ostakoli kollha kontra li l-fatturi
jsiru elettronikament. Il-potenzjal għat-tnaqqis tal-ispejjeż
jista’ jitla’ sa EUR 18-il biljun f'medda medja ta’
żmien. Fil-każ ta’ liġijiet dwar l-intrapriżi,
il-Kummissjoni għandha pjan li tipproponi li l-Istati Membri jkunu
jistgħu jeskludu l-intrapriżi żgħar ħafna, jew mikro,
mill-ambitu tad-direttivi tal-UE dwar il-kontabilità, u dan jista’
jġib miegħu l-iffrankar ta’ €7 biljun iżjed.
Il-"prinċipju aħseb fiż-żgħir l-ewwel" qiegħed
jiġi applikat għal dawn id-direttivi fl-oqsma kollha biex is-sistema
tkun addattata għall-ħtiġijiet tal-intrapriżi
ż-żgħar.  
Għal aktar informazzjoni ara l-MEMO/09/30
Aktar
informazzjoni (Segretarjat Generali ) 
Aktar
informazzjoni (DG Enterprise)  
Għal aktar informazzjoni dwar il-fattura elettronika, ara IP/09/132
