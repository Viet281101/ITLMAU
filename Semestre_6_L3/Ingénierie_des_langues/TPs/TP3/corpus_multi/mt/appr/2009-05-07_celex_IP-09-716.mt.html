IP/09/716
Brussell, 7 ta' Mejju 2009Is-Southern Corridor (il-Linja ta'
Nofsinhar): L-UE u l-pajjiżi sħab jimpenjaw ruħhom biex
jimxu 'l quddiemGħada l-Kummissoni Ewropea u l-Presidenza
Ċeka tal-UE se jospitaw Samit fi Praga ma' pajjiżi terzi sħabhom
dwar l-iżvilupp tas-Southern Corridor għall-energija u
t-trasport. Il-President tal-Kummissjoni Ewropea, José Manuel
Barroso, u l-Prim Ministru tar-Repubblika Ċeka, Mirek Topolánek se
jiltaqgħu mal-mexxejja ta' pajjiżi sħab mill-Asja Centrali,
in-Nofsinhar tal-Kawkasu, il-Maxreq u l-Lvant Nofsani. Il-parteċipanti
tas-summit se jiddiskutu modi konkreti ta' kif jista' jsir progress
fl-iżvilupp tas-Southern Corridor għall-enerġija u
għat-trasport, b'mod partikolari l-fornitura tal-gass naturali lill-UE
matul ir-rotta tal-Linja. Is-samit huwa l-ewwel avveniment li fih is-sħab
potenzjali tas-Southern Corridor se jiltaqgħu fl-aktar livell għoli
sabiex jiddiskutu l-interessi komuni tagħhom, u d-dikjarazzjoni tas-samit
se tipprovdi l-ewwel impenji formali mill-istati konsumaturi, produtturi u ta'
tranżitu fuq il-kundizzjonijiet neċessarji biex il-Linja tkun ta'
suċċess. F'dan is-samit il-President Barroso se jkun akkumpanjat
mill-Kummissarju Pielbags.
Il-President tal-Kummissjoni Ewropea, José-Manuel Barroso, qal: "Wara
erba' snin ta' djalogu intensiv mas-sħab tal-enerġija tagħna
mill-Asja Centrali, in-Nofsinhar tal-Kawkasu, il-Maxreq u l-Lvant Nofsani, illum
qegħdin nimxu 'l quddiem permezz ta' impenji konkreti sabiex is-Southern
Corridor, li jinkludi l-linja li tgħaddi mill-Kaspju (Trans-Caspian), isir
realtà. Dan is-samit jipprovdi opportunità unika sabiex jinġabru
flimkien l-atturi ewlenin kollha fir-reġjun biex tiżdied
is-sigurtà tal-enerġija tal-Unjoni Ewropea, u biex titnieda
kooperazzjoni għall-benefiċċju ta' kulħadd". 
Is-samit jirrappreżenta avveniment konġunt bejn ir-Repubblika
Ċeka u l-Kummissjoni Ewropea. Il-pajjiżi sħab li qegħdin
jipparteċipaw huma l-Ażerbajġan, l-Eġittu,
il-Ġeorġja, l-Iraq, il-Każakistan, it-Turkija, it-Turkmenistan u
l-Użbekistan. Għas-samit se jkunu preżenti wkoll, bħala
osservaturi, ir-rappreżentanti tal-Federazzjoni Russa, tal-Istati Uniti u
tal-Ukrajna. Ir-rappreżentanti tal-istituzzjonijiet finanzjarji
internazzjonali (il-BEI, il-BERŻ u l-Bank Dinji) se jkunu preżenti
wkoll.
L-għan ta' dan is-samit huwa li jiġi pprovdut sostenn politiku
b'saħħtu u impenji konkreti għall-iżvilupp tas-Southern
Corridor, li jinkludi l-interkonnessjoni li tgħaddi mill-Kaspju. Dan
għandu jinkludi impenji min-naħa tal-pajjiżi li jipproduċu,
ta' tranżitu u dawk li jikkonsmaw l-enerġija li jinsabu fuq ir-rotta
tal-Linja u għandu jiffaċilita l-forniment ta' riżorsi
tal-enerġija lill-UE mir-reġjun tal-Kaspju u l-Lvant Nofsani. Is-samit
qiegħed jindirizza bl-istess importanza l-aspetti tat-trasport marbutin
mar-rotta tas-Southern Corridor. 
Dan l-aħħar
l-UE tat bidu għal pjan ambizzjuż biex tissaħħaħ
is-sigurtà tal-enerġija. Fi ħdan din l-istrateġija,
is-Southern Corridor għandu rwol importanti bħala inizjattiva
prinċipali fl-infrastruttura tal-enerġija li jikkontribwixxi lejn
id-diversifikazzjoni tas-sorsi tal-enerġija u r-rottot għall-fornitura
tal-enerġija lill-UE. 
Għal aktar informazzjoni dwar il-kooperazzjoni fl-enerġija bejn
l-UE u l-pajjiżi tal-Ażja Ċentrali u l-Kawkasu:
http://ec.europa.eu/energy/international/international_cooperation/caucasus_central_asia_en.htmGħal aktar informazzjoni dwar il-politika tal-enerġija esterna
tal-UE:
http://ec.europa.eu/external_relations/energy/index_en.htmGħal aktar informazzjoni dwar it-tieni reviżjoni strateġika
tal-enerġija: 
http://ec.europa.eu/energy/strategies/2008/2008_11_ser2_en.htm
