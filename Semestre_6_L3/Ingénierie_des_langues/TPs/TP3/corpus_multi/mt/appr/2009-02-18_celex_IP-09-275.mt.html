IP/09/275
Brussell, it-18 ta' Frar 2009Il-ħolqien ta' Uffiċċju
Ewropew għas-Sostenn fil-Qasam tal-Ażil fuq proposta
tal-KummissjoniIllum, il-Kummissjoni adottat proposta għal
Regolament biex jiġi stabbilit  Uffiċċju Ewropew
għas-Sostenn fil-Qasam tal-Ażil Din il-proposta hija
ppreżentata taħt il-Patt dwar Immigrazzjoni u Ażil bħala
risposta għat-talba mill-Kunsill Ewropew li qiegħed jiġi propost
huwa l-istabbiliment fil-pront ta' aġenzija operattiva biex tikkoordina u
żżid il-kooperazzjoni bejn l-Istati Membri fil-qasam tal-ażil,
biex prattiki nazzjonali differenti jkunu jistgħu jiġu armonizzati.
L-Uffiċċju se jgħin ukoll sabiex jiġu allineati r-regoli
eżistenti fl-UE dwar l-ażil   
Il-Viċi-President tal-Kummissjoni Jacques Barrot, li huwa responsabbli
għall-libertà, is-sigurtà u l-ġustizzja, qal: "Qegħdin,
b'mod attiv, naħdmu biex tiġi stabbilita Sistema Ewropea Komuni dwar
l-Ażil. F'dan il-kuntest, huwa essenzjali li jiġu allineati mhux biss
il-liġijiet tagħna iżda anke l-prattiki tagħna wkoll.
L-awtoritajiet tal-ażil tal-Istati Membri għandhom il-bżonn
kruċjali ta' sostenn materjali għall-ħtiġijiet operattivi
ta' kuljum tagħhom.  Timijiet ta' appoġġ li ġew
immobilizzati mill-Uffiċċju se jgħinu wkoll biex jinstabu
soluzzjonijiet għal sitwazzjonijiet ta' emerġenza, bħal
pereżempju influss fuq skala kbira ta' persuni li qegħdin ifittxu
l-ażil.
Il-prattika fil-preżent dwar l-implimentazzjoni tad-dritt
għall-ażil turi l-fatt li jeżistu differerenzi kbar bejn il-mod
kif l-Istati Membri jittrattaw applikazzjonijiet għal protezzjoni
internazzjonali. Pereżempju, ċittadin tal-Iraq għandu 71%
ċans li jsib protezzjoni fi Stat Membru partikolari iżda 2% ċans
biss fi Stat Membru ieħor. Il-Pjan Politiku dwar l-Ażil li ġie
adottat mill-Kummissjoni f'Ġunju tal-2008 jipproponi estensjoni
ambizzjuża u bidla mill-qiegħ tal-leġiżlazzjoni Ewropea dwar
l-ażil. Il-ħidma għaddejja diġà iżda hemm
bżonn li tkun sostnuta b'żieda fil-kooperazzjoni amministrattiva bejn
l-Istati Membri bl-għan li l-prattiki nazzjonali jiġu allinejati. 
L-uffiċċju se jappoġġja l-Istati Membri fl-isforzi
tagħhom biex jimplimentaw politika dwar l-ażil akar ġusta u
konsistenti, pereżempju billi jgħin biex jiġu identifikati
prattiki tajbin, billi jorganizza taħriġ fl-livell Ewropew u jtejjeb
l-aċċess għal informazzjoni preċiża dwar
il-pajjiżi ta' oriġini. L-Uffiċċju se jkun responsabbli
wkoll biex jikkoordina timijiet ta' sostenn magħmulin minn esperti
nazzjonali li se jkunu mobilizzati fuq it-talba ta' Stati Membri li jkunu
qegħdin iħabbtu wiċċhom ma' influss fuq skala kbira ta'
persuni li qegħdin ifittxu l-kenn politiku fit-territorju tagħhom.
L-Uffiċċju se jipprovdi wkoll assistenza teknika u xjentifika
għall-iżvilupp ta' politika u leġiżlazzjoni dwar
l-ażil.
L-Uffiċċju se jiġi stabbilit fil-forma ta' aġenzija, korp
Ewropew indipendenti. Il-Kummissjoni u l-Istati Membri se jkunu
rappreżentati fuq il-Bord ta' Ġestjoni, li se jkun il-korp ta'
tmexxija tal-Uffiċċju. L-Uffiċċju se jaħdem fil-qrib
mal-awtoritajiet responsabbli għall-ażil fl-Istati Membri u
mal-Uffiċċju tal-Kummissarju tan-Nazzjonijiet Uniti dwar
ir-Refjuġati. Se jkun hemm ukoll Forum ta' Konsultazzjoni għal djalogu
ma' organizzazzjonijiet tas-soċjetà ċivili 
Jekk il-proposta tiġi adottata fil-pront, l-Uffiċċju jista'
jkun operattiv qabel is-sena 2010 Il-kwartieri ġenerali tiegħu se
jkunu stabbiliti fi Stat Membru tal-UE permezz ta' deċiżjoni
min-naħa tal-Kapijiet tal-Istat u tal-Gvern.
