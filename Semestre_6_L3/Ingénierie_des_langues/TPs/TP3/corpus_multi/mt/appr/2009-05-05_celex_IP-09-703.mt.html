IP/09/703
Brussell, il-5 ta' Mejju 2009It-triq għall-fejqan:
Il-Politika ta’ Koeżjoni se tgħin lill-Ewropa biex
toħroġ mill-kriżi, qalu l-Kummissarji Hübner u ŠpidlaIllum, il-Kummissarji Danuta Hübner (Politika
Reġjonali) u Vladimír Špidla (Impjiegi, Affarijiet
Soċjali u Opportunitajiet Indaqs) laqgħu b'sodisfazzjon
il-finalizzazzjoni ta’ ftehim mill-Kunsill u l-Parlament Ewropew
b’appoġġ għall-pakkett tal-Politika ta’ Koeżjoni
bħala rispons għall-kriżi ekonomika.  Il-pakkett komprensiv
jinkludi firxa ta’ miżuri, mid-dħul massiv f'kontanti taħt
sura ta’ ħlasijiet supplimentari bil-quddiem mill-Fondi Strutturali
għal proċeduri mgħaġġla biex iħaffu
l-implimentazzjoni tal-proġett u l-possibbiltà għall-UE li
tikkofinanzja t-titjib effiċjenti fl-enerġija fid-djar. L-Istati
Membri diġà rċevew €6.25 biljun supplimentari bi
ħlasijiet bil-quddiem - €4.5 bn mill-Fond Ewropew
għall-Iżvilupp Reġjonali tħallsu f’nofs April,
b’€1.5 bn oħra mill-Fond Soċjali Ewropew (FSE) ftit wara.Fil-kummenti tagħha dwar dawn id-deċiżjonijiet, il-Kummissarju
Hübner qalet: “Il-Politika ta’ Koeżjoni qiegħda
tgħin lill-Ewropa biex toħroġ minn din il-kriżi.
Il-Kooperazzjoni eċċellenti bejn il-Kummissjoni Ewropea, l-Istati
Membri, il-Parlament Ewropew, il-Kumitat tal-UE tar-Reġjuni u l-Kumitat
Ekonomiku u Soċjali Ewropew, ħallietna naġixxu malajr u
b’mod deċisiv. Issa qegħdin inħeġġu lill-Istati
Membri u lir-reġjuni sabiex jużaw kemm jistgħu l-possibbiltajiet
kollha offerti mill-Politika ta’ Koeżjoni Ewropea u biex
jagħżlu proġetti ta’ kwalità tajba biex jibbenefikaw
mis-sostenn tal-UE. Nistennew effetti sekondarji importanti minn dawn
il-miżuri għall-ekonomija, b’mod partikolari fis-settur
tal-bini.
 Il-Kummissarju Špidla żied jgħid: “Fuq
livell Ewropew, l-ewwel prijorità tagħna f’din il-kriżi
huma n-nies – li nżommu n-nies fl-impjiegi tagħhom u li
nerġgħu nsibu x-xogħol għal min tilfu fl-inqas ħin
possibbli. Il-Fond Soċjali Ewropew qiegħed jgħin eluf ta’
Ewropej biex jitgħallmu ħiliet oħra u jitħarġu u
b’hekk itejbu l-opportunitajiet tagħhom għal impjieg. Dan
il-ftehim ifisser li l-fond jista’ jagħmel kontribut saħansitra
akbar biex igħin lin-nies li tilfu xogħolhom jew li qegħdin
jirriskjaw li jitilfuh fil-kriżi. U jippermetti lill-organizzazzjonijiet
iż-żgħar li jsostnu aħjar dawk l-aktar vulnerabbli,
b’mod eħfef.”
Vantaġġ lill-Istati Membri u lir-reġjuni
Fl-aħħar tal-2008, il-Kummissjoni pproponiet sensiela ta’
bidliet fir-regolamenti li jmexxu lill-Fond Ewropew għall-Iżvilupp
Reġjonali (FEIR), il-Fond Soċjali Ewropew (FSE) u l-Fond ta'
Koeżjoni. Il-Parlament Ewropew ta l-approvazzjoni tiegħu
għall-bidliet leġiżlattivi fit-2 ta’ April.
Illum, il-Ministri tal-Istati Membri, li ltaqgħu għall-Kunsill
Ekonomiku u tal-Affarijiet Finanzjarji (ECOFIN), approvaw ukoll il-miżuri,
li se jseħħu sal-aħħar ta’ Mejju.
L-għan ta’ dħul ta’ €6.25 biljun f'kontanti
fis-27 Stat Membru hu li jistimulaw l-implimentazzjoni tal-proġett u
jgħinu jħarsu u joħolqu impjiegi ġodda. Il-ħlasijiet
bil-quddiem supplimentari jwasslu għal total ta' madwar €30 biljun
mill-2007 ‘l hawn (ara l-allokazzjonijiet mill-Istat Membru fl-anness) li
jirrappreżentaw daqs 9% tal-baġit totali ta’ €347
biljun għall-Politika ta’ Koeżjoni għall-2007-2013.
Il-pakkett jinkludi dawn il-bidliet l-oħra :Possibbiltà ta'  fondi immedjati għal “proġetti
kbar” (dawk fejn l-ispiża totali għal kull proġett
taqbeż il-€50 miljun, jew €25 miljun fil-każ ta’
proġetti ambjentali) mingħajr il-ħtieġa ta’
approvazzjoni minn qabel mill-Kummissjoni Ewropea.  Madwar 900 proġetti
kbar għandhom jiġu implimentati bejn l-2007 u l-2013 madwar l-Ewropa,
li jirrappreżentaw investiment totali ta’ €120 biljun
(mill-FEIR u l-Fond ta’ Koeżjoni).
Simplifikazzjoni tas-sistema għall-ħlas bil-quddiem li jsir
f'isem il-benefiċjarji skont l-iskemi ta’ għajnuna statali.
Fil-prattika, dan ifisser li l-ħlasijiet bil-quddiem tal-għajnuna
statali mħallsa lill-benefiċjarji issa jistgħu jilħqu 100%
tal-ammont meqjus.
Simplifikazzjoni ta’ sistema ta’ ħlas lura biex
jitnaqqas il-piż amministrattiv fuq il-benefiċjarji u biex
jitħaffu l-ħlasijiet. Issa, il-Kummissjoni tista’ tħallas
lura spejjeż ġenerali bażiċi fuq rata fissa jew tagħmel
ħlasijiet ta’ somma f’daqqa għal proġetti
żgħar, pereżempju l-appoġġ ta’ gruppi
vulnerabbli. 
Tħaffif
tat-tmexxija tal-iskemi ta’ inġinerija
finanzjarja (FEIR/FSE) li jikkombinaw għotjiet u self. JEREMIE
(Riżorsi Ewropej Konġunti għall-Impriżi Mikro sa daqs Medju)
jippermetti lill-impriżi żgħar u ta’ daqs medju (SMEs),
milquta ħażin mir-riċessjoni ekonomika, biex ikollhom
aċċess eħfef għall-finanzi. Il-Bank Ewropew
għall-Investimenti u l-Bank Ewropew għar-Rikostruzzjoni u
l-Iżvilupp jistgħu jgħinu fit-tħejjija ta’
proġetti kbar permezz ta’ JASPERS (Għajnuna Konġunta
fl-Appoġġ ta’ Proġetti fir-Reġjuni Ewropej).
Appoġġ speċifiku se jingħata wkoll lill-fornituri
tal-mikro-kreditu mhux bankarji, permezz tal-inizjattiva JASMINE (Azzjoni
Konġunta għas-sostenn tal-istituzzjonijiet mikrofinanzjarji
fl-Ewropa).
Il-possibbiltà offerta lill-Istati Membri kollha biex jużaw
il-fondi FEIR (sa 4% tal-allokazzjoni tagħhom) għal titjib
fl-effiċjenza tal-enerġija u miżuri ta’ enerġija li
tiġġedded fid-djar. Dan ifisser li l-EU tista’ tikkofinanzja
skemi nazzjonali jew reġjonali biex tħeġġeġ
l-istallazzjoni ta' ħġieġ doppju, iżolament tal-ħitan
jew panewijiet li jassorbu l-enerġija mix-xemx. Leġiżlazzjoni
preċedenti tat biss lill-Istati Membri ġodda possibbiltajiet limitati
biex jużaw l-appoġġ mill-FEIR
għad-djar.F’Diċembru, diġà ġiet
miftehma emenda oħra, li tistipula li r-regoli li jmexxu
il-“proġetti li jiġġeneraw id-dħul”
bħall-awtostradi fejn titħallas taxxa għall-użu tat-triq
għandhom japplikaw biss għall-FEIR jew proġetti tal-Fond
ta’ Koeżjoni fejn l-ispejjeż totali jaqbżu l-miljun
ewro.
Nota għall-edituri
Aktar tagħrif hu disponibbli fuq:
http://ec.europa.eu/regional_policy/funds/recovery/L-UE tindirizza d-dimensjoni soċjali tal-kriżi ekonomika:
http://ec.europa.eu/social/main.jsp?langId=en&amp;catId=736IL-PJAN EWROPEW GĦALL-IRKUPRU EKONOMIKU
ĦLASIJIET BIL-QUDDIEM MILL-FEIR/FSE
APRIL 2009[  ]
