IP/09/593
Brussell, l-20 ta' April 2009Pjattaforma għad-djalogu: 'Forum
Ewropew għall-Integrazzjoni' u 'Sit Ewropew fuq l-Internet dwar
l-Integrazzjoni' interattiv: żewġ għodod ġodda biex
l-integrazzjoni taħdem.Il-Kummissjoni llum varat żewġ
għodod ġodda għall-integrazzjoni ta' ċittadini ta'
pajjiżi terzi li jgħixu fl-Unjoni Ewropea: Il-Forum
Ewropew għall-Integrazzjoni, organizzat b'koperazzjoni mal-Kumitat
Ekonomiku u Soċjali Ewropew, fejn l-istituzzjonijiet tal-UE, dawk li
għandhom interess u organizzazzjonijiet tas-soċjetà ċivili
se jiskambjaw fehmiet dwar kwistjonijiet li għandhom x'jaqsmu
mal-integrazzjoni. Barra dan, is-Sit Ewropew fuq l-Internet dwar
l-Integrazzjoni, li dalwaqt se jsir 'Integrazzjoni li tista' tintlaħaq
faċilment' – forniment ta' kontenut ta' kwalità għolja minn
madwar l-Ewropa u l-bini ta' komunità informatika ta' nies li jaħdmu
għall-integrazzjoni.
Il-Viċi President Barrot, responsabbli mill-Ġustizzja,
il-Libertà u s-Sigurtà qal: "Nemmen li biex il-linji politiċi
dwar l-integrazzjoni jirnexxu huwa essenzjali li nikkonsultaw lil xulxin. Huwa
għalhekk li ninsab partikularment sodisfatt li llum qed niġbru
flimkien lil dawk kollha li għandhom interess u lill-organizzazzjonijiet li
huma attivi fil-qasam tal-integrazzjoni fl-okkażjoni tal-laqgħa
inawgurali tal-Forum Ewropew għall-Integrazzjoni u l-varatura tas-Sit
Ewropew fuq l-Internet dwar l-Integrazzjoni. Il-Forum huwa pjattaforma
'fiżika' għal djalogu dwar l-isfidi ta' bħalissa u
l-prijoritajiet tal-ġejjieni għal-linji politiċi dwar
l-integrazzjoni. Is-Sit fuq l-Internet huwa "pjattaforma virtwali", borża
tal-għodda informatika għal dawk kollha li huma impenjati
mal-migranti.  Huwa tabilħaqq strument interattiv fejn jinqasmu ma'
ħaddieħor il-prattiki tajba, jiġu skoperti opportunitajiet ta'
finanzjament u jinstabu sħab għal proġetti.  Is-sit se jgħin
biex tinbena komunità informatika ġdida ta' dawk li jaħdmu fuq
l-integrazzjoni."
Mario Sepi, il-President tal-Kumitat Ekonomiku u Soċjali Ewropew, stqarr
li "Il-proċess ta' integrazzjoni s'issa kien proċess twil, xi drabi
kkaratterizzat minn dewmien, riluttanza u l-użu tal-veto, iżda kien
ikkaratterizzat ukoll minn passi sostanzjali 'l quddiem. Huwa proċess
b'żewġ direzzjonijiet imsejjes fuq id-drittijiet u
r-responsabbiltajiet tal-immigranti u tas-soċjetà li tilqagħhom.
Huwa għalhekk li bqajna nimbuttaw għal linja politika vera u proprja
ta' integrazzjoni parteċipattiva, mhux l-inqas minħabba li d-djalogu
kontinwu tagħna mas-soċjetà ċivili wera biċ-ċar
l-aspettattivi kbar ħafna tagħha f'dan ir-rigward.  Mhix kumbinazzjoni
li l-fehmiet kollha tagħna baqgħu mhux minsusa mill-intiena
skifuża tal-ksenofobija; il-programm tagħna għall-Ewropa:
Il-proposti tas-Soċjetà Ċivili huma turija ċara ta'
dan."
Forum Ewropew għall-Integrazzjoni: pjattaforma għal djalogu dwar
l-integrazzjoni
Il-Forum Ewropew għall-Integrazzjoni se jipprovdi opportunità biex
ir-rappreżentanti tas-soċjetà ċivili jesprimu fehmiethom
dwar kwistjonijiet ta' integrazzjoni, b'mod partikulari dawk li għandhom
x'jaqsmu mal-"aġenda tal-UE dwar l-integrazzjoni". Fl-istess ħin,
il-Forum se jippermetti li l-Istituzzjonijiet Ewropej jieħdu rwol proattiv
f'dan il-qasam. Bħala pjattaforma ġdida għal djalogu dwar
l-integrazzjoni, organizzata b'koperazzjoni mal-Kumitat Ekonomiku u Soċjali
Ewropew, il-Forum huwa okkażjoni importanti biex jiddiskutu flimkien
mar-rappreżentanti tal-Istituzzjonijiet Ewropew dwar l-isfidi ta'
bħalissa u dwar il-prijoritajiet għall-ġejjieni. Fil-laqgħa
inawgurali tal-lum se jiġu indirizzati l-irwol u l-metodi tal-Forum biex
jikkontribwixxi għall-iżvilupp tal-aġenda tal-ġejjieni
tal-UE għall-integrazzjoni, kif ukoll kwistjonijiet topiċi rilevanti,
bħalma huma l-konsegwenzi tal-kriżi ekonomika ta' bħalissa fuq
l-integrazzjoni tal-immigranti. Għall-Forum se jattendu organizzazzjonijiet
tas-soċjetà ċivili li huma impenjati fil-qasam tal-integrazzjoni
fuq livell Ewropew, inklużi s-sħab soċjali, kif ukoll
l-Istituzzjonijiet Ewropej. Se jkunu preżenti wkoll pjattaformi nazzjonali
dwar l-integrazzjoni, flimkien ma' rappreżentanti tan-netwerk tal-Punti
Nazzjonali ta' Kuntatt dwar l-Integrazzjoni.
Is-Sit Ewropew fuq l-Internet dwar l-Integrazzjoni: Integrazzjoni li
tista' tintlaħaq faċilment
Il-Forum huwa wkoll l-okkażjoni biex jiġi varat uffiċjalment
is-Sit Ewropew fuq l-Internet dwar l-Integrazzjoni (www.integration.eu).
Is-Sit Ewropew fuq l-Internet dwar l-Integrazzjoni għandu l-għan li
jinkoraġġixxi linji politiċi u prattiki favur l-integrazzjoni
permezz tal-qsim ta' strateġiji li jirnexxu u li jappoġġja
l-koperazzjoni fost dawk li għandhom interess fil-qasam u
l-organizzazzjonijiet tas-soċjetà ċivili madwar l-UE. Is-sit huwa
miftuh għal kulħadd u jippermetti lil min iżuru jaqsam prattiki
tajbin, jiskopri opportunitajiet ta' finanzjament u jfittex għal sħab
fi proġetti, iżomm ruħu aġġornat dwar l-aħħar
żviluppi fil-livell tal-UE, f'dak nazzjonali u f'dak lokali, u jibqa'
f'kuntatt ma' membri tal-komunità ta' integrazzjoni tal-UE. Billi
jagħmilha ta' pont bejn dawk li jaħdmu għall-integrazzjoni u dawk
li jfasslu l-linji politiċi, is-Sit Ewropew fuq l-Internet dwar
l-Integrazzjoni malajr se jsir 'Integrazzjoni li tista' tintlaħaq
faċilment' – forniment ta' kontenut ta' kwalità għolja minn
madwar l-Ewropa u inkoraġġiment għall-komunità ta' nies li
jaħdmu għall-integrazzjoni.
Dan li ġej jista' jinstab fis-sit fuq l-Internet (www.integration.eu):Ġabra ta' "l-aħjar prattiki" innovattivi dwar l-integrazzjoni,
ippreżentata b'mod ċar u komparabbli;
Għodod komunitarji bħalma hija l-'għodda biex issib
sieħeb għal proġett', li tappoġġja l-ħolqien ta'
netwerks u l-iżvilupp ta' proġetti komuni;
Tagħrif dwar opportunitajiet ta' finanzjament;
Librerija vasta ta' dokumentazzjoni li fiha rapporti, ktibiet dwar linji
politiċi, leġiżlazzjoni u evalwazzjonijiet tal-impatt;- Forums
għad-diskussjoni.
Karti b'tagħrif rigward pajjiżi individwali, bl-aħħar
tagħrif rigward il-leġiżlazzjoni u l-programmi ta' linji
politiċi;
Maħżen ta' links għal siti fuq l-Internet esterni;
Aħbarijiet u avvenimenti aġġornati b'mod
