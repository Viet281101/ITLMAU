IP/09/783
Brussell, 14 ta' Mejju 2009Il-konsumaturi: Il-linji tal-ajru
jieħdu passi biex inaddfu l-websajts minn fejn jinbiegħu l-biljetti
tal-ajruRiżultati ġodda tal-UE li kienu
ppubblikati llum juru "pass ta' bidla" fil-websajts li jbiegħu biljetti
tal-ajru madwar l-Ewropa f'dak li għandu x'jaqsam ma'
konformità mar-regoli dwar il-ħarsien tal-konsumatur.
Ir-riżultati jidhru fir-rapport finali dwar proċess mal-UE kollha li
ħa 18-il xahar biex ikunu attakkati riklamar li jqarraq u prattiċi
inġusti. Bħala riżultat ta' investigazzjoni ta' infurzar mill-UE
li nbdiet f'Settembru 2007 – ma' 15-il awtorità nazzjonali
tal-UE u tan-Norveġja – ġew ikkoreġuti 115 minn 137 websajt
ta' linji tal-ajru li kienu investigati. Wara proċess addizzjonali ta'
ċċekkjar li involva bejgħ misterjuż indipendenti
f'Marzu 2009 minn 67 linja tal-ajru kbar, 52 kumpanija kienu jew
iċċertifikati ħielsa minn kull prattika inġusta u impenjaw
ruħhom li jżommu l-istess standards jew li jwieġbu immedjatament
għall-konsultazzjoni tal-Kummissjoni mal-kumpaniji biex jirrimedjaw
kwistjonijiet pendenti (ara l-listi hawn taħt). Il-proċess ta'
ċċekkjar ivverifika l-websajts skont lista komprensiva ta' 14-il punt,
li kien sar qbil dwarhom minn qabel mal-industrija tal-linji tal-ajru.
Il-Kummissjoni issa qed taħdem biex iddaħħal fis-seħħ
ftehim mal-industrija kollha li jistipula standards komuni għal-linji
tal-ajru madwar l-UE u biex jinżamm standard għoli fil-websajts."Il-Kummissarju tal-UE għall-konsumaturi, Meglena Kuneva qalet: Din
l-investigazzjoni tal-linji tal-ajru mal-Ewropa kollha qed tbiddel
il-wiċċ tal-websajts tal-linji tal-ajru madwar l-UE. Ma hemm ebda lok
għal serħan il-moħħ; hemm iktar xogħol x'isir. 
Iżda din l-ewwel investigazzjoni pan-Ewropea wriet li għandha "snien"
ta' veru u tista' tikseb riżultati. Il-pass li jmiss huwa ftehim
mal-industrija kollha, u aħna se nkomplu nimmonitorjaw mill-qrib
l-iżviluppi fis-settur."
Il-Viċi-President Antonio Tajani responsabbli mit-Trasport qal,
"L-applikazzjoni ta' trasparenza sħiħa tal-prezz hija obbligu skont
ir-regolament tas-servizzi bl-ajru. Huwa dmir il-linji tal-ajru li jimponu
standards għolja mal-industrija kollha; hija r-responsabbiltà
tagħna li nassiguraw li l-partijiet kollhom jirrispettaw l-istess regoli.
Din għandha l-ewwel u qabel kollox importanza għall-konsumatur li
jixtieq iqabbel il-prezzijiet bejn il-linji tal-ajru u jagħmel
għażla vera.
1.	Riżultati tal-Investigazzjoni tal-2007 dwar il-Bejgħ
tal-Biljetti tal-Linji tal-Ajru 
L-azzjonijiet ta' infurzar issa tlestew f'85 % tal-każijiet.
Mill-137 websajt li kienu investigati u li jirrappreżentaw madwar
80 kumpanija, 115 issa ġew ikkoreġuti (ara t-tabella fil-qosor
fil-MEMO/09/238
mehmuż li turi t-tagħrif dwar l-infurzar sal-aħħar ta'
Marzu 2009.)  
2.	L-istudju dwar l-iċċekkjar tal-linji tal-ajru 
Il-proċess ta' ċċekkjar kellu l-għan biex jimmonitorja
b'mod komprensiv il-qagħda globali fil-qasam tal-bejgħ tal-linji
tal-ajru billi jikkunsidra wkoll id-dħul fis-seħħ ta'
żewġ leġiżlazzjonijiet tal-UE li jsaħħu
l-ħarsien tal-konsumatur mindu sar l-ewwel iċċekkjar
f'Settembru 2007 (id-Direttiva dwar Prattiċi ta' Kummerċ
Żleali, Ir-Regolament dwar is-Servizzi bl-Ajru). Fuq il-bażi tal-lista
ta' ċċekkjar b'14-il punt li dwarha sar qbil mal-industrija tal-ajru
(ara MEMO/09/238)
l-iċċekkjar ta ħarsa lejn is-seba' websajts l-aktar importanti
tal-linji tal-ajru fis-27 Stat Membru – li jkopru 67 linja
tal-ajru u madwar 339 miljun passiġġier b'kollox.
Ir-riżultati tal-proċess ta' konsultazzjoni li sar mill-Kummissjoni
fuq il-bażi tas-sejbiet mill-istudju, fosthom l-impenji li ħadu
l-linji tal-ajru, huma mniżżla hawn taħt fil-qosor. (ara
t-tabella fl-Anness 1 tal-istqarrija għall-istampa)
X'se jiġri issa?Ir-riżultati tal-proċess ta' ċċekkjar kienu ngħataw
lill-awtoritajiet nazzjonali ta' infurzar, biex ikunu segwiti fejn ikun
meħtieġ 
Il-Kummissjoni qed taħdem mal-industrija tal-linji tal-ajru biex
iddaħħal fis-seħħ ftehim mal-industrija kollha biex
jinżammu standards, fosthom monitoraġġ minn terzi persuni
indipendenti. 
F'Ġunju 2009 il-Kummissjoni se toħroġ Komunikazzjoni
dwar l-infurzar biex jissaħħaħ ix-xogħol tan-netwerk
tal-awtoritajiet nazzjonali tal-infurzar (in-netwerk CPC) wara l-ewwel sentejn
tiegħu ta' ħidma. Sfond:
Il-paġna tal-iċċekkjar 
http://ec.europa.eu/consumers/enforcement/sweep/index_en.htm
Anness 1
Tabella li telenka r-Riżultati tal-konsultazzjoni tal-Kummissjoni
mal-linji tal-ajru bbażata fuq l-istudju ta'
ċċekkjar[1]. 
Il-linji tal-ajru li jissodisfaw l-istandards kollha
tal-iċċekkjar u li taw kelma li jżommu l-webpages tagħhom
f'dan il-livellAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticIl-linji tal-ajru li jagħtu l-kelma li kwistjonijiet imqajma
mill-iċċekkjar kienu diġà ġew ittrattati jew se jkunu
ttrattati f'qasir żmien biex ikun żgurat li jkunu sodisfatti
l-istandards kollhaAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] L-iċċekkjar
huwa studju li jfittex il-fatti u li jagħti ħarsa lejn il-qagħda
globali fl-industrija tal-linji tal-ajru. Is-sejbiet tiegħu wasslu
għal inizjattiva politika tal-Kummissjoni biex titjieb il-konformità
mal-punti fil-lista ta' ċċekkjar. Dawn is-sejbiet u l-attivitajiet
tal-Kummissjoni li segwew ma jikkostitwixxux l-allegazzjoni ta' ksur. Huma biss
l-awtoritajiet nazzjonali ta' infurzar li jistgħu jinvestigaw b'mod formali
l-ksur.
