IP/09/202
Brussell, it-2 ta' Frar 2009Il-Konsumaturi: Enerġija,
operazzjonijiet bankarji u trasport urban "mhux qed jagħtu prestazzjoni
kemm suppost" lill-konsumaturiTliet oqsma ta' servizzi li huma ta' ċertu
importanza għan-nies – l-enerġija,
l-operazzjonijiet bankarji u t-trasport (ferroviji, karrozzi
tal-linja u tramms) – qed ikunu l-kawża ta' ħafna mill-problemi
tal-konsumaturi, skont ir-Rapport il-ġdid tal-UE ppublikat illum
mill-Kummissjoni Ewropea.  It-Tabella ta' Valutazzjoni tat-Tieni Rapport Annwali
tas-Swieq tal-Konsumatur tal-UE teżamina iktar minn 20 oġġett u
settur ta' servizz (inklużi ikel, ħwejjeġ, żraben, servizzi
finanzjarji, enerġija u telekomunikazzjonijiet) skont ħames
indikazzjonijiet ewlenin tal-konsumatur – il-prezzijiet, ir-rati
għall-bdil tal-fornitur, is-sodisfazzjon, l-ilmenti u s-sikurezza. 
L-għan hu li jiġi identifikat fejn is-swieq għandhom riskju
għoli li ma jaħdmux tajjeb għall-konsumaturi. Il-kundizzjonijiet
tal-konsumatur fis-suq tal-bejgħ bl-imnut tal-elettriċità ser
ikunu l-mira ta' analiżi tas-suq fil-fond mill-Kummissjoni
fl-2009.
Il-Kummissarju għall-Affarijiet tal-Konsumatur, Meglena Kuneva, qalet:
"Inħossni mħassba ħafna li tliet servizzi b'sehem hekk
ċentrali fil-ħajja tan-nies qed jagħtu riżultati
ħżiena skont sensiela wiesgħa ta' indikazzjonijiet ewlenin
tal-konsumaturi tal-UE. Minħabba l-importanza tiegħu fil-baġit
bażiku tad-dar, iddeċidejt li nagħmel is-suq tal-bejgħ
bl-imnut tal-elettriċità s-settur fil-mira għall-investigazzjoni
fl-2009. Il-konsumaturi Ewropej jixirqilhom aħjar.
Ir-riżultati prinċipali 
Iż-żewġ tendenzi ewlenin tal-UE li joħorġu
mit-Tabella ta' Valutazzjoni tal-2009: huma:
1. Li s-servizzi bażiċi mhux qed jagħtu prestazzjoni kemm
suppost lill-konsumaturi.
Is-servizzi qed jikkawżaw konsistentement iktar problemi
lill-konsumaturi mis-swieq tradizzjonali tal-oġġetti. L-informazzjoni
dwar is-sodisfazzjon għall-informazzjoni ta' 19-il suq turi diviżjoni
ċara bejn servizzi u swieq tal-oġġetti.  Is-sodisfazzjon huwa
partikolarment baxx għat-trasport urban u extraurban (ferroviji, karrozzi
tal-linja u tramms), enerġija, telefonija fissa u servizzi postali. F'dawn
is-setturi kollha inqas minn 60% tal-konsumaturi huma sodisfatti bis-servizzi.
Hemm ukoll mudell li juri li l-konsumaturi b'mod l-iktar ċar jirrapportaw
iktar ilmenti marbuta mas-servizzi milli mas-swieq tal-oġġetti. Ara MEMO/09/44.
2. It-3 setturi l-iktar problematiċi għall-konsumaturi (imkejla
skont il-5 indikazzjonijiet) huma l-enerġija, it-trasport, u s-servizzi
bankarji
Dwar l-enerġija:Inqas minn żewġ terzi tal-konsumaturi huma sodisfatti bil-fornitur
tagħhom tal-enerġija.
Is-servizzi tal-fornitura tal-elettriċità u l-gass jagħtu
riżultati ħżieni f'termini ta' rappurtar ta' żieda
fil-prezzijiet. Madwar 60% tal-konsumaturi irrappurtaw żidiet
fil-prezzijiet mill-fornitur tagħhom tal-enerġija, waqt li 3-4% biss
raw tnaqqis fil-prezzijiet.
Il-provvista tal-elettriku u l-gass ukoll qed tagħti riżultati
ħżiena f'termini ta' komparabbiltà ta’ offerti u
faċilità tat-tibdil tal-fornitur. L-enerġija kienet is-settur
fejn kien hemm l-anqas ċans li l-konsumaturi jibdlu l-fornituri
tagħhom:  7 % biss bidlu l-fornitur tal-gass, u 8 % bidlu
l-fornitur tal-elettriku.Ir-rati tal-bdil tal-fornitur huma
partikolarment importanti għax waħda mis-sejbiet ewlenin tat-Tabella
ta' Valutazzjoni hija li fis-swieq bi spejjeż għolja
għat-tibdil tal-fornitur hemm anqas ċans li
l-konsumaturi jirrappurtaw żieda fil-prezzijiet – swieq bħal
dawn huma l-assikurazzjoni tal-karrozza (fejn 25% tal-konsumaturi fis-sentejn
ta' qabel), imbagħad l-internet (22%) u t-telefonija ċellulari (19%).
L-evidenza hija li l-konsumaturi li jieħdu l-benefiċċju minn
bidla fil-fornitur jgħinu biex jitjiebu l-benefiċċji
għall-konsumaturi kollha. L-iffaċilitar tal-bidla fil-fornitur
f'setturi ewlenin ta' xiri bl-imnut għandha tkun prijorità
tal-politika.
Dwar is-servizzi bankarji:Mill-informazzjoni eżistenti tal-prezz, is-servizzi bankarji
tassew jeħtieġu attenzjoni. Kemm it-tariffi tal-banek u r-rati
tal-interess huma differenti ħafna fost l-Istati Membri, b'mod li mhux
faċli li jkun spjegat.  Pereżempju, rati tal-interess
aġġustati fuq il-kreditu tal-konsumatur bejn sena u 5 snin ivarjaw
bejn 0,21% fl-Iżvezja u 12,12% fl-Estonja, u dan juri diverġenzi wara
l-ikkalkular għall-ispiża tal-kapital.
Is-servizzi bankarji huma partikolarment problematiċi f'termini ta'
komparabbiltà ta’ offerti, il-faċilità tat-tibdil
tal-fornitur u l-bidla attwali tal-fornitur. Fuq medja, 11% tal-utenti tas-suq
bankarju bl-imnut bidlu l-fornitur tagħhom f'dawn l-aħħar
sentejn. 9% biss tal-utenti tal-kontijiet kurrenti bidlu l-banek, dawk l-iktar
probabbli li jibdlu kienu detenturi ta' prodotti ta' self u investiment, li
xorta kienu biss 13%.Dwar it-trasport:Il-konsumaturi li jużaw is-servizzi tat-trasport urban u
extraurban (karrozzi tal-linja, ferroviji, tramms) jesperjenzaw l-inqas
sodisfazzjon u l-ikbar numru ta' problemi: inqas minn nofs il-konsumaturi huma
sodisfatti b'dawn is-servizzi. L-akbar kawżi ta' nuqqas ta' sodisfazzjoni
f'dawn is-swieq huma l-livelli tal-prezzijiet, in-nuqqas ta' attraenza
tal-offerti kummerċjali, il-faċilità tax-xiri, u l-attenzjoni
tal-konsumatur.
Konsumatur wieħed minn kull erbgħa esperjenzaw problemi u ressqu
lment. Il-passi li jmiss
Mit-tliet setturi identifikati bħala dawk li jikkawżaw l-iktar
problemi għall-konsumatur, l-enerġija hija dik li fuqha l-konsumaturi
jonfqu l-aktar (5.7% tal-baġit domestiku) u mill-enerġija, l-elettriku
jifforma l-akbar parti mill-infiq tal-konsumatur (2.1%) Is-suq tal-bejgħ
bl-imnut tal-elettriku ser ikun il-mira tal-istudju aġġornat tas-suq
għall-2009 biex ikunu investigati iktar il-kundizzjonijiet tal-konsumatur
dwar kundizzjonijiet domestiċi speċifiċi, pereżempju
komparabbiltà ta’ offerti, prattiċi kummerċjali
inġusti u kontijiet.
Konklużjonijiet oħra ewlenin
Ir-riżultati kompleti tat-Tabella ta' Valutazzjoni huma ppreżentati
b'iktar dettal fil-MEMO anness. B'mod partikulari, ir-Rapport jindika li
l-importanza tal-kummerċ transkonfinali tal-bejgħ bl-imnut qed
tbatti. Il-proporzjon tal-kummerċ transkonfinali tal-bejgħ bl-imnut
ilu ma jiżdied sa mill-2006.  Il-punt ta' referenza nazzjonali,
jindika differenzi ewlenin bejn l-Istati Membri f'termini ta' ambjenti
nazzjonali tal-konsumatur – b'ambitu partikolari għal titjib
fl-infurzar u l-mekkaniżmu ta' rimedju.
Għal aktar tagħrif: 
http://ec.europa.eu/consumers/overview/cons_policy/index_en.htm
