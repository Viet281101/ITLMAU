IP/09/344
Brussell, it-3 ta’ Marzu 2009Ħames kumpaniji ewlenin ta’
teknoloġija avvanzata jimpenjaw ruħhom li jippromwovu aktar
"Cyberellas"Fil-kriżi finanzjarja globali tal-lum,
l-impjiegi fis-setturi tat-teknoloġiji tal-informazzjoni u
l-komunikazzjoni (ICT) bħat-telekomunikazzjoni u l-internet
huma għejun affidabbli ta’ tkabbir u ta’ importanza
kruċjali biex l-ekonomija tirkupra. Madankollu, il-kompetittività
tal-UE tiddependi fuq li tattira u żżomm ħaddiema
tas-sengħa, speċjalment fis-settur tat-teknoloġija avvanzata,
inklużi n-nisa. Minkejja li sal-2010, fl-UE huwa mistenni nuqqas ta’
madwar 300 000 inġinier kwalifikat, inqas minn 1 għal kull 5
xjenzati tal-kompjuter huma nisa. Il-Kummissjoni Ewropea rrispondiet fl-2007
billi lill-kumpaniji tat-telekomunikazzjoni u tal-internet
ħeġġithom biex jattiraw aktar "cyberellas" – nisa
kwalifikati fl-ICT. B’riżultat ta’ dan, ħames kumpaniji
ewlenin tal-ICT illum se jiffirmaw Kodiċi tal-Aqwa Prattiki għan-Nisa
u l-ICT. Qed jimpenjaw ruħhom li jqawwu ħidmiethom biex l-impjiegi
teknoloġiċi jagħmluhom aktar attraenti għan-nisa u
jippromwovu l-potenzjal femminili fis-settur tal-ICT u jużawh aħjar."L-iffirmar ta’ dan il-Kodiċi tal-Aqwa Prattiki huwa l-ewwel
pass biex l-impjiegi fit-teknoloġija avvanzata jsiru aktar attraenti
għat-tfajliet u biex jiżdiedu n-nisa fis-settur tal-ICT. Nifraħ
lil dawk il-kumpaniji li llum għandhom il-kuraġġ u l-konvinzjoni
li jimpenjaw ruħhom għal dan il-Kodiċi, li għandu
jgħani lis-settur tal-ICT billi jagħmluh aktar attraenti
għan-nisa,” qalet il-Kummissarju għat-Telekomunikazzjoni
tal-UE, Viviane Reding. "Madankollu, dan is-settur tal-ICT għadu biss
fil-bidu li jirrealizza l-iskala tal-kwistjoni u kemm huwa importanti li
jħajru n-nisa, u li jxejnu n-nuqqas tas-sengħa li qed
niffaċċjaw fl-Ewropa. Is-settur tal-ICT fil-Belġju bħalissa
għandu nuqqas ta’ 10 100 ħaddiem kwalifikati fl-IT,
fil-Polonja 18 300, fl-Italja 2 800, fi Franza 4 300, fi Spanja
41 800 u fil-Ġermanja saħansitra 87 800! Qed nistieden lil
kumpaniji oħrajn tal-ICT biex isegwu dan l-eżempju u jiffirmaw
il-Kodiċi għan-Nisa u l-ICT sa tmiem din is-sena."
Il-Kummissarju
Reding, illum assistiet għall-iffirmar tal-Kodiċi tal-Aqwa Prattiki
għan-Nisa u l-ICT minn ħames kumpaniji Ewropej u multinazzjonali:
ALCATEL-LUCENT, IMEC, ORANGE-FRANCE TELECOM GROUP, MICROSOFT u MOTOROLA. Dan
huwa riżultat ta’ taħditiet fl-industrija li nediethom
il-Kummissarju Reding fil-Jum Internazzjonali tan-Nisa tal-2008 (IP/08/392).
Il-Kodiċi għandu l-għan li jattira tfajlliet fil-livell
tal-iskola jew l-università għas-settur tat-teknoloġija avvanzata
flimkien ma’ li jżomm u jippromwovi nisa li diġà
jaħdmu f’dan is-settur billi jistabbilixxi:Laboratorji
għat-Tfajliet jew Klabbs tal-Kompjuter għat-Tfajliet fejn
it-tfajliet jistgħu jiksbu iktar kunfidenza fl-użu tal-ICT billi
joħolqu websajts, jimmiksjaw il-mużika jew jiddisinjaw rivisti onlajn.
Il-firmatorji tal-Kodiċi IMEC, Motorola, Orange u Microsoft diġà
qed iħaddmu attwalment Laboratorji għat-Teknoloġija u
għat-Tfajliet jew kampijiet teknoloġiċi matul is-sajf. Klabbs
bħal dawn jeżistu wkoll fir-Renju Unit, u l-Ġermanja 
Programmi ta’ mentoring matul il-liv tal-maternità li lil
nisa li jkunu qed jieħdu liv parentali jgħinuhom jibqgħu
aġġornati mal-iżviluppi teknoloġiċi l-iżjed
riċenti, per eżempju bħal li qed toffri il-Motorola.
Għajnuna prattika fil-bilanċ bejn il-ħajja tal-familja u
dik tax-xogħol. Kumpaniji bħall-IMEC diġà qed joffru
sigħat tax-xogħol flessibbli u ħidma mid-dar.
Fora u netwerks tal-ICT għan-nisa li joffru appoġġ fi
tfittix għal impjieg, flimkien ma’ pariri u mentoring relatati.
Alcatel Lucent qed tippromwovi appoġġ fil-karriera għal nisa
b’potenzjal għoli biex ikunu jistgħu javvanzawhom malajr
fil-karriera. Microsoft u Motorola wkoll implimentaw kompletament programmi
ta’ tmexxija għan-nisa.
Miri għar-rekrutaġġ u l-promozzjoni ta’
professjonisti tal-ICT femminili fil-livelli kolllha u monitoraġġ
tal-ilħiq ta’ dawn il-miri. Orange, firmatorju tal-Kodiċi, qed
ikattar ir-rekrutaġġ tan-nisa billi jżomm il-proċess
miftuħ sakemm tal-anqas mara waħda tkun applikat. 
Il-Kummissjoni Ewropea se tissorvellja bir-reqqa l-implimentazzjoni
ta’ dan il-Kodiċi u se tivvalutah fi żmien sena. "Prattiki
tajbin bħal dawn jeħtieġ li magħhom ikollhom miri sodi. Mezz
prattiku biex dan isir huwa li titkattar ir-rappreżentazzjoni ta’
nisa fil-Bordijiet tal-kumpaniji tal-ICT", qalet il-Kummissarju Reding.
"Illum 7 % biss mill-membri tal-bordijiet fil-116 kumpanija ewlenija
tal-ICT huma nisa. Ejja mela nistabbilixxu mira għalina li nirdoppjawha
sal-2015."
Sfond: 
Biex
tkabbar il-kuxjenza tal-potenzjal femminili Ewropew għall-ICT, fl-2007,
il-Kummissarju Reding nediet “L-Inizjattiva tal-Osservazzjoni
fix-xogħol” ("Shadowing Initiative") (IP/07/305)
li illum qed tiġi organizzata kull sena. F’Ġurnata ta’
Osservazzjoni, tfajliet żagħżagħ jakkumpanjaw mara li
rnexxiet f’settur tal-ICT (tal-inġinerija, l-eżekuttiv jew
il-politika) matul ġurnata tipika ta’ xogħol, jiltaqgħu
ma’ esperti fl-ICT irġiel u nisa u jduqu l-esperjenza li jista’
jkollhom jekk jaħdmu fis-settur tal-ICT. Fl-2008, iktar minn 100 tfajla
ħadet sehem f’din l-inizjattiva ta’ osservazzjoni (IP/08/392).
F’Ottubru
2008, fil-Laqgħa Globali tal-Forum tan-Nisa għall-Ekonomija u
s-Soċjetà f’Deauville, il-Kummissarju Reding iltaqgħet
ma’ mexxejja oħrajn femminili mill-industrija u l-politika u
ħeġġet aktar nisa biex jiksbu s-sengħa tal-ICT
('Cyberellas', MEMO/08/631).Illum, l-iffirmar tal-Kodiċi tal-Aqwa Prattiki għan-Nisa u l-ICT
kien akkumpanjat bil-konferenza “Cyberellas are IT" fi Brussell fejn
il-Kummissarju Reding ippreżentat vidjo qasir dwar l-eżerċizzju
ta’ osservazzjoni li seħħ f’Lyon f’Novembru 2008.
Il-vidjo “L-ICT eċċitanti” ("ICT is wicked") se jitqassam
fl-iskejjel madwar l-Ewropa u jinstab onlajn f’: 
http://212.68.215.195/europa/shadowingday09.wmvAktar tagħrif
jista’ jinkiseb fuq www.ec.europa.eu/itgirls
