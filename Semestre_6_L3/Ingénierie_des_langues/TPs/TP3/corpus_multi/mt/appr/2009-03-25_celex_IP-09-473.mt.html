IP/09/473
Brussell, il-25 ta&#8217; Marzu 2009Jiżdied l-użu tal-mowbajl u
jonqsu l-prezzijiet għall-konsumatur: Rapport tal-Kummisjoni jgħid li
s-settur Ewropew tat-telekomunikazzjoni qed jegħleb il-kriżi
ekonomika.L-Ewropa qiegħda fl-ewwel post fid-dinja
għas-servizzi tat-telefonija mobbli b'numru ta' abbonamenti
fl-2008 ta' 119 % tal-popolazzjoni tal-UE, (żieda ta' 7 punti
perċentwali mill-2007), wisq iktar mill-Istati Uniti (87 %) u
l-Ġappun (84 %). Din hija sejba li ħarġet illum mir-rapport
tal-Kummissjoni dwar il-progress fis-suq uniku tat-telekomunikazzjoni. Minkejja
l-kriżi ekonomika, is-settur tat-telekomunikazzjoni tal-UE (b'valur ta'
madwar 3% tal-PGD tal-UE) kompla jikber fl-2008 bi dħul stmat ta' iktar
minn EUR 300 biljun, żieda ta' 1.3 % meta mqabbel mal-2007 u
l-aħjar rendiment meta mqabbel mal-bqija tal-ekonomija (żieda ta' biss
1%  iktar). Il-konsumaturi jiggwadanjaw l-iktar mill-kompetittività f' dan
is-settur: iħallsu inqas filwaqt li jieħdu valur aħjar għal
flushom. Il-medja tal-kontijiet tal-mowbajls naqset minn EUR 21.48
għal EUR 19.49 fl-2008 u 75 % tal-konsumaturi Ewropej issa
għandhom konnessjoni tal-internet ta' 2 megabits kull sekonda jew
iktar (veloċità li tippermetti, per eżempju, li tinqabad
it-televiżjoni minn fuq l-internet), bis-saħħa tal-azzjoni
tal-UE. Madankollu, ir-rapport tal-Kummissjoni jwissi wkoll li mingħajr
koordinazzjoni mtejba, l-benefiċċji tas-suq uniku
tat-telekomunikazzjoni jistgħu jixxekklu minħabba l-inkonsistenza
fir-regolamentazzjoni nazzjonali.
"L-Ewropa hija IL-kontinent tal-komunikazzjoni mobbli, b'iktar u iktar
nies jużaw it-telfonija mobbli u s-servizzi tal-broadband tal-mowbajl.
Minkejja l-kriżi globali, il-konsumaturi Ewropej jikkomunikaw iktar minn
qatt qabel bit-telefowns tagħhom u permezz tal-Internet. Din hija
aħbar tajba għal settur li jista' jgħin 'l-Ewropa tirreżisti
l-perjodu ta' kriżi" qalet Viviane Reding, il-Kummissarju
tat-Telekomunikazzjonijiet tal-UE.  "Iżda minkejja l-aħbar tajba ma
għandniex noqgħodu b'idejna fuq żaqqna. Irridu nsaħħu
l-indipendenza tar-regolaturi nazzjonali. Għandna bżonn ukoll ta'
kompetizzjoni iktar ġusta bejn operaturi fissi u mobbli, fid-dawl
tal-konverġenza li qed tiżdied bejn it-telefonija fissa u mobbli.
Fl-aħħar irridu nevitaw li nduru madwar ir-regoli tal-UE għax dan
jista' jagħmel ħsara lis-suq uniku. B'mod partikolari nitħasseb
dwar il-ħafna regolaturi nazzjonali li għaddejjin għal rashom fuq
netwerks tal-internet b'veloċità għolja. It-triq lejn
kompetizzjoni ġusta u investiment f'dawn in-netwerks ma tinstabx f'27
soluzzjoni differenti li jiffavorixxu l-aktar lill-ġganti nazzjonali,
iżda permezz ta' swieq miftuħa, ċertezza legali u opportunitajiet
indaqs għall-investituri u l-operaturi kollha."
Ir-rapport tal-Kummissjoni tal-lum huwa ritratt tas-suq
tat-telekomunikazzjonijiet Ewropew u tal-qagħda tal-kompetizzjoni fis-27
pajjiż tal-UE. 
It-tkabbir fis-settur huwa akbar minn tal-bqija tal-ekonomija.
It-tkabbir stmat fis-settur tat-telekomunikazzjonijiet fl-UE għall-2008
huwa ta' 1.3 %, iktar mill-1 % tat-tkabbir reali fil PGD tal-ekonomija
globali  Permezz tal-prezzijiet li għadhom niżlin
tal-komunikazzjonijiet standard (bħal telefonati jew l-użu
tal-internet), dan it-tkabbir ikompli jrażżan l-inflazzjoni. 
Il-mowbajl: il-konsumaturi jħallsu 34.5 % inqas minn 5 snin
ilu
Is-suq tal-mowbajl baqa' l-iktar qasam dinamiku tat-telekomunikazzjonijiet
fl-UE matul l-2008. L-użu tal-mowbajl żdied minn 112 % fl-2007
għall-119 %  tal-popolazzjoni fl-2008. L-Italja, il-Litwanja u
l-Lussemburgu qegħdin fuq il-140 %. Is-sehem medju fis-suq 
tal-operaturi ewlenin naqas b'madwar 3 % is-sena li għaddiet, li
jindika suq iktar kompetittiv. Ir-riżultat huwa li l-konsumaturi
jqattgħu iktar ħin jitkellmu u jibagħtu l-messaġġi bi
prezzijiet mill-inqas 34.5 % inqas mill-2004. 
L-UE fuq quddiem fl-użu tal-internet b'veloċità
għolja
In-numru ta' konnessjonijiet tal-internat bi broadband fissa fl-UE qed
ikompli jikber: Erbatax-il miljun iktar mill-2008, li jilħaq iktar minn
total ta' 114-il miljun. Id-Danimarka u l-Olanda qegħdin fl-ewwel postijiet
fid-dinja fil-broadband, b'penetrazzjoni fis-suq ta' iktar minn 35 %
tal-popolazzjoni. Qegħdin fuq quddiem flimkien mal-Iżvezja,
l-Finlandja, ir-Renju Unit, il-Lussemburgu, il-Belġju u l-Germanja u
Franza, li jaqbżu l-Istati Uniti, li laħqu l-25 % f'Lulju
tal-2008. 
L-użu tal-broadband mobbli ukoll qed jiżdied, bl-għadd ta'
konnessjonijiet li issa jirrapreżenta 13 % tal-popolazzjoni Ewropea.
Il-broadband mobbli permezz ta' data card u dongles qed issir alternattiva
vijabbli għal broadband fissa f'pajjiżi bħall-Awstrija (in-numru
ta' konnessjonijet huwa ekwivalenti għal 11.4 % tal-poplazzjoni),
il-Finlandja u l-Portugall (8.3 %).
Iktar konsumaturi li jbiddlu l-operaturi 
20.5 miljun konsumatur biddlu l-operatur tat-telefonija fl-2008 filwaqt
li żammew in-numri tagħhom tal-linji fissi u mobbli. Sa Ottubru
tal-2008, madwar 84 miljun abbonat (17 % taċ-ċittadini
tal-UE) kienu biddlu l-operatur minn meta dan sar possibbli fl-2003. 
Jibqgħu l-problemi għas-suq uniku Ewropew
Ir-rapport tal-lum qal ukoll li regolamenti differenti f'pajjiżi
differenti tal-UE jkomplu jfixklu milli jkun hemm suq tassew uniku
għall-operaturi u l-konsumaturi tat-telekomunikazzjonijiet.Ir-regolaturi nazzjonali tat-telekomunikazzjonijiet
indipendenti huma essenzjali biex jiżguraw regolamenti effettivi u
ġusti, iżda għadhom ma sarux realtà fis-27 pajjiż
tal-UE. Proċedimenti ta' ksur varati mill-Kummissjoni kontra l-Litwanja,
il-Latvja u r-Rumanija għadhom pendenti, filwaqt li każ kontra
l-Polonja ttieħed quddiem il-Qorti tal-Ġustizzja Ewropew. 
Regolamentazzjoni inkonsistenti ta' problemi simili dwar
il-kompetizzjoni tista' tkun piż żejjed għall-operaturi
tat-telekomunikazzjonijiet, speċjalment l-għadd dejjem jikber ta'
kumpaniji attivi f'bosta pajjiżi jew li joffru servizzi transkonfinali.
-		Approċċi differenti għar-regolament ta' netwerks
ġodda bil-fibri ottiċi jistgħu jxekklu l-kompetizzjoni bejn
l-operaturi fis-suq uniku u jwasslu għal inċertezza regolatorja
għall-investiment ġdid. Xi deċiżjonijiet ta' regolaturi
jidhru saħansitra li ttieħdu b'mod li jinjora r-regoli tal-UE (IP/08/2060)-		Għad baqa' diskrepanzi serji bejn il-prezzijiet li jżommu
l-operaturi lil xulxin biex iqabbdu s-sejħiet li jsiru minn netwerk
differenti (minn Ċipru EUR 0.02/minuta sa EUR 0.16/minuta
fil-Bulgarija.Filwaqt li fl-Irlanda u f' Malta trid biss ġurnata biex tbiddel
l-operatur u żżomm in-numru tat-telefown, fil-Polonja trid 38-il
ġurnata, fl-Italja 15-il ġurnata u 14
fis-Slovakkja.Pakkett għall-Istampa bir-Rapport
il-ġdid tal-Kummissjoni dwar il-Progress tas-Suq Uniku
tat-Telekomunikazzjoni, mistoqsijiet l-iktar komuni (FAQ) u materjal informattiv
dwar kull pajjiż tal-UE huma disponibbli fuq: 
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129
MEMO/09/132
Annex: 
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management Consultants
Status of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]
Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)[  ]
Mobile number portability – days required to port
number
[  ]
Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
