IP/09/704
Brussell, 6 ta' Mejju 2009Il-Ġimgħa Ewropea għall-SMEs
tagħti spinta lill-intraprenditorija fi żminijiet
diffiċliIl-promozjoni tal-intraprenditorija u li titqajjem
kuxjenza dwar l-appoġġ għan-negozju huma l-messaġġi
prinċipali tal-ewwel Ġimgħa Ewropea għall-SMEs imnedija
illum fi Brussell. Aktar minn 1000 avveniment se jseħħu
f'35 pajjiż mis-6 sal-14 ta' Mejju. Illum aktar minn qatt qabel
il-kontribuzzjoni tal-intraprendituri Ewropej biex ikunu mħarsa l-impjiegi
u jinħolqu oħrajn ġodda jeħtieġ li tiġi
rikonoxxuta u appoġġjata. Il-ġimgħa ser tippermetti wkoll
lill-intraprendituri li jiskopru l-informazzjoni, il-pariri, l-ideat u
l-appoġġ disponibbli fuq livell Ewropew, nazzjonali, reġjonali u
lokali biex jgħinuhom jiżviluppaw l-attivitajiet tagħhom.Il-Viċi President tal-Kummissjoni Ewropea Günter Verheugen,
responsabbli għall-Intrapriża u l-Industrija, illum ta bidu
għall-ġimgħa tal-SME (Intrapriżi Żgħar u Medji):
"Din il-Kummissjoni flimkien mal-Istati Membri ħadmet ħafna biex
ittejjeb il-kondizzjonijiet għall-kumpaniji żgħar. Jekk hemm mod
ta' kif wieħed jista' joħroġ mit-tnaqqis ekonomiku, dan
jikkonsisti fil-kreattività, il-flessibilità u l-kapaċità
tal-SMEs li jsibu s-soluzzjonijiet. Flimkien, diġà wettaqna t-titjib.
Però hu meħtieġ li nimxu iktar 'il quddiem. Neħtieġu
aktar SMEs peress li dawn huma dawk li jmexxu verament it-tkabbir u
l-ħolqien tal-impjiegi ".
Il-ġimgħa tal-SMEs hija waħda mill-miżuri li timplimenta
l-Att dwar in-Negozji ż-Żgħar (SBA), l-ewwel qafas ta' politika
verament komprensiv tal-SMEs għall-UE u l-Istati Membri tagħha.
Politiki biex jippromwovu l-SMEs ġew imressqa konsiderevolment
mill-Kummissjoni Ewropea mindu bdiet it-terminu tagħha fl-2004:Biex ikun ankrat il-prinċipju  "Naħsbu fiċ-Ċokon
l-Ewwel" fl-UE 
It-tnaqqis tal-piżijiet amministrattivi: L-SMEs se jibbenefikaw
minn miżuri simplifikati u minn iffrankar fl-ispejjeż amministrattivi
skont l-għan tal-Kummissjoni li jitnaqqsu l-piżijiet amministrattivi
fuq in-negozji b'25% fl-2012 u biex jinvolvu wkoll lill-Istati Membri (ara IP/09/131).•	Regoli
riveduti tal-għajnuniet statali li jagħmluha aktar faċli
għall-SMEs biex jibbenefikaw minn finanzjament pubbliku
għat-taħriġ, ir-riċerka u l-iżvilupp, ħarsien
ambjentali u tipi oħra ta' għajnuna.Statut ġdid għal Kumpanija Privata Ewropea se jippermetti
lill-SMEs li jibdew u joperaw skont l-istess dispożizzjonijiet
tal-liġi dwar il-kumpaniji fl-Ewropa kollha.
Tnieda fil-bidu tal-2009 il-programm ta' skambju Ewropew Erasmus għall-Intraprendituri
Żgħażagħ li jinkoraġġixxi intraprendituri
ġodda u li jispira lil dawk li qed jippjanaw li jwaqqfu negozju ġdid.
Il-programm jgħinhom jiksbu l-ħiliet rilevanti
għall-ġestjoni ta’ SME billi jagħmlu żmien jaħdmu
f'pajjiż ieħor tal-UE ma' intraprenditur tal-esperjenza. 
Ġiet proposta leġiżlazzjoni ġdida biex tindirizza
l-problema tal-ħlasijiet tard mill-amministrazzjonijiet
pubbliċi u n-negozji (ara IP/09/552)L-Istati Membri għandu jkollhom l-għażla li japplikaw rati
mnaqqsa tat-Taxxa fuq il-Valur Miżjud (VAT) għal servizzi
pprovduti lokalment, inklużi s-servizzi ta' xogħol intensiv,
bħall-qtigħ tax-xagħar, servizzi tal-ikel u servizzi ta'
tiswija.Matul il-ġimgħa tal-SMEs, qed iseħħu
avvenimenti li jinformaw, jassistu u jlaqqgħu intraprendituri
eżistenti u potenzjali waqt li jgħinuhom ukoll jiżviluppaw ideat
ġodda u jibbenefikaw minn informazzjoni u appoġġ
personalizzat.
Għal ħarsa ġenerali sħiħa tal-avvenimenti kollha
matul ġimgħa tal-SMEs:
L-Ewwel Ġimgħa Ewropea
tal-SMEs
Pereżempju, fi Brussell mis-6 sad-9 ta' Mejju, fil-wirja
interattiva "Esperjenza tal-SME - Kif tħossok meta tkun
intraprenditur", il-viżitatur ikollu esperjenza prattika ta' xi jfisser
li tkun intraprenditur minn dak li jara, ixomm, imiss u jisma'
f'istallazzjonijiet imqassma f'10 kmamar. 
Ir-rebbieħa tal-Kompetizzjoni Ewropea ta' Vidjow dwar
l-Intraprenditorija se jitħabbru waqt il-ftuħ tal-avveniment fi
Brussell li jiffoka fuq l-influwenza tat-TV fuq l-attitudnijiet
intraprenditorjali fis-6 ta' Mejju. F'din il-kompetizzjoni ta' vidjow,
il-Kummissjoni talbet vidjows qosra iżda kreattivi, interessanti u li
jitfgħu dawl fuq l-intraprenditorija fi tliet kategoriji: "L-ispirtu
intraprenditorjali", "Intraprenditorija innovattiva" u "Intraprenditorija
Responsabbli".
Il-Ġimgħa tal-SMEs se tagħlaq fit-13 u l-14 ta' Mejju fi
Praga, permezz ta' konferenza "L-Att għan-Negozji ż-Żgħar
għall-Ewropa: negozju mingħajr fruntieri", organizzata mill-Presidenza
Ċeka tal-UE u l-Kummissjoni Ewropea. L-avveniment se jinkorpora
ċerimonja li fiha jitħabbru r-rebbieħa tal-Premji Ewropej
għall-Intrapriża, u li matulha ser ikunu ppremjati prattiki
innovattivi fir-reġjuni u mill-muniċipalitajiet sabiex jippromwovu
l-intraprenditorija u l-SMEs.
Aktar informazzjoni:
L-Att dwar
in-Negozji ż-Żgħar
Premjijiet
għall-Impriża Ewropea
Netwerk
Ewropew għall-Intrapriżi
