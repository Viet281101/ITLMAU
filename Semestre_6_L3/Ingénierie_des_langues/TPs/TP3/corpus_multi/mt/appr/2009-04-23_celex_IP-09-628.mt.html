IP/09/628
Brussell, it-23 ta’ April 2009Il-Kummissjoni tilqa' l-adozzjoni
tal-pakkett tal-klima u l-enerġijaIl-Kummissjoni Ewropea qed tilqa' l-adozzjoni
formali tal-lum tal-pakkett tal-klima u l-energija u l-leġiżlazzjoni
biex jitnaqqsu l-emissjonijiet tas-CO2 minn karozzi
ġodda u fjuwils tat-trasport. Dawn il-miżuri, mifthiema f'
Diċembru, se jpoġġu l-Ewropa bis-sod fi triqitha lejn ekonomija
b' karbonju baxx u se żżid is-sikurezza tal-enerġija. Il-pakkett
jistabilixxi miri li jorbtu legalment biex sal-2020, l-emissjonijiet
tal-gassijiet serra jitnaqqsu għal 20% inqas mil-livelli tal-1990 u biex
il-perċentwal ta' enerġija li tiġġeded jiżdied b'20%.
Se jgħin ukoll biex l-UE tilħaq l-għan tagħha li ttejjeb
l-effiċjenza fl-użu tal-enerġija b'20% sal-istess data.
Il-pakkett jagħmel lill-Ewropa l-ewwel reġjunfid-dinja li implimenta
miri b'firxa daqshekk wiesgħa u li jorbtu legalment fil-qasam tal-klima u
l-enerġija. Jirrappreżenta kontribut importanti biex jintlaħaq
ftehim internazzjonali ambizzjuz dwar il-klima fil-konferenza tan-Nazzjonijiet
Uniti f'Diċembru.
Il-President tal-Kummissjoni José Manuel Barroso qal: "Illum
ilħaqna ftehim dwar waħda mill-prijoritajiet l-iktar importanti ta'
din il-Kummissjoni. Il-pakkett tal-enerġija u t-tibdil fil-klima
jirrappreżenta l-prova tal-verità dwar il-ħila tal-Ewropa li
taġixxi għal ġid taċ-ċittadini tagħha. Flimkien
mal-ftehim tal-bieraħ dwar it-tisħiħ tas-suq intern
tal-enerġija Ewropew, għamilna pass importanti 'l quddiem biex
inżidu l-effiċjenza fl-użu tal-enerġija u s-sikurezza
tagħha, u nsaħħu l-pożizzjoni tal-Ewropa għal ftehim
internazzjonali dwar il-klima iktar tard din is-sena".
Il-pakkett jimxi id f'id mal-impenji tal-mexxejja tal-UE biex sal-2020,
l-emissjonijiet tal-gassijiet serra jitnaqqsu b'mill-inqas 20% aktar mil-livelli
tal-1990 u biex il-perċentwal tal-konsum tal-enerġija li
tiġġeded jiżdied b'20%. Jikkontribwixxi wkoll biex jintlaħaq
l-għan ta' titjib ta' 20% fl-effiċjenza tal-użu
tal-enerġija.
Il-pakket iħejji s-sisien biex it-tnaqqis tal-emissjonijiet jikber minn
20% sa 30% fil-kuntest ta' ftehim internazzjonali sodisfaċenti dwar
il-klima li pajjiżi oħra żviluppati jew li qed jiżviluppaw,
jikkontribwixxu għalih bis-sehem xieraq tagħhom
għall-emissjonijiet globali. Il-ftehim internazzjonali għandu
jiġi konkluż f'Diċembru fil-konferenza tan-N.U. dwar il-klima f'
Kopenħagen.
Il-pakkett tal-klima u l-enerġija jikkonsisti f'erba testi
leġiżlattivi:Direttiva li tirrevedi l-iskema tal-UE għall-iskambju ta' kwoti ta'
emissjonijiet (EU ETS), li tkopri madwar 40% tal-emissjonijiet tal-gassijiet
serra;
Deċiżjoni ta' "qsim tal-isforzi " li tiffissa miri nazzjonali
vinkolanti għall-emissjonijiet ġejjin minn setturi mhux koperti
mill-EU ETS (ara l-Anness);
Direttiva li tiffissa miri nazzjonali vinkolanti dwar iż-żieda
fil-proporzjon ta' enerġija li tiġġeded fil-taħlita
tal-enerġiji (ara l-Anness);
Direttiva li toħloq qafas legali għal użu sikur u bla
ħsara għall-ambjent ta' teknoloġiji ta' ġbir u
ħżin tal-karbonju.Il-pakkett huwa kkumplimentat minn
żewġ atti leġiżlattivi oħra li ġew miftiehma
fl-istess żmien.Regolament li jirrikjedi tnaqqis fl-emissjonijiet tas-CO2 minn
karozzi ġodda għal medja ta' 120g għal kull km, li
jiddaħħal f'fażijiet bejn l-2012 u l-2015, u imbagħad
għal 95g kull km fl-2020. Din il-miżura weħedha se
tikkontribwixxi għal iktar minn terz tat-tnaqqis mitlub minn setturi li
mhumiex koperti mill-ETS;
Reviżjoni tad-Direttiva dwar il-Kwalità tal-Fjuwil li tobbliga
l-fornituri tal-fjuwil li jnaqqsu l-emissjonijiet tal-gassijiet serra
mill-katina tal-produzzjoni b'6% sal-2020. Il-passi li
jmiss
Is-sitt atti leġiżlattivi se jidħlu fis-seħħ 20 jum
wara l-pubblikazzjoni fil-Ġurnal Uffiċjali, mistennija f'Mejju.
Aktar tagħrif 
Għal iktar
informazzjoni dwar il-pakkett u l-leġiżlazzjoni kumplimentari, ara IP/08/1998
u Memos dwar:
EU ETS: MEMO/08/796Il-Qsim tal-Isforz: MEMO/08/797
Enerġiji li jiġġeddu MEMO/08/33
Il-ġbir u l-ħżin tal-karbonju: MEMO/08/798
CO2 minn karozzi tal-passiġġieri. MEMO/08/799
Kwalità tal-Fjuwil: MEMO/08/800
Paġna tal-Azzjoni dwar il-Klima tal-Kummissjoni Ewropea:
http://ec.europa.eu/climateaction
Anness 
Miri li jorbtu legalment u li għandhom jintlaħqu
sal-2020 mill-Istati MembriBdil fl-emissjonijiet minn setturi mhux koperti mill-ETS
tal-UE (mi l-livell tal-2005)Il-perċentwal ta' enerġiji li jiġġeddu
fid-domanda għall-enerġija finali fl-2020AT-16.0%34%BE-15.0%13%BG20.0%16%CY-5.0%13%CZ9.0%13%DK-20.0%30%EE11.0%25%FI-16.0%38%FR-14.0%23%DE-14.0%18%EL-4.0%18%HU10.0%13%IE-20.0%16%IT-13.0%17%LV17.0%40%LT15.0%23%LU-20.0%11%MT5.0%10%NL-16.0%14%PL14.0%15%PT1.0%31%RO19.0%24%SK13.0%14%SI4.0%25%ES-10.0%20%SE-17.0%49%UK-16.0%15%
