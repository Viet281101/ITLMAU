IP/09/138
Brussell, it-28 ta&#8217; Jannar 2009Għajnuna mill-Istat: Il-Kummissjoni
tesdendi r-regoli dwar appoġġ għall-films sal-aħħar
tal-2012Illum, il-Kummissjoni Ewropea adottat
Komunikazzjoni li testendi l-validità tal-kriterji ta' valutazzjoni
tal-għajnuna mill-Istat għall-produzzjoni tal-films u
xogħol awdjoviżwali sal-31 ta' Diċembru 2012. Dawn il-kriterji,
stipulati f'Komunikazzjoni tal-Kummissjoni tal-2001, jintużaw
mill-Kummissjoni biex jiġu approvati skemi lokali u reġjonali
għall-appoġġ tal-films taħt ir-regoli tal-UE dwar
għajnuna mill-istat. Il-Komunikazzjoni l-ġdida tal-Kummissjoni
tidentifika wkoll numru ta' tendenzi li x'aktarx iridu jiġu indirizzati
minn Komunikazzjoni ġejjiena dwar iċ-Ċinema. Fl-UE, madwar
€1.6 bn jintnefqu fuq sostenn nazzjonali għal films kull
sena
Il-Kummissarju għall-Kompetizzjoni Neelie
Kroes qalet: "Iċ-Ċinema Ewropea hija waħda mis-sisien
tal-espressjoni kulturali Ewropea. L-importanza tagħha hija rikonoxxuta
mir-regoli tal-UE dwar il-kompetizzjoni u b'mod partikolari mill-kontroll fuq
l-għajnuna mill-istat. Jiena kuntenta li ninsab f'pożizzjoni fejn
nista' nibqa napprova l-appoġġ mogħti mill-Istati Membri
lill-films Ewropej permezz tal-estensjoni tal-Komunikazzjoni dwar
iċ-Ċinema. Ir-regoli tagħna juru biċ-ċar li
l-kompetizzjoni u l-kultura jistgħu jeżistu flimkien mingħajr
xkiel u jsaħħu lil xulxin" 
Is-suċċess
kbir tal-film Taljan "Gomorra", li kiseb it-titolu tal-aħjar film Ewropew
fl-2008, juri l-ħeġġa li hemm fiċ-ċinema Ewropea li
hija kapaċi tivvjaġġa u tkun ta' suċċess lil hinn
mill-fruntieri" qalet Viviane Reding, Il-Kummissarja tal-UE dwar il-Midja.
"Sabiex l-artisti Ewropej ikunu jistgħu jesprimu lilhom infushom,
jinħtieġ li jkollhom ambjent stabbli fl-industrija tal-films.
Minħabba f'hekk qegħdin illum nikkonfermaw mill-ġdid
l-approċċ attwali tal-Kummissarju lejn għajnuna mill-istat
lill-industrija taċ-ċinema għal tliet snin oħra.
L-industrija adjoviżwali Ewropea qiegħda tħabbat wiċċha
ma' sfidi ġodda fis-swieq li qegħdin jevolvu b'rata
mgħaġġla. Minħabba f'hekk għandna niedu wkoll dibattitu
biex jinstabu l-mezzi biex dawn l-isfidi jissarfu f'opportunitajiet, b'mod
partikolari fl-użu aħjar tad-dimensjoni tas-Suq Intern u billi
inħarsu lil hinn mill-fruntieri tal-Ewropa. Il-proposta reċenti
tal-Kummissjoni dwar MEDIA Mundus, programm ta' kooperazzjoni bejn
professjonisti tal-film Ewropej u dawk minn pajjiżi li għadhom
qegħdin jiżviluppaw, tieħu din id-direzzjoni" (ara IP/09/26).
Permezz tad-Deċiżjoni tal-lum, il-Kummissjoni se tibqa tapplika
l-kriterji tal-Komunikazzjoni dwar iċ-Ċinema tal-2001 (ara IP/01/1326)
biex tevalwa l-kumpatibbiltà tal-Iskemi ta' għajnuna tal-istati Membri
mar-regoli tat-trattat tal-EU dwar għajnuna mill-istat sal-31 ta'
Diċembru 2012, l-iżjed tard. Dawn il-kriterji diġà ġew
estiżi fl-2004 u fl-2007 (ara IP/04/343
u IP/07/820)
It-tendenzi l-aktar reċenti li ġew identifikati fil-Komunikazzjoni
tal-lum jinkludu appoġġ għal aspetti oħra minbarra
l-produzzjoni tal-film u tal-programmi tat-televiżjoni (bħal ma huma
d-distribuzzjoni tal-films u l-projezzjoni diġitali), aktar skemi
reġjonali ta' appoġġ għall-films, kif ukoll kompetizzjoni
fost xi Stati Membri ħalli jużaw l-għajnuna mill-Istat biex
jiġbdu lejhom investiment minn kumpaniji li jipproduċu l-films fuq
skala kbira, prinċipalment mill-Istati Uniti. Biż-żmien, dawn
it-tendenzi jistgħu jwasslu għal raffinament fil-kriterji
tal-għajnuna mill-istat Madanakollu, peress illi dawn huma kwistjonijiet
kumplessi, il-Kummissjoni tixtieq tirrefletti fuq dan mal-Istati Membri,
bl-għanjuna ta' korporazzjonijiet li joffru appoġġ
għall-industrija tal-films u mal-istess industrija tal-films Ewropea.
L-isfond
Il-Komunikazzjoni tal-Kummissjoni dwar iċ-Ċinema tal-2001 stipulat
erba' kriterji speċifiċi ta' kumpatibbiltà skont liema
għajnuna għall-produzzjoni ta' films għaċ-Ċinema u
t-Televiżjoni tista' tiġi approvata bħala għajnuna kulturali
b'konformità mal-Artikolu 87.3(d) tat-Trattat tal-KE, sakemm tkun konformi
mal-prinċipju ta' legalità ġenerali. Dawn il-kriterji huma:l-għajnuna għandha tkun ta' benefiċċju għal
prodott kulturali
il-produttur għandu jkollu l-libertà li jonfoq għal menu
20% tal-baġit ta' produzzjoni f'Stati Membri oħra mingħajr ma
jkun hemm xi tip ta' tnaqqis fl-għajnuna prevista taħt l-iskema
bħala riżultat tal-obbligazzjonijiet ta' infieq territorjali.  
bħala prinċipju l-intensità tal-għajnuna għandha
tkun limitata għal 50% tal-baġit għall-produzzjoni,
b'eċċezzjoni ta' films diffċili jew li għalihom hemm
disponibbli baġit baxx.
supplimenti tal-għajnuna għal attivitajiet speċifiċi
marbutin mal-produzzjoni tal-films mhumiex
permessi.Il-validità ta' dawn il-kriterji kienet se tiskadi
fil-31 ta' Diċembru 2009 Wara li saret konsultazzjoni pubblika dwar din
il-kwistjoni li tnediet f'Ottubru 2008 (ara IP/08/1580),
illum il-Kummissjoni ddeċidiet li testendi l-validità sal-31 ta'
Diċembru 2012. 
L-EU fiha nnifisha tappoġġa s-settur tal-films permezz tal-programm
MEDIA 2007 li jipprovdi, għall-perijodu 2007 sa 2013, €755  miljun
għal taħriġ u għall-iżvilupp u d-distribuzzjoni
tal-films Ewropej minn pajjiż għal ieħor (ara IP/07/169).
Disa' minn kull għaxar films Ewropej jintwerew 'il barra mill-pajjiż
fejn ikunu nħadmu grazzi għall-appoġġ ta' MEDIA.
Għal iktar dettalji, ara MEMO/09/33.
