IP/09/342
Brussell, it3 ta’ Marzu 2009Il-Kummissjoni tal-UE se tiffinanzja
l-Koalizzjoni Finanzjarja Ewropea (EFC) fil-ġlieda kontra d-distribuzzjoni
ta' immaġni ta' abbuż mit-tfal permezz tal-internetIl-Kummissjoni Ewropea se tipprovdi sa EUR 427.000
ta' finanzjament għall-attivitajiet tal-Koalizzjoni
Finanzjarja Ewropea kontra l-kontenut fuq l-internet tal-abbuż sesswali
mit-tfal, ħabbar illum il-Viċipresident tal-Kummissjoni Ewropea
responsabbli għall-Ġustizzja, l-Libertà u s-Sigurtà Jacques
Barrot. 
Il-koalizzjoni - immexxija miċ-Ċentru kontra l-Isfruttament
tat-Tfal u l-Protezzjoni Online (Child Exploitation and Online Protection
(CEOP)) (l-organizzazzjoni tal-Pulizija tar-Renju Unit iddedikata
għall-protezzjoni tat-tfal mill-isfruttament sesswali) u ffinanzjata
mill-Kummissjoni Ewropea, - hija grupp informali pubbliku-privat li jinkludi
l-awtoritajiet tal-pulizija, l-operaturi finanzjarji, dawk li jipprovdu
s-servizz tal-internet, l-Organizzazzjonijiet non-Governattivi u msieħba
oħra, li l-għan tagħhom hu li jaħdmu flimkien
fil-ġlieda kontra l-pornografija tat-tfal. 
MasterCard, Microsoft, PayPal, VISA Europe u l-NGO Missing Children Europe
(Tfal irrapurtati nieqsa fl-Ewropa) huma fost il-Membri Fundaturi
tal-koalizzjoni l-ġdida u flimkien magħhom hemm Allen and Overy u
ICMEC - iċ-Ċentru Internazzjonali għat-Tfal Neqsin u Sfruttati
bħala membri konsultattivi għall-EFC. Fuq in-naħa tal-infurzar
tal-liġi tal-EFC, il-membri fundaturi jinkludu wkoll il-Europol u
l-Pulizija Postali u tal-Komunikazzjoni Taljana.
Il-Koalizzjoni tnediet illum waqt konferenza tal-aħbarijiet organizzata
fil-Kwartieri Ġenerali tal-aġenzija tal-infurzar tal-liġi
tar-Renju Unit CEOP (Child exploitation and online protection centre),
fil-preżenza tal-Viċi President Jacques Barrot.
Il-Kummissjoni se tikkontribwixxi sa EUR 427 000 f’fondi
għall-attivitajiet tal-koalizzjoni, li għandha l-għan li
ġġib flimkien il-partijiet kollha involuti fil-ġlieda kontra
d-distribuzzjoni kummerċjali ta’ immaġni ta’ abbuż
sesswali tat-tfal fuq l-Internet. Il-Koalizzjoni se tgħin
fl-identifikazzjoni u l-protezzjoni tal-vittmi, issib u tarresta l-kriminali
– pedofili kif ukoll dawk li jagħmlu qligħ ekonomiku
mill-bejgħ tal-immaġni. Għalhekk, se jkunu imwaqqfa sistemi
ta’ pagament bil-karti tal-kreditu jew metodi elettroniċi oħra
ta’ ħlas fix-xiri ta’ pornografija tat-tfal. Barra dan,
il-Kummissjoni dalwaqt se tippreżenta proposti biex taġġorna u
ssaħħaħ id-Deċiżjoni Qafas tal-Kunsill dwar
il-ġlieda kontra l-abbuz sesswali u l-isfruttament sesswali tat-tfal.
Il-Viċi-President, Jacques Barrot, il-Kummissarju Responsabbli
għall-Ġustizzja, l-Libertà u s-Sigurtà, enfasizza
l-importanza ta’ din l-inizjattiva meta qal “Ninsab impenjat
bis-sħiħ li nipprovdi l-ogħla forma possibbli ta’
protezzjoni għat-tfal kontra kull forma ta’ reat u abbuż. Hija
realtà li t-tkabbir rapidu tal-internet fetaħ suq kriminali serju
għal immaġni ta’ abbuż mit-tfal. Il-Koalizzjoni
Finanzjarja Ewropea se tgħin biex jiġu identitifkati u protetti
l-vittmi, u, fuq kollox, tikkonfiska l-profitti minn dawn l-attivitajiet
kriminali. Minkejja dan, sabiex il-Koalizzjoni tkun effettiva kompletament,
jeħtieġ li iżjed imsieħba, inklużi Stati Membri
jingħaqdu magħha. Jiena lest li nappoġġja bis-sħiħ
l-isforzi tagħhom". "
