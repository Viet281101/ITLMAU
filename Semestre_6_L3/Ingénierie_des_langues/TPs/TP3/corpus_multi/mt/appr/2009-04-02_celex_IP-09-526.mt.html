IP/09/526
Brussell, it-2 ta’ April 2009Għall-ewwel darba, kumpaniji tal-ajru
Ewropej qegħdin jippermettu l-użu tal-mowbajl matul it-titijiriet
bis-saħħa ta’ regoli bażiċi għall-UE
kollhaIktar u iktar passiġġieri tal-ajru
Ewropej qegħdin jingħataw l-għażla biex jużaw
il-mowbajl tagħhom biex jibagħtu l-messaġġi, ifittixu fuq
l-Internet jew saħansitra jagħmlu telefonati matul
it-titjiriet. Sena wara li l-Kummissjoni stabbiliet regoli komuni
dwar l-użu sikur tal-mowbajl fuq l-inġenji tal-ajru u
l-awtorizzazzjoni sempliċi ta’ dan is-servizz transkonfinali,
27 inġenju tal-ajru Ewropej ġie mgħammar sabiex jippermetti
l-użu sikur tal-mowbajl matul it-titjiriet fl-ispazju tal-ajru Ewropew. Dan
l-għadd mistenni jirdoppja sal-aħħar tal-2009. 
Il-possibbiltà li jintuża l-mowbajl matul it-titjiriet ifittxuha
b’mod partikolari dawk li jsiefru fuq xogħol u
l-passiġġieri ta’ età iżgħar. Dan huwa wkoll
mudell interessanti tan-negozju għall-kumpaniji Ewropej. Huwa għalhekk
li l-Kummissjoni sena ilu, stabbiliet regoli bażiċi komuni sabiex
il-kumpaniji jkunu jistgħu joffru s-servizz b'mod sikur u semplici fl-ajru
Ewropew, mingħajr ma dawn ir-regoli jkollhom għalfejn jgħaddu
minn 27 proċedura differenti ta' awtorizzazzjoni nazzjonali,"
qalet Vivian Reading, il-Kummissarju tal-UE għat-Telekomunikazzjoni.
“Ninsab sodisfatta li l-ewwel linji tal-ajru Ewropej issa qegħdin
joffru s-servizz tal-użu tal-mowbajl matul it-titjiriet. Sabiex jissokta
d-dħul ta’ dan is-servizz mingħajr xkiel, l-użu ma
għandux idejjaq passiġġieri oħrajn, pereżempju billi
jkun hemm żoni għall-kwiet bħalma nsibu fil-ferroviji.
L-operaturi għandhom jqisu wkoll li l-prezzijiet għandhom jibqgħu
raġonevoli. F’din l-eventwalità, is-servizzi tal-mowbajl abbord
jistgħu jkunu ta’ vantaġġ għall-kumpaniji Ewropej li
jinsabu fis-suq dinji kompetittiv tal-ivvjaġġar bl-ajru."
F’April 2008,
il-Kummissjoni nediet regoli sabiex tarmonizza l-kundizzjonijiet tas-servizzi
tal-mowbajl fuq inġenji tal-ajru fl-UE (IP/08/537).
Sena wara, żewġ fornituri tas-servizzi tal-komunikazzjoni mobbli
abbord l-ajruplani, OnAir (Ġinevra) u
AeroMobile (Londra) setgħu jibdew
in-negozju tagħhom fl-Ewropa. Dawn jassoċjaw irwieħhom ma’
linji tal-ajru li jkunu interessati joffru dawn is-servizzi
lill-passiġġieri tagħhom. 
Bħalissa, tliet linji tal-ajru Ewropej – ir-Ryanair
(mill-Irlanda), it-TAP (mill-Portugall) u l-bmi (mir-Renju Unit) –
qegħdin jinkorporaw is-servizz fil-flotot tagħhom.
27 inġenju tal-ajru diġà ġew mgħammra u
l-għadd mistenni jirdoppja sal-aħħar tal-2009. Dan huwa bidu
konvinċenti, fl-istess ħin qegħdin iseħħu provi
tekniċi f’linji oħra tal-ajru. 
Sadanittant, il-linji tal-ajru qegħdin jirfinaw il-kundizzjonijiet li
fihom il-passiġġieri jistgħu jużaw il-mowbajl tagħhom
abbord l-inġenji tal-ajru sabiex jiżguraw li jkun hemm
aċċettazzjoni ġenerali tas-servizz il-ġdid min-naħa
tal-konsumaturi, u qegħdin janalizzaw id-dħul tas-servizz fuq
l-inġenji tal-ajru li huma diġà mgħammra. L-indikazzjonijiet
ta’ bħalissa juru li l-prezz għas-servizz se jibda minn
€1.60 kull minuta għal telefonata bil-vuċi u madwar €0.43
għal kull messaġġ, skont l-operatur terrestri użat
mill-passiġġier. 
Fl-2008, il-Kummissjoni ħadet azzjoni regolatorja sabiex tippermetti
l-operazzjoni sikura tal-komunikazzjoni mobbli abbord l-inġenji tal-ajru
fl-UE u sabiex toħloq il-kundizzjonijiet biex in-negozji joffru dawn
is-servizzi matul it-titjiriet li ta’ spiss jaqsmu diversi fruntieri. Dan
kien jeħtieġ tliet fażijiet:li jkun żgurat li l-użu tat-tagħmir abbord –
inkluż is-sett tat-telefown tal-passiġġieri – ma
jikkawżax interferenza mat-tagħmir u s-sistemi tal-inġenju
tal-ajru. 
li jkun żgurat li t-tagħmir tal-mowbajl ma jinterferixxix
man-netwerks tal-komunikazzjoni mobbli terrestri imma jaqbad b’mod
esklussiv mal-istazzjon ta’ bażi abbord li jkun imqabbad mal-art
permezz ta’ satellita, 
li jkunu offruti regoli u standards komuni sabiex l-istazzjonijiet ta’
bażi abbord ikunu awtorizzati sabiex joperaw meta l-ajruplan jittajjar fuq
Stati Membri differenti tal-UE. Mudell għal kontinenti
oħrajn
L-approċċ Ewropew serva bħala mudell li jista’
jintuża f’reġjuni oħrajn. Bosta linji tal-ajru barra
mill-Ewropa (inklużi l-Qantas, l-Emirates, il-Malaysian Airlines, ir-Royal
Jordanian, il-Wataniya, il-Virgin Australia) ilhom jittestjaw is-servizz jew
qegħdin joffruh, abbord 40 inġenju tal-ajru li diġà
ġie mgħammar. Linji oħra tal-ajru ħabbru li għandhom
l-istess ħsibijiet. It-tbassir dinji tal-istandard tal-GSM (bħalissa
jintuża minn kważi 3 biljun ruħ) jagħmel il-mudell
tan-negozju attraenti, hekk kif il-passiġġieri jistgħu jużaw
il-mowbajl normali tagħhom.
L-isfond
Is-servizzi tal-komunikazzjoni mobbli abbord l-inġenji tal-ajru huma
servizzi tat-telekomunikazzjoni pan-Ewropej. F’April 2008,
il-Kummissjoni adottat żewġ miżuri (IP/08/537):Deċiżjoni li tistipula parametri tekniċi
armonizzati tat-tagħmir abbord għall-użu tal-mowbajl matul
it-titjiriet madwar l-UE. Dawn jiżguraw li t-tagħmir ma
jiġġenerax interferenzi u jippermettu lill-EASA sabiex tiċċertifika
l-adegwatezza għall-ajru ta' tipi differenti ta' ajruplani.
Id-Deċiżjoni torbot b'mod legali, billi tiżgura li jintuża
l-istess tip ta' tagħmir fuq l-inġenji kollha tal-ajru. 
Rakkomandazzjoni għal approċċ armonizzat dwar
il-ħruġ tal-liċenzji li jippromwovu rikonoxximent
reċiproku tal-awtorizzazzjonijiet nazzjonali.Roaming
fuq il-linji tal-ajru, jew telefonati u messaġġi permezz
tal-mowbajl abbord inġenju tal-ajru, jitqies bħala roaming
internazzjonali bl-istess mod bħas-servizzi terrestri. L-ewwel eżempji
juru li t-tariffi huma ferm inqas minn dawk tas-servizzi tat-telefown b'linja
fissa abbord permezz ta' satellita offruti fl-imgħoddi.
Il-komunikazzjonijiet mobbli matul it-titjiriet mhumiex fl-ambitu tal-azzjoni
tal-Kummissjoni dwar it-tariffi tar-roaming għas-servizzi bil-vuċi u
bid-dejta, minħabba li huma meqjusa bħala servizz innovattiv f'suq li
għadu jitwieled u huma għalhekk iffissati mill-fornitur tas-servizz.
Madankollu, il-Kummissjoni qiegħda tissorvelja mill-qrib il-prezzijiet li
qegħdin iħallsu l-konsumaturi u t-trasparenza tagħhom. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
