IP/09/272
Brussell, is-17 ta' Frar 2009Jitnieda l-ewwel premju
għall-ġurnalisti tal-UE f'ġieħ is-saħħa, parti
mill-kampanja l-Ewropa għall-PazjentiIllum, il-Kummissjoni Ewropea tniedi l-ewwel premju
f'ġieħ is-saħħa għall-ġurnalisti tal-UE
tal-istampa u artikoli onlajn. Dan il-premju ta’ prestiġju jifforma
parti importanti mill-kampanja l-Ewropa għall-Pazjenti li tnediet dan
l-aħħar. Il-premju jservi bħala għarfien u
promozzjoni ta’ ġurnaliżmu ta’ kwalità għolja
f'ġieħ is-saħħa madwar l-Ewropa kollha. Għandu
l-għan li jħeġġeġ u jikkontribwixxi lejn id-dibattitu
dwar kwistjonijiet ta’ saħħa fl-UE, b'mod speċifiku dawk
l-inizjattivi marbuta mal-kampanja l-Ewropa għall-pazjenti. 
Androulla Vassiliou, il-Kummissarju tal-UE għas-Saħħa, qalet:
"Il-premju jagħraf ir-rwol kruċjali u r-responsabbiltà
tal-ġurnalisti għal kif iwasslu politika u azzjonijiet tal-UE dwar
is-saħħa liċ-ċittadini tal-Ewropa. L-inizjattivi adottati
taħt il-kampanja l-Ewropa għall-Pazjenti - bħall-iskrinjar
ta’ kanser, sigurtà tal-pazjent, donazzjoni u trapjant ta’
organi, użu ta’ antibijotiċi u kura tas-saħħa
transkonfinali jaffettwawna lkoll kemm aħna u jirriflettu l-prijorità
tal-Kummissjoni li tqiegħed liċ-ċittadin l-ewwel. Nittama li dan
il-premju jħeġġeġ dibattitu fil-livell lokali, nazzjonali u
Ewropew." 
Se jittieħed kont tal-artikoli ppubblikati fl-istampa jew
pubblikazzjonijiet onlajn bejn it-2 ta’ Lulju 2008, meta
ġiet adottata l-ewwel inizjattiva l-Ewropa għall-Pazjenti, u d-data
ta’ għeluq tal-15 ta’ Ġunju 2009.
Il-ġurnalisti huma mistiedna jibagħtu l-artikoli tagħhom permezz
tal-formola onlajn fuq il-websajt l-Ewropa għall-Pazjenti. Aktar dettalji
dwar ir-regolamenti u l-kundizzjonijiet jinsabu fuq il-websajt.
L-għażla tar-rebbieħ se tkun proċedura fuq żewġ
stadji. L-ewwel, il-ġuriji nazzjonali taħt il-presidenza
tar-Rappreżentanza tal-Kummissjoni u magħmula minn żewġ
esperti tas-saħħa u żewġ ġurnalisti jagħżlu
l-finalista nazzjonali minn kull Stat Membru.  It-tieni stadju jinvolvi
l-għażla tar-rebbieħ, u tat-tieni u t-tielet post. Dan
jaqa’ f'idejn il-ġurija tal-UE, ippresiedut mid-Direttur
Ġenerali Ewropew għas-Saħħa u l-Konsumatur, is-Sur Robert
Madelin. L-ismijiet tal-ġurija nazzjonali u tal-UE, meta jiġu
kkonfermati, se jkunu ppubblikati fuq il-websajt l-Ewropa għall-Pazjenti.Is-27 finalista jiġu mistiedna fi Brussell fil-ħarifa tal-2009
għal seminar tal-midja dwar kwistjonijiet ta’ saħħa fl-UE u
għal ċerimonja tal-għoti ta’ premjijiet ta’
prestiġju mill-Kummissarju Vassiliou. L-ewwel premju se jkun ta’
5,000 EUR, it-tieni premju ta’ 3,000 EUR u t-tielet premju ta’ 2,000
EUR. 
Il-premju f'ġieħ is-saħħa għall-ġurnalisti
tal-UE u l-Kampanja l-Ewropa għall-Pazjenti jieħdu l-fondi mit-Tieni
Programm għas-Saħħa tal-Komunità 2008-2013.
Il-premju tal-UE f'ġieħ is-saħħa huwa maħsub
bħala avveniment ta’ kull sena filwaqt li l-ambitu tiegħu
eventwalent se jitwessa’ biex ikopri wkoll il-medja awdjo-viżiva. Dan
jiddependi mis-suċċess u t-tagħlimiet miksuba minn din l-ewwel
sena.
Biex tibgħat artikolu u tiskopri aktar dwar il-premju tal-UE
għall-ġurnalisti f'ġieħ is-saħħa jekk
jogħġbok ara l-websajt l-Ewropa għall-Pazjenti: 
http://ec.europa.eu/health-eu/europe_for_patients/index_en.htm
It-tieni Programm ta’ Saħħa għall-Komunità
2008-2013:
http://ec.europa.eu/health/ph_programme/pgm2008_2013_en.htm
