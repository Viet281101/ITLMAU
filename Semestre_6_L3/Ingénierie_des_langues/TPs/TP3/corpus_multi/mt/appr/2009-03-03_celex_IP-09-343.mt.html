IP/09/343
Brussell, it-3 ta’ Marzu 2009Jeħtieġ aċċess
aħjar għall-internet b’veloċità għolja biex
ir-reġjuni rurali Ewropej jieħdu l-ħajja, tgħid
il-Kummissjoni.Li t-30 % tal-popolazzjoni rurali tal-UE li ma
għandhomx aċċess għall-internet b’veloċità
għolja jingħataw konnessjoni għandha tkun prijorità biex
jinkiseb ‘broadband għal kulħadd’ sal-2010, qalet
il-Kummissjoni llum. Konnessjoni mtejba tal-internet hija għodda qawwija
biex tistimula rkupru ekonomiku mgħaġġel. Illum il-Kummissjoni
qed tispjega kif tuża l-programmi tagħha stess ta’
appoġġ biex tkattar netwerks u servizzi tal-internet f’żoni
rurali, u ħeġġet lill-Istati Membri tal-UE biex jagħmlu
l-istess. Aċċess tajjeb għall-internet jista’ jnaqqas
l-iżolazzjoni u jżid il-kompetittività ta’ farms u
kumpaniji f’żoni rurali, speċjalment intrapriżi
żgħar u ta' daqs medju (SMEs) permezz ta’ aċċess
għas-swieq internazzjonali u mezzi aktar veloċi u effiċjenti biex
jagħmlu n-negozju. Sadanittant, il-Parlament Ewropew u l-Kunsill qed
jiddiskutu proposta tal-Kummissjoni biex jingħataw €1 biljun
aktar permezz tal-Pjan Ewropew ta’ Rilanċ Ekonomiku biex
l-aċċess għall-internet b’veloċità għolja
jinfirex iktar madwar ir-reġjuni kollha tal-Ewropa.
"Fis-seklu 21, ħafna minna jgħidu li żgur ma
ngħaddux mingħajr it-Teknoloġiji tal-Informazzjoni u
tal-Komunikazzjoni – speċjalment fl-uffiċċju, u forsi wkoll
fid-djar tagħna. Iż-żoni rurali g]aliex għandhom
jgħaddu b’aċċess fqir għal din l-għoddal?"
staqsiet Mariann Fischer Boel, Il-Kummissarju Ewropew għall-Agrikoltura
u l-Iżvilupp Rurali. "Jekk irridu verament żoni rurali ħajjin
u sinjuri, għad jeħtiġilna ngħinu lil kulħadd biex
it-teknoloġiji moderni jisfruttawhom kemm jistgħu." 
"Għandna nagħmlu minn kollox biex inwasslu t-teknoloġiji
tal-internet liċ-ċittadini kollha tal-Ewropa. It-teknoloġiji
tal-internet jikkontribwixxu għal nofs it-tkabbir fil-produttività
tal-UE, u l-Istati Membri tal-UE ma jaffordjawx li ż-żoni rurali
tagħhom jibqgħu mingħajr dan il-potenzjal, speċjalment
f’dan iż-żmien ta’ kriżi ekonomika," qalet
Viviane Reding, il-Kummissarju għas-Soċjetà tal-Informazzjoni u
l-Media. "Il-Broadband huwa għodda indispensabbli għan-negozji
f’żoni rurali, speċjalment SMEs li jiddependu fuq konnessjoni
b’veloċità għolja mal-bqija tal-ekonomija. Nitlob
lill-Kunsill biex jgħinna niżguraw li dawn in-negozji ma jibqgħux
b’xejn, billi jgħaddi messaġġ qawwi
b’appoġġ tal-broadband għall-Ewropej kollha.."
Filwaqt li madwar 93 % tal-Ewropej jistgħu jgawdu aċċess
għall konnessjoni onlajn b’veloċità għolja, huma biss
70 % fiż-żoni rurali, u f’xi pajjiżi
(bħall-Greċja, il-Polonja, is-Slovakkja, il-Bulgarija u r-Rumanija)
in-netwerks tal-broadband internet b’veloċità għolja jkopru
biss 50 % jew inqas tal-popolazzjoni rurali. 
Il-Kummissjoni, f’Komunikazzjoni adottata llum, tispjega
l-benefiċċji li jista’ jkollhom negozji u individwi
f’żoni rurali, bħal farms u prodotturi tal-ikel, permezz
ta’ aċċess aħjar għat-Teknoloġiji moderni
tal-Informazzjoni u tal-Komunikazzjoni, bħall-internet, f’żoni
rurali. 
Per eżempju, 80 % tal-farms Żvediżi diġà
għandhom aċċess għall-internet, u terz tagħhom
jużaw l-internet kuljum (terz jużaw ukoll l-internet biex
jibagħtu applikazzjonijiet għall-appoġġ mill-UE).
Madankollu, f’reġjuni oħrajn bħat-Toskana (l-Italja) u
l-Ungerija, kwart biss tal-bdiewa jużaw l-internet, u dan
jagħmilhielhom iżjed diffiċli li jippjanaw il-produzzjoni,
jikkumerċjalizaw il-prodotti, jaċċessaw prezzijiet fi swieq
internazzjonali, jiċċekkjaw it-tbassir tat-temp jew jilħqu
ftehimiet kooperattivi ma’ atturi oħrajn tas-suq. Mhux il-bdiewa biss
qed jitilfu l-opportunitajiet: madwar l-Ewropa, huma biss 22.5 % min-nies
taż-żoni rurali li jużaw is-servizzi tal-gvern elettroniku,
bħat-tressiq ta’ formoli tat-taxxa, imqabbel ma’ 32.9 %
f’żoni urbani.
Għalhekk il-Kummissjoni qed titlob lill-Istati Membri u lir-reġjuni
(inklużi l-awtoritajiet lokali) biex iqisu jekk għandhomx jadattaw
il-programmi tal-iżvilupp rurali tagħhom biex jagħtu enfasi
adegwata lil teknoloġiji tal-informazzjoni u tal-komunikazzjoni u lil
konnessjoni tal-internet, speċjalment matul ir-reviżjoni tan-nofs
il-perjodu tal-pjanijiet għall-iżvilupp rurali tagħhom li
jispiċċaw fl-2010.
Sfond
L-UE tindirizza d-"differenza fl-internet broadband" bejn żoni urbani u
rurali permezz tal-politika għall-iżvilupp rurali – li tifforma
parti mill-Politika Agrikola Komuni. L-Istati Membri u r-reġjuni
jistgħu jonfqu l-finanzi tal-UE għall-modernizzar, bl-użu
ta’ teknoloġiji ġodda, farms, taħriġ, ħarsien
tal-ambjent, twaqqif ta’ negozji ġodda u servizzi bażiċi
f’żoni rurali.
Barra minn hekk, madwar €15-il biljun qed jintefqu fuq
prijoritajiet ta’ teknoloġiji tal-informazzjoni u tal-komunikazzjoni
skont il-Politika tal-Koeżjoni tal-UE għall-2007 - 2013 – per
eżempju, fuq servizzi pubbliċi elettroniċi u infrastruttura
tal-internet. Parti minn dan l-infiq se ssir f’żoni rurali.
Il-Kummissjoni,
fit-28 ta’ Jannar 2009, skont il-konklużjonijiet
tal-Kunsill Ewropew ta’ Diċembru 2008, ipproponiet li twarrab
€1 biljun ta’ nfiq żejjed għal investiment
fil-broadband bħala parti mill-Pjan Ewropew ta’ Rilanċ Ekonomiku
li pproponiet, bil-għan li tintlaħaq kopertura ta’ 100 %
tal-broadband internet b’veloċità għolja għall-Ewropa
(MEMO/09/35).
B’akkumpanjament għall-Komunikazzjoni tal-lum dwar aċċess
aħjar għal teknoloġiji moderni tal-informazzjoni u
tal-komunikazzjoni f’żoni rurali, il-Kummissjoni se torganizza
konferenza tal-UE dwar il-broadband f’Turin (l-Italja)
fit-2-3 ta’ April 2009 (EU conference
on broadband in Turin (Italy) on 2-3 April 2009). Dan l-avveniment se
jlaqqa’ flimkien il-Kummissjoni, l-awtoritajiet nazzjonali u
reġjonali u l-partijiet interessati oħrajn biex jiddiskutu
ż-żieda fl-investiment tal-UE fil-broadband skont il-pjan ta’
rilanċ tal-UE u l-politiki li għandhom jgħinu fl-ilħiq
ta’ kopertura 100 % tal-broadband f’żoni rurali.
Il-Komunikazzjoni tal-lum dwar aċċess aħjar għal
żoni rurali għall-ICT moderni tinstab f’: 
http://ec.europa.eu/agriculture/rurdev/employment/ict/index_en.htm
MEMO/09/92
Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[  ]
Note: No data for rural areas in Malta and Cyprus
Source: Rural development statistical report 2008, European
Commission
