IP/09/112
Brussell, 22 ta' Jannar 2009Progress sostanzjali fuq l-innovazzjoni
fl-EwropaIt-Tabella ta' Valutazzjoni Ewropea tal-2008 li
ġiet ippubblikata llum turi li l-UE għamlet progress sostanzjali
fl-innovazzjoni qabel il-kriżi finanzjarja. Id-distakk
relattiv fl-innovazzjoni mal-Isati Uniti u l-Ġappun tnaqqas, partikolarment
bil-progress qawwi ta’ ħafna mill-Istati Membri l-ġodda
bħal Ċipru, ir-Rumanija u l-Bulgarija. Madwar l-UE sar progress
partikolari fir-riżorsi umani u d-disponibilità tal-finanzi
għall-innovazzjoni. Madankollu, l-investimenti innovattivi min-negozji
għadhom relattivament dgħajfa speċjalment meta mqabbla mal-Istati
Uniti u l-Ġappun. Bi tkomplija ma’ dan ir-rapport, ir-Rapport
tal-2008 dwar ix-Xjenza, it-Teknoloġija u l-Kompetittività jipprovdi
analiżi aktar profonda tax-xejriet fir-riċerka u l-iżvilupp
pubbliċi u privati, fir-rendiment teknoloġiku u l-progress
fl-implimentazzjoni taż-Żona Ewropea tar-Riċerka.
“Fi kriżi mhux il-waqt li tittieħed pawża
fl-investimenti fir-riċerka u fl-innovazzjoni. Dawn huma essenzjali
għall-Ewropa jekk din trid toħroġ mill-kriżi ekonomika iktar
b’saħħitha u biex tindirizza l-isfidi tal-bdil fil-klima u
l-globalizzazzjoni. L-UE għandha ħafna assi, partikolarment żona
ta’ riċerka dejjem iktar attraenti u rendiment li kontinwament
jitjieb fl-innovazzjoni. Iżda għad hemm xi jsir, speċjalment
fin-nuqqas ta’ investiment li relattivament jagħmlu n-negozji.
L-inizjattivi tal-Kummissjoni biex titjieb l-effiċjenza tar-riċerka
tal-UE, biex tiġi stimulata l-innovazzjoni u biex jiġu żviluppati
swieq tat-teknoloġija avvanzata, qiegħdin iservu biex l-UE tiġi
fuq it-trid it-tajba," enfasizzaw il-Viċi President Günter
Verheugen, responsabbli għall-intrapriża u l-politika industrijali, u
Janez Potočnik, il-Kummissarju tar-Riċerka.
Ir-rapport juri li l-pajjiżi Ewropej jiffurmaw erba’ gruppi
f’livelli differenti ta’ rendimenti, u li prattikament
il-pajjiżi kollha tejbu r-rendiment tagħhom, għalkemm ir-rata
tal-progress tvarja:L-Iżvizzera, l-Iżvezja, il-Finlandja, il-Ġermanja,
id-Danimarka u r-Renju Unit huma l-mexxejja fil-qasam tal-innovazzjoni, u
r-rendiment tagħhom fl-innovazzjoni jinsab ogħla sewwa mill-medja
tal-UE. Minn dawn il-pajjiżi, l-Iżvizzera u l-Ġermanja qed itejbu
r-rendiment tagħhom bl-aktar rata mgħaġġla.  
L-Awstrija, l-Irlanda, il-Lussemburgu, il-Belġju, Franza u l-Olanda
huma s-segwaċi fil-qasam tal-innovazzjoni, u r-rendiment
tagħhom jinsab ogħla mill-medja tal-UE. Ir-rendiment tal-Irlanda kien
qed jiżdied bl-ogħla rata f’dan il-grupp, segwita
mill-Awstrija.
Ċipru, l-Iżlanda, l-Estonja, is-Slovenja, ir-Repubblika Ċeka,
in-Norveġja, Spanja, il-Portugall, il-Greċja u l-Italja huma
l-innovaturi moderati, u r-rendiment fl-innovazzjoni tagħhom jinsab
iktar baxx mill-medja tal-UE. Ix-xejra fir-rendiment fl-innovazzjoni ta’
Ċipru tinsab ogħla sew mill-medja għal dan il-grupp, u hija
segwita mill-Portugall.
Malta, l-Ungerija, is-Slovakkja, il-Polonja, il-Litwanja, il-Kroazja,
ir-Rumanija, il-Latvja, il-Bulgarija u t-Turkija huma l-pajjiżi li qed
ilaħħqu u r-rendiment fl-innovazzjoni jinsab ferm inqas mill-medja
tal-UE. Ħafna minn dawn il-pajjiżi qiegħdin ilaħħqu. 
Il-Bulgarija u r-Rumanija kienu qed itejbu r-rendiment tagħhom bl-iktar
rata mgħaġġla.Għal sommarji individwali
tar-rendiment fl-innovazzjoni tas-27 Stat Membru ara l- MEMO/09/18.RENDIMENT FL-INNOVAZZJONI (INDIċI SOMMARJU
TAL-INNOVAZZJONI 2008)
[  ]
Nota: L-Indiċi Sommarju tal-Innovazzjoni (SII – Summary Innovation
Index) huwa kompost minn 29 indikatur li jifirxu minn l-aktar rendiment
baxx possibbli ta’ 0 għar-rendiment massimu possibbli ta’ 1.
L-Indiċi Sommarju tal-Innovazzjoni tal-2008 jirrifletti r-rendiment
fl-2006/2007 minħabba invervall fid-disponibilità tad-dejta.
Negħlbu d-distakk fl-innovazzjoni mal-Istati Uniti u l-ĠappunL-analiżi tad-dejta fil-livell tal-UE turi li kien hemm titjib
sostanzjali kemm f’termini assoluti (meta mqabbel ma’ ħames
snin ilu), u kemm meta mqabbel mal-Istati Uniti u mal-Ġappun. Tqabbil
ma’ firxa iktar wiesgħa ta’ pajjiżi juri wkoll li l-UE
marret relattivament tajjeb meta mqabbel mal-ekonomiji ġodda. Sar progress
partikolari fir-riżorsi umani għall-innovazzjoni (gradwati,
edukazzjoni terzjarja); fl-aċċess għall-broad-band u
d-disponibilità tal-kapital tar-riskju. Madankollu, għad hemm
dgħufijiet fl-investiment privat fejn l-UE tinsab wara l-Istati Uniti u
l-Ġappun fir-riċerka u l-iżvilupp u l-infiq fl-informatika.
Ukoll, minkejja s-sejbiet tar-rapport dwar l-importanza tal-innovazzjoni li mhix
teknoloġika, l-infiq mill-kumpaniji tal-UE fuq dawn l-attivitajiet
tal-innovazzjoni (eż. taħriġ, ippjanar, marketing, tagħmir
ġdid) naqas.
L-innovazzjoni bħala riċetta għall-irkupru
ekonomikuL-analiżi tal-EIS hija bbażata fuq dejta minn qabel il-kriżi
finanzjarja. Madankollu, dawn jenfasizzaw xejriet, punti pożittivi u punti
negattivi eżistenti li jeħtieġ jitqiesu fl-indirizzar
tal-kundizzjonijiet attwali. Il-progress li għamlet l-UE qabel
il-kriżi finanzjarja poġġiet lill-intraprendituri Ewropej
f’qagħda aħjar biex jirkupraw permezz tal-innovazzjoni.
Madankollu, in-nuqqas persistenti ta’ investiment privat fl-innovazzjoni
meta mqabbel mal-kompetituri ewlenin huwa punt negattiv ċar li
jeħtieġ jiġi indirizzat, inkluż permezz ta’
appoġġ pubbliku msaħħaħ għal kumpaniji innovattivi
bħall-Inizjattiva tas-Swieq Ewlenin (ara IP/08/12)
li tkattar id-domanda fis-suq għal prodotti u servizzi ġodda. 
Ir-Rapport tal-Progress tal-Innovazzjoni, li ġie ppubblikat flimkien
mal-EIS, jagħti aktar tagħlimiet u jippreżenta analiżi
esperta indipendenti tal-iżviluppi fil-politiki nazzjonali tal-innovazzjoni
u l-governanza, li tibni fuq rapporti tal-pajjiżi mħejjija minn
esperti indipendenti u li huma disponibbli fuq is-sit tal-internet
tal-inizjattiva PRO INNO. Dan juri xejra lejn appoġġ għal
kumpaniji innovattivi ġodda u strateġiji li jindirizzaw l-isfidi
l-ġodda bħall-bdil fil-klima u l-produttività
tar-riżorsi.
Is-sejbiet tar-rapporti se jintużaw mill-Kummissjoni Ewropea biex
jgħinu fl-evalwazzjoni tas-suċċess tal-politiki attwali dwar
l-innovazzjoni u biex jiġu identifikati l-prijoritajiet futuri.
Sfond:
L-EIS kien ikkummissjonat mid-Direttorat Ġenerali
għall-Intrapriża u l-Industrija tal-Kummissjoni Ewropea, u tħejja
mill-ċentru tat-taħriġ u r-riċerka Ekonomiċi u
Soċjali dwar l-Innovazzjoni u t-Teknoloġija (UNU-MERIT) u r-Rapport
dwar il-Progress fl-Innovazzjoni tħejja minn konsorzju ta’ esperti
mmexxija mill-Università ta’ Ateni u l-Grupp Technopolis.
Ir-rapporti sħaħ jinsabu fil-websajt:
http://www.proinno-europe.eu/metricsGħal aktar informazzjoni ara l- MEMO/09/18,
IP/09/92,
MEMO/09/19
