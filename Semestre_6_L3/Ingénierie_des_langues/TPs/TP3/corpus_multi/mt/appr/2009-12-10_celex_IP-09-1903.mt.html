IP/09/1903   Brussell, l-10 ta’ Diċembru 2009   Id-dominju tal-internet “.eu” issa huwa disponibbli fil-lingwi kollha tal-UE        Mil-lum ’il quddiem, iċ-ċittadini, in-negozji u l-organizzazzjonijiet Ewropej jistgħu jirreġistraw ismijiet tas-siti elettroniċi .eu billi jużaw karattri mit-23 lingwa uffiċjali tal-Unjoni Ewropea.           Dan ifisser li r-reġistranti jistgħu jużaw ismijiet Griegi jew Ċirilliċi bħalma huma      www.     διαδίκτυο     .eu      jew      www.роуминг.eu      .          Dan sar possibbli bis-saħħa ta’ regoli ġodda tal-UE adottati mill-Kummissjoni f’Ġunju 2009 (      IP/09/1044      ).          “Ismijiet Internazzjonalizzati tad-Dominji tad-'.eu', id-Dominju Ewropew tal-Ogħla Livell, huma pass kbir lejn internet tassew globali, u fl-istess ħin lokali.  Ħafna utenti tal-internet ġejjin minn pajjiżi li fihom il-lingwi ma humiex ibbażati fuq l-alfabett Latin, mill-‘a saz-z’  , u naturalment ikunu jridu jużaw l-alfabetti tagħhom,” qalet Viviane Reding, il-Kummissarju tal-UE għas-Soċjetà tal-Informazzjoni. “It-tnedija ta’ ismijiet internazzjonali tad-dominji taħt id-.eu tkompli taqdi dejjem aktar il-ħtiġijiet ta’ Ewropa multilingwi u multikulturali.”   L-Ismijiet Internazzjonalizzati tad-Dominji (IID) huma ismijiet ta’ dominji li fihom karattri oħra flimkien mas-26 karattru tal-alfabett Latin “a” saz-“z”, in-numri “0” sad-“9” u s-“-”. Sal-lum, dawk li jirreġistraw ismijiet ta’ dominji taħt id-“.eu” setgħu jagħmlu dan biss permezz ta’ sett limitat ta’ karattri, iżda issa hemm firxa wiesgħa ta’ karattri differenti użati fid-diversi lingwi uffiċjali tal-UE li jistgħu jiġu rreġistrati.     Il-Kummissjoni ddeċidiet li d-dominju Ewropea tal-ogħla livell .eu għandu joffri l-karattri mil-lingwi uffiċjali kollha tal-UE (   IP/09/1044  ). L-IIDs huma mod biex dan jitħalla jsir. Issa se jkun possibbli li jiġu rreġistrati taħt id-“.eu” ismijiet li fihom ikun hemm karattri bħall-“à”, “ą”, “ä”, “ψ” jew “д”. Iċ-ċittadini, in-negozji u l-organizzazzjonijiet Ewropej se jkunu jistgħu jirreġistraw ismijiet tad-dominju bl-ittri li ma jinstabux fl-alfabett Latin, li hi ħaġa essenzjali għal lingwi bħall-Grieg u l-Bulgaru. Apparti minn hekk, dawk li jitkellmu bl-Ispanjol u bil-Bask jistgħu jirreġistraw ismijiet bl-"ñ", filwaqt li dawk li jitkellmu bil-Franċiż, bil-Portugiż u bil-Katalan jistgħu jużaw l-ittra "ç".   Il-multilingwiżmu ilu aspett importanti ħafna tad-“.eu” minn meta fetħu r-reġistrazzjonijiet fl-2006. Il-qafas legali jipprevedi, pereżempju, li r-reġistrazzjoni tal-ismijiet tad-dominji .eu u l-komunikazzjoni tad-deċiżjonijiet rigward ir-reġistrazzjoni għandhom ikunu possibbli fil-lingwi uffiċjali kollha tal-Komunità. Tipprovdi wkoll għar-reġistrazzjoni tal-ismijiet tad-dominji fil-karattri alfabetiċi kollha tal-lingwi uffiċjali.    Il-passi li jmiss    Mil-lum ’il quddiem, ismijiet taħt id-Dominju tal-Ogħla Livell .eu se jibbenefikaw minn Isem Internazzjonalizzat tad-Dominju. Pereżempju fl-europa.eu, “.eu” huwa d-dominju tal-ogħla livell filwaqt li “europa” huwa l-isem irreġistrat taħt dan id-Dominju tal-Ogħla Livell.     Il-Kummissjoni qiegħda taħdem ukoll biex jiġu introdotti varjanti internazzjonalizzati tal-ismijiet tad-dominji fuq l-ogħla livell għad-.eu (eż. “eu” bil-karattri Griegi jew Ċirilliċi) malajr kemm jista’ jkun. Il-Kummissarju Reding infurmat lis-CEO tal-  ICANN  (il-Korporazzjoni tal-Internet għal Ismijiet u Numri Assenjati), Rod Beckstrom dwar il-pjanijiet tal-Kummissjoni fil-Forum dwar il-Governanza tal-Internet f’Novembru (  IP/09/1717 ). Meta l-ICANN tapprova ismijiet internazzjonali tad-dominji fuq l-Ogħla Livell għad-.eu, ir-reġistranti tal-UE se jkunu jistgħu jirreġistraw indirizz sħiħ tal-internet bil-karattri tagħhom (eż. kemm “europa” kif ukoll “.eu”).    L-isfond    .eu huwa d-dominju tal-ogħla livell tal-Europa, stabbilit mill-UE imma operat mill-organizzazzjoni privata li ma toperax bi skopijiet ta' qligħ, il-  EURid . Dan il-konsorzju ta’ reġistri Belġjani, Ċeki, Taljani, Żvediżi u Sloveni beda l-operazzjonijiet .eu fl-2005.     Sal-lum, jeżistu aktar minn 3 miljun isem ta’ dominji .eu (   IP/09/536  )    Għal aktar tagħrif     MEMO/08/218      Annex   Ten largest top level domains by number of registered domain names (as of 30 September 2009)       TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid        Growth of .eu domains 2007-2009 by country of residence of registrants       Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
