IP/09/552
Brussell, 8 ta’ April 2009Il-Kummissjoni tiġġieled
il-ħlasijiet tardMinkejja xi titjib li sar matul dawn
l-aħħar snin, il-ħlasijiet tard fi tranżazzjonijiet
kummerċjali bejn kumpaniji jew bejn negozji u awtoritajiet pubbliċi
għadhom isiru fl-UE. Dan ixekkel l-iżvilupp tan-negozju
u saħansitra qed ikun kaġun ta’ fallimenti ta’ kumpaniji
li darba kienu vijabbli, b’mod partikulari jekk ikunu Intrapriżi
Żgħar jew ta’ Daqs Medju (SMEs). Sfortunatament sa issa
l-kultura tal-ħlas ta’ awtoritajiet pubbliċi mhux dejjem hija
waħda ta’ min ifaħħarha. Meta titqies il-kriżi
attwali, diversi Stati Membri għalhekk bdew jittrattaw din il-kwistjoni
f’livell nazzjonali. 
Fuq il-bażi ta’ impenn fl-Att dwar in-Negozji
ż-Żgħar, il-Kummissjoni llum qed tissuġġerixxi
approċċ politiku ġdid biex tittratta s-sitwazzjoni dwar
il-ħlasijiet tard u tipproponi bidliet sostanzjali għad-direttiva
tas-sena 2000 dwar il-ħlas tard.  Il-Kummissjoni qed
tissuġġerixxi li awtoritajiet pubbliċi għandhom jagħtu
l-eżempju u għandhom – bħala regola – jħallsu
l-kontijiet tagħhom fi żmien 30 ġurnata. B’mod
parallel, il-Kummissjoni qed tikkommetti ruħha li tħaffef il-ħlas
ta’ oġġetti u servizzi biex b'hekk tkun qed tissodisfa l-miri
għall-ħlas ta' kontijiet u, f'għadd ta' każijiet,
saħansitra tnaqqas iż-żmien tal-ħlas għal taħt
il-perjodu legali attwali.
Il-Viċi President tal-Kummissjoni Ewropea Günter Verheugen,
responsabbli għall-Intrapriża u l-Industrija, stqarr:
“Il-ħlas tard minn amministrazzjonijiet pubbliċi ma
għandux jibqa’ jiġi ttollerat. Il-proposta ta’ llum
tipprovdi impetu importanti biex tingħeleb il-kriżi ekonomika billi
tgħin biex ikunu evitati aktar fallimenti u billi tippromwovi d-dħul u
l-ħruġ tal-flus tan-negozji biex tkun imsaħħa
l-kompetittività tal-intrapriżi Ewropej fuq medda twila ta’
żmien.”
Il-bidliet proposti jirriflettu l-importanza ta’ ħlasijiet
fil-pront lin-negozji, u speċjalment lill-SMEs:Bħala regola awtoritajiet pubbliċi għandhom iħallsu fi
żmien 30 ġurnata inkella jkollhom iħallsu imgħax,
kumpens għal spejjeż ta’ rkupru u kumpens b’rata fissa
ta’ 5 % tal-ammont dovut, li jibda jgħodd mill-ewwel
ġurnata tad-dewmien. F’każijiet li jkunu tassew ġustifikati
l-perjodi ta’ ħlas jistgħu jkunu itwal.
Il-libertà li wieħed jagħmel kuntratt se tkun irrispettata
f’relazzjonijiet bejn negozju u negozju, iżda fil-każ ta’
dewmien in-negozji se jkunu intitolati li jitolbu imgħax fuq ħlas tard
u kumpens għal spejjeż ta’ rkuprar. 
Ir-regoli dwar kuntratti inġusti bil-kbir se jsiru iktar
stretti.Din il-proposta għandha l-mira li ttejjeb id-dħul
u l-ħruġ tal-flus tan-negozji Ewropej u li dan huwa partikularment
importanti fi żmenijiet ta’ tnaqqis fl-attività ekonomika. Hija
għandha l-għan ukoll li tiffaċilita l-funzjonament bla xkiel
tas-suq intern permezz tat-tneħħija ta’ ostakoli relatati
għal tranżazzjonijiet kummerċjali transkonfinali.
Hija se tikseb dan billi tipprovdi lill-kredituri bi strumenti li
jgħinuhom jeżerċitaw b’mod sħiħ u effettiv
id-drittijiet tagħhom meta jkunu mħallsa tard u billi tikkonfronta
lill-amministraturi pubbliċi b’miżuri li
jiskuraġġixxuhom b’mod effettiv milli jħallsu tard.
Aktar informazzjoni:
http://ec.europa.eu/enterprise/regulation/late_payments/index.htmL-Att dwar
in-Negozji Żgħar
