IP/09/218
Brussell, il-5 ta' Frar 2009Favur id-Diversità. Kontra
d-Diskriminazzjoni': l-artikoli rebbieħa tal-unuri UE għal din
is-senaIl-premju tal-UE għall-ġurnalisti
'Għad-Diversità. Kontra d-Diskriminazzjoni' ngħata
llum lil artikolu Franċiż dwar plejers tal-futbol gay, f'rabta ma'
artikolu Daniż dwar nisa li jikkonvertu għall-Iżlam. Artikolu
Portugiż ħa t-tielet premju filwaqt li l-Premju Roma ntrebaħ minn
ġurnalista Grieg. Iċ-ċerimonja tal-għoti ta' premijiet se
ssir fi Praga llejla fil-Palazz Kaiserstejnsky.
"Il-midja għandha rwol ewlieni fil-ġlieda kontra
d-diskriminazzjoni, il-preġudizzji u l-isterjotipi," stqarr is-Sur
Vladimír &#352;pidla, il-Kummissarju tal-UE għall-Opportunitajiet
Indaqs. "Il-valuri tad-diversità u l-koeżjoni soċjali huma wisq
aktar importanti fil-kuntest attwali soċjali, ekonomiku u finanzjarju."
Fiċ-ċerimonja ta' llum, il-Kummissjoni Ewropea mistennija tonora
lil dawk il-ġurnalisti li permezz ta' kitbiethom, jgħinu fit-trawwim
ta' għarfien aħjar tal-benefiċċji tad-diversità u li
jinkuraġġixxu lill-qarrejja biex jikkunsidraw aktar mill-qrib temi
dwar id-diskriminazzjoni u l-inugwaljanza. Din is-sena, il-Kummissjoni qed
tiddedika Premju Speċjali għal artikolu li jikkonċentra fuq
kwistjonijiet tar-Roma.
Pascale Krémer, ġurnalist ma' Le Monde, tirbaħ l-ewwel
premju konġunt bl-artikolu tagħha “Homophobie et
football. la leçon de Chooz” (L-omofobija u l-futbol –
Il-lezzjoni ta' Chooz) dwar plejers gay f'tim tal-futbol lokali. Dan l-artikolu
janalizza kif id-dinja kummerċjalista tal-futbol li tħalli
l-qliegħ tgħin biex tipperpetwa d-diskriminazzoni kontra l-gays u
l-leżbjani iżda jeżamina wkoll il-miżuri pożittivi
meħuda mill-legi tal-futbol madwar l-Ewropa biex jegħlbuha.
L-ewwel premju konġunt l-ieħor imur għal Ole Hall,
ġurnalist mal-Morgenavisen Jyllands-Posten Daniża. L-artikolu
tiegħu “Danske muslimer udsat for chikane” (Il-Musulmani
Daniżi huma soġġetti għall-fastidju) jiżvela kif nisa
Daniżi li jikkonvertu għall-Iżlam f'daqqa waħda jsibu
rwieħhom f'minorità viżibbli ħafna fil-pajjiż
tagħhom tal-oriġini minn membri ta' maġġoranza li kienu
qabel. Bħala tali, dawn jiffaċċjaw l-istess preġudizzji u
ostilità mis-soċjetà bħala Musulmani mwielda minn
ġenituri barranin. 
Christiana Martins u Marisa Antunes jirbħu t-tielet post bl-artikolu
tagħhom “Elite à prova de racismo” (Elite
mingħajr razziżmu) dwar ċittadini Portugiżi ġejjin minn
ambjent ta' minoranza li għamlu suċċess f'ħajjithom u li
rebħu fuq ostakoli kulturali. Dan ġie ppubblikat fil-gazzetta
Portugiża li toħroġ darba fil-ġimgħa
Expresso.
Il-premju Speċjali Roma jmur għand Mika Kontourousi, ġurnalist
mal-Eleftheros Tipos li kiteb l-artikolu “Η
&#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;”
(Yuzyan "tkisser" il-fruntieri tat-tribù tagħha). Dan l-artikolu
jiddiskrivi l-problemi li jiffaċċjaw in-nisa Roma meta jippruvaw jimxu
lil hinn mir-rwoli tradizzjonali tagħhom fis-soċjetà.
Iċ-ċerimonja tal-għotja ta' premijiet se tkun parti minn
seminar dwar 'Il-Midja għad-Diversità', organizzat mill-Kummissjoni
Ewropea. Dan is-seminar għandu jippreżenta r-riżultati ta' studju
pan-Ewropew dwar prattika tajba minn u dwar il-midja fit-trattament
tad-diskriminazzjoni u l-promozzjoni tad-diversità. Għandu jlaqqa'
flimkien aktar minn 80 professjonist tal-midja, korpi dwar l-ugwaljanza u
Organizzazzjonijiet Mhux Governattivi minn madwar l-Ewropa.  
L-iskema tal-Premju Ġurnalista hija waħda minn firxa wiesgħa
ta' attivitajiet biex jitqajjem għarfien li qed isiru bħala parti
mill-kampanja ta' informazzjoni tal-UE bit-tema: 'Għad-Diversità.
Kontra d-Diskriminazzjoni.' L-Istampa taż-Żgħażagħ
Ewropej u l-Assoċjazzjoni tal-Ġurnalisti Ewropej huma msieħba ta'
din l-edizzjoni ta' Premijiet.
Il-kitbiet rebbieħa tal-iskema tal-Premju Ġurnalista
ntagħżlu minn 'il fuq minn 545 artikolu mis-27 Stat Membru
li waslu bejn l-1 ta' Jannar u l-31 ta' Ottubru 2008.
Il-membri tal-ġurija enfasizzaw il-kwalità għolja tal-artikoli li
tressqu. L-erba' rebbieħa Ewropej għandhom jirċievu għoti
kull wieħed għal vjaġġ ta' riċerka lejn pajjiż
tal-UE tal-għażla tagħhom.
Ara wkoll il-MEMO/09/51
Aktar tagħrif
Il-Premju Ġurnalista 2008 
http://journalistaward.stop-discrimination.infoKampanja 'Favur id-Diversità. Kontra d-Diskriminazzjoni.'
http://www.stop-discrimination.info/361.0.html
Studju dwar il-Midja għad-Diversità 
http://www.media4diversity.eu/
