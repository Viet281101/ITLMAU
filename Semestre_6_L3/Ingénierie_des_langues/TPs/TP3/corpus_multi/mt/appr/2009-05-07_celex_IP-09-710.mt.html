IP/09/710
Brussell, is-7 ta' Mejju 2009It-Telekomunikazzjoni: Il-Kummissjoni
taġixxi fuq ir-rati ta' terminazzjoni biex tħeġġeġ
il-kompetizzjoniIllum il-Kummissjoni Ewropea stabbiliet gwida
ċara għar-regolaturi tat-telekomunikazzjoni tal-UE dwar
il-metodu bbażat fuq l-ispejjeż li għandu
jintuża għall-kalkolu tar-rati ta' terminazzjoni - it-tariffi
bl-ingrossa li jiffissaw l-operaturi għall-konnessjoni tas-sejħa minn
netwerk ta' operatur ieħor li huma parti mill-kont tat-telefown ta'
kulħadd. Il-gwida tiġi fl-għamla ta' ''Rakkomandazzjoni'' u
r-regolaturi nazzjonali għandhom l-obbligu li jagħtuha ''importanza
kbira''. Ir-rakkomandazzjoni tindika speċifikament li r-rati ta'
terminazzjoni fuq il-livell nazzjonali għandhom ikunu bbażati biss fuq
l-ispejjeż reali li jkollu operatur effiċjenti sabiex jistabbilixxi
l-konnessjoni. L-eliminazzjoni ta' tagħwiġ ta' prezzijiet bejn
l-operaturi tat-telefown fl-UE kollha għandha tbaxxi l-prezzijiet
tal-konsum għal sejħiet bil-leħen fl-Istati Membri kif ukoll
bejniethom u b'hekk il-klijenti fin-negozju u fid-djar jiffrankaw mill-inqas
EUR 2 biljuni bejn l-2009 u l-2012. Tgħin ukoll l-investiment u
l-innovazzjoni fis-settur tat-telekomunikazzjoni kollu kemm hu. Ir-rati ta'
terminazzjoni tas-sejħiet bil-mowbajl ivarjaw ħafna fl-UE fl-2008 minn
EUR 2.00 ċenteżmi kull minuta (f'Ċipru) sa EUR 15-il
ċenteżmu kull minuta (fil-Bulgarija). Ir-rati ta' terminazzjoni
tas-sejħiet bil-mowbajl (medja ta' EUR 8.55 ċenteżmi kull
minuta) huma wkoll tipikament  għaxar darbiet ogħla minn rati ta'
terminazzjoni tas-sejħiet minn telefowns fissi. Ir-rati ogħla ta'
terminazzjoni tas-sejħiet bil-mowbajl jagħmluha aktar diffiċli
għall-operaturi tat-telefonija fissa u mobbli żgħar biex
jikkompetu mal-operaturi tat-telefonija mobbli kbar. Is-suq Waħdieni u
l-kompetittività tal-Ewropa jiddgħajfu minħabba dawn
id-diverġenzi u l-approċi regolatorji differenti. 
''Minkejja l-isforzi ta' xi regolaturi nazzjonali sabiex ir-rati ta'
terminazzjoni jinġiebu eqreb lejn l-ispejjeż reali tagħhom, dawn
jibqgħu differenti fl-UE kollha b'qabża kbira bejn ir-rati ta'
terminazzjoni tas-sejħiet mobbli u dawk tas-sejħiet fissi. Dan ma
jikkonformax mal-konverġenza li dejjem qed tiżdied bejn it-telefonija
fissa u dik mobbli u jista' jwassal għal tagħwiġ serju
tal-kompetizzjoni  bejn l-Istati Membri u l-operaturi,'' qalet Viviane
Reding, il-Kummissarju tal-UE għat-Telekomunikazzjoni. ''Il-Kummissjoni
ddeċidiet li tintervjeni llum kontra dan it-tagħwiġ
tal-kompetizzjoni fis-Suq Waħdieni,li jitfa' lura l-investiment fit-tibdil
tan-netwerks fissi għal dawk tal-fibra u li fl-aħħar
mill-aħħar huwa l-konsumatur li jħallas għalihom.'' 
"Li r-rati ta' terminazzjoni jinġiebu għal livell
effiċjenti għandu jżid il-kopmpetizzjoni
għall-benefiċċju tal-konsumaturi Ewropej," qal il-Kummissarju
tal-UE għall-Kompetizzjoni Neelie Kroes: “Approċ rigoruż
u armonizzat fir-rigward tar-regolament biss jista' jiżgura li
t-tagħwiġ eżistenti tal-kompetizzjoni jitneħħa fl-UE
kollha kemm hi u li jitwieldu prodotti ġodda innovattivi li jikkombinaw
sejħiet fissi ma' dawk mobbli. Din hija r-raġuni għaliex
id-Deċiżjoni tal-Kummissjoni llum hija l-qofol fl-iżvilupp
pro-kompetittiv tar-regolament tat-telekomunikazzjoni tal-UE. "
Sabiex jitwettaq il-potenzjal sħiħ tas-suq waħdieni
tat-telekomunikazzjoni, ir-Rakkomandazzjoni tal-Kummissjoni tistabbilixxi
l-fatturi tal-ispejjeż li r-regolaturi nazzjonali tat-telekomunikazzjoni
tal-UE kollha għandhom iqisu meta jistabbilixxu r-rati ta' terminazzjoni li
mhumiex prezzijiet tas-suq, iżda huma regolati minn regolaturi nazzjonali.
Dan għandu jwassal biex ir-rati ta' terminazzjoni jinżlu għal
livell konsiderevolment iktar baxx mil-lum (għal bejn wieħed u
ieħor EUR 1.5 ċenteżmu sa EUR 3 ċenteżmi kull
minuta sa tmiem l-2012, skont dokument ta' ħidma tal-persunal
tal-Kummissjoni li jakkumpanja r-Rakkomandazzjoni). Ir-rati ta' terminazzjoni
għandhom ikunu bbażati fuq l-ispejjeż ta' operatur
effiċjenti u għandhom japplikaw għall-operaturi kollha fl-istess
livell. L-eċċezzjonijiet huma permessi f'ċerti kundizzjonijiet,
għal perjodu limitat ta' żmien, għad-differenzi tal-ispejjeż
li mhumiex fil-kontroll tal-operatur.
Il-Kummissjoni
identifikat xi inkonsistenzi fl-Ewropa kollha f'valutazzjoni li saret madwar 120
proposti regolatorji minn regolaturi tat-telekomunikazzjoni li jirrigwardaw
ir-rati ta' terminazzjoni ta' dawn l-aħħar 6 snin. Ir-rati ta'
terminazzjoni tas-sejħiet mobbli, (medja ta' EUR 8.55
ċenteżmi kull minuta) huma wkoll madwar 10 darbiet iktar
għoljin mir-rati ta' terminazzjoni ta' linja fissa (li għandhom firxa
medja minn EUR 0.57/min sa EUR 1.13 ċenteżmi kull minuta).
Ir-regolatur Franċiż ARCEP jistima li r-rati ta' terminazzjoni
tas-sejħiet mobbli effiċjenti għandhom ikunu bejn EUR 1.00
ċenteżmu u EUR 2.00 ċenteżmu kull minuta. 
Sussidju indirett għal operaturi tat-telefonija mobbli
Għall-Kummissjoni, dawn il-varjazzjonijiet ma jistgħux ikunu
ġġustifikati mid-differenzi fl-ispejjeż, fin-netwerks jew
fil-karatteristiċi nazzjonali ta' bażi. Huma sussidju indirett ta'
benefiċċju għall-operaturi tat-telefonija mobbli li għandhom
sehem kbir mis-suq u li jagħmlu l-ħsara lill-operaturi
iżgħar tat-telefonija fissa. Huma jiggwidaw ukoll il-fondi diretti 'l
bogħod mill-investimenti kritiċi bħalma huma t-tibdil għal
netwerks tal-internet b'veloċità għolja, u jfixklu s-servizzi
innovattivi bħalma huma prodotti fissi-mobbli pakketti ta' sejħiet bi
prezz kompetittiv. 
Ir-rati ta' terminazzjoni huma kemm dħul kif ukoll spiża
għall-operaturi: meta l-operatur jagħmel inqas dħul minnhom,
operatur ikollu inqas spejjeż. Matul il-perjodu ta' erba' snin
mill-2009-2012, hekk kif ir-regolaturi jimxu mal-approċċ l-aktar
konsistenti enfasizzat fir-Rakkomandazzjoni, l-operaturi żgħar
tat-telefonija mobbli (li ma jibagħtux traffiku tas-sejħiet lil
netwerks oħra) jistennew li jħallsu inqas mill-kompetituri ikbar
minnhom, l-operaturi tat-telefonija fissa jistgħu jaqilgħu mill-inqas
EUR 2 biljuni ta' dħul addizzjonali, billi jħallsu rati
tat-terminazzjoni iktar baxxi u bbażati fuq l-ispiża għal
sejħiet minn telefowns fissi sa mobbli u l-konsumatur huwa mistenni li
jiffranka mill-inqas EUR 2 biljuni. L-impatt fit-tul se jkun
saħansitra ikbar meta l-operaturi jiġġeneraw dħul ġdid,
l-operaturi ġodda jkollhom l-inċentiv jidħlu fis-suq u jikbru u
l-konsumatur igawdi minn prezzijiet iktar baxxi u servizz innovattiv ikbar.
Ir-regolaturi nazzjonali tal-UE kollha għandhom japplikaw l-approċ
rakkomandabbli għar-rati ta' terminazzjoni sal-aħħar tas-sena
2012. Madankollu, ir-regolaturi nazzjonali li għandhom riżorsi
limitati jistgħu jużaw approċi differenti għal perjodu
limitat ieħor sakemm qed jiksbu l-istess riżultat pro-kompetittiv.
Sfond
Ir-Rakkomandazzjoni
tal-lum fuq ir-regolament tar-rati ta' terminazzjoni fl-UE issegwi
konsultazzjoni tal-pubbliku (minn Ġunju sa Settembru 2008 (IP/08/1016)
u tal-Istati Membri (minn Ottubru 2008 sa Frar 2009), kif ukoll
30 jum ta' skrutinju mill-Parlament Ewropew. 
Skont l-Artikolu 19 tad-Direttiva Qafas fuq ir-regoli
tat-telekomunikazzjoni tal-UE, il-Kummissjoni tarmonizza l-applikazzjoni
tar-regoli tat-telekomunikazzjoni tal-UE fis-Suq Waħdieni sabiex
tippromwovi l-kompetizzjoni u l-benefiċċji tal-konsumatur..
Ara wkoll MEMO/09/222
Ir-Rakkomandzzjoni u d-Dokumnt ta' Ħidma tal-Persunal huma
disponibbli hawnhekk: 
http://ec.europa.eu/information_society/policy/ecomm/implementation_enforcement/article_7/index_en.htm
Il-pożizzjoni tal-Grupp Ewropew ta' Regolaturi dwar ir-rati ta'
terminazzjoni: 
http://www.erg.eu.int/doc/publications/erg_07_83_mtr_ftr_cp_12_03_08.pdfAnnex[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
