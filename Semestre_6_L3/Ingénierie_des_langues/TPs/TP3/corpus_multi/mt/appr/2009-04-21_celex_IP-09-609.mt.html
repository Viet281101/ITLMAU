IP/09/609
Brussell, il-21 ta’ April 2009Żoni Inqas Iffavoriti:
Il-Kummissjoni tintensifika l-kooperazzjoni mal-awtoritajiet nazzjonali biex
tissimplifika u timmira aħjar l-għajnunaIllum, il-Kummissjoni Ewropea adottat
Komunikazzjoni li twitti t-triq għal klassifikazzjoni
ġdida ta’ żoni agrikoli bi żvantaġġi naturali.
Bl-għajnuna ta’ esperti xjentifiċi, il-Kummissjoni identifikat
tmien kriterji pedoklimatiċi (jiġifieri ta’ ħamrija u
ta’ klima) bħala l-bażi għall-klassifikazzjoni ta’
dawn iż-żoni b’mod ċar u oġġettiv. Madankollu,
qabel ma tippreżenta proposta leġiżlattiva, il-Kummissjoni
teħtieġ iktar dejta biex tivvaluta l-fattibbiltà tagħhom.
Għalhekk, l-Istati Membri ntalbu li jipprovdu simulazzjonijiet billi
jużaw dejta nazzjonali ħalli juru kif jistgħu jaħdmu
l-kriterji. Huwa probabbli li s-sistema ta' klassifikazzjoni ġdida
tidħol fis-seħħ fl-2014; sadanittant tibqa’
fis-seħħ is-sistema attwali. Dan l-eżerċizzju ta’
reviżjoni ma jaffettwax iż-żoni tal-muntanji (li diġà
huma kklassifikati abbażi tal-kriterji ta’ għan komuni) jew
żoni bi żvantaġġi speċifiċi (pereżempju
gżejjer u żoni kostali) li huma kklassifikati skont dawk
l-iżvantaġġi speċifiċi.
“Id-delimitazzjoni ta’ żoni bi żvantaġġi
naturali għall-agrikoltura teħtieġ li tiġi rrazzjonalizzata
u l-għajnuna tkun immirata aħjar. Huwa fl-interess tal-bdiewa u
tagħna lkoll li dawn iż-żoni jibqgħu jintużaw
għall-biedja sabiex tiġi evitata l-ħsara ambjentali”, qalet
Mariann Fischer Boel, il-Kummissarju għall-Agrikoltura u l-Iżvilupp
Rurali. “L-għan mhuwiex li jitnaqqsu jew jikbru ż-żoni
inqas iffavoriti, imma li tiġi stabbilita sistema ta’ delimitazzjoni
li hija ċara u trasparenti, filwaqt li jiġu meqjusa
l-partikularitajiet ta’ żona daqshekk kbira u diversa daqs
l-UE.”
Delimitazzjoni ta’ żona iktar sempliċi u
trasparenti
Biex jiġi deċiż jekk żona għandhiex tirċievi
pagament ta’ żona inqas iffavorita, bħalissa madwar l-UE iktar
minn 100 kriterju nazzjonali differenti ħafna. Din id-diversità
ġiet indikata mill-Qorti tal-Awdituri bħala sors possibbli ta'
trattament inekwu. Bl-għajnuna ta’ esperti xjentifiċi,
il-Kummissjoni identifikat tmien kriterji
pedoklimatiċi[1] li
jistgħu jkunu bażi tajba għall-oġġettività u li
jikklassifikaw dawn iż-żoni b’mod ċar. 
Madankollu, il-fattibbiltà ta’ delimitazzjoni ġdida
bbażata fuq dawn il-kriterji teħtieġ li tkun ivvalutata
abbażi tas-simulazzjonijiet imwettqa mill-Istati Membri bl-użu
ta’ dejta nazzjonali dettaljata. 
Immirar imtejjeb
Sabiex jiġu mħarsa l-pajsaġġi, il-ħabitati naturali
u l-bijodiversità, biex jiġu evitati nirien fil-foresti u biex titjieb
il-ġestjoni tal-ilma u tal-ħamrija, huwa kruċjali li
jinżammu sistemi sostenibbli tal-biedja f’żoni fejn il-klima u
l-ħamrija jagħmlu dan kollu diffiċli.
Is-sussidji tal-UE li jħarsu l-biedja f’żoni bħal dawn
għandhom ikunu riservati għal dawk iż-żoni fejn
l-iżvantaġġi naturali huma gravi u jaffetwaw lill-biedja. Il-mod
kif titqassam l-għajnuna lill-irziezet f’dawn iż-żoni
għandu jimmira wkoll l-irziziet li jkunu f’riskju ikbar li
jabbandunaw l-art.
Kooperazzjoni intensa 
Saru iktar minn 100 laqgħa bejn il-Kummissjoni u l-Istati Membri, u
wara konsultazzjoni pubblika mnedija fit-22 ta’ Mejju 2008
ġew riċevuti 121 kontribuzzjoni. Dawn huma miġbura fil-qosor
fil-valutazzjoni tal-impatt li takkumpanja l-Komunikazzjoni.
Il-Komunikazzjoni adottata llum tkompli tinvolvi lill-istituzzjonijiet
tal-UE, ir-reġjuni u l-gruppi interessati fl-użu tal-art agrikola
fl-analiżi li twassal għal delimitazzjoni ġdida
taż-żona.
L-involviment tal-Istati Membri jiżdied billi jagħmlu
simulazzjonijiet li jkunu kruċjali għall-preparazzjoni tal-proposta
tal-Kummissjoni.
Ambitu limitat
Dan l-eżerċizzju ta’ reviżjoni ma jaffettwax
iż-żoni tal-muntanji (li diġà huma kklassifikati abbażi
tal-kriterji ta’ għan komuni) jew żoni bi
żvantaġġi speċifiċi (pereżempju gżejjer u
żoni kostali) li huma kklassifikati skont dawk l-iżvantaġġi
speċifiċi.
Il-passi li jmiss
L-awtoritajiet nazzjonali għandhom jibagħtu s-simulazzjonijiet
tagħhom lill-Kummissjoni sal-21 ta' Ottubru 2009.
X’aktarx li s-sistema ta' klassifikazzjoni ġdida tidħol
fis-seħħ fl-2014.
Iktar tagħrif
Is-sit tal-internet tal-Kummissjoni dwar l-għajnuna lill-bdiewa
f’Żoni Inqas Iffavoriti
http://ec.europa.eu/agriculture/rurdev/lfa/index_en.htmIs-sit tal-internet tal-Kummissjoni dwar il-Politika tal-Iżvilupp
Rurali 2007-2013
http://ec.europa.eu/agriculture/rurdev/index_mt.htm[1] Dawn it-tmien kriterji
huma: It-temperatura baxxa, l-istress mis-sħana, it-tneħħija
tal-ħamrija, is-sura tal-ħamrija u kemm fiha ġebla, il-fond
tal-għeruq tal-ħamrija, il-kwalitajiet kimiċi tal-ħamrija,
il-bilanċ tal-umdità tal-ħamrija u l-pendil tal-ħamrija.
