IP/09/480
Strażburgu, 25 Marzu 2009Jum ir-Rebbiegħa tal-Ewropa 2009:
studenti tal-iskejjel mistiedna jieħdu sehem fi djalogu dwar
il-ġejjieni tal-EwropaIt-tnedija tal-kampanja ta’ “Jum
ir-Rebbiegħa tal-Ewropa” ta’ din is-sena, maħsuba biex
tinkoraġġixxi l-istudenti tal-iskejjel biex jieħdu
sehem f’attivitajiet biex iqajmu kuxjenza dwar kwistjonijiet Ewropej,
saret fil-25 ta’ Marzu fi Strażburgu. Il-Viċi President
tal-Kummissjoni Margot Wallström u Katerina Batzeli, il-President
tal-Kumitat tal-Parlament Ewropew għall-Kultura u l-Edukazzjoni,
iltaqgħu ma’ grupp ta’ studenti li żaru l-Parlament
Ewropew biex ifakkru l-okkażjoni. L-avveniment sar lejliet l-elezzjonijiet
ta' Ġunju għall-Parlament Ewropew.
Jum ir-Rebbiegħa tal-Ewropa hu avveniment ta’ kull sena organizzat
minn network ta’ 31 Ministru tal-Edukazzjoni fl-Ewropa, il-European
Schoolnet, iffinanzjat mill-Kummissjoni Erwopea. Il-motto ta’ din is-sena
hu: “L-ideat imexxu l-Ewropa”, u l-avveniment hu marbut mas-Sena
għall-Kreattività u l-Innovazzjoni. Qegħdin jiġu organizzati
attivitajiet sat-30 ta’ Ġunju fl-iskejjel madwar l-Istati
Membri u f’pajjiżi Ewropej oħrajn, inklużi n-Norveġja,
il-Bosnja-Ħerzegovina u l-Iżvizzera. 
L-attivitajiet jinkludu diskussjonijiet dwar l-Ewropa ma’ kelliema
mistiedna, taħditiet on-line ma' Kummissarji u figuri pubbliċi
oħrajn, dibattiti, kompetizzjonijiet u proġetti oħra biex iqajmu
kuxjenza dwar kwistjonijiet Ewropej. Iż-żgħażagħ huma
mistiedna biex jidħlu f’network ta’ djalogu dwar
il-ġejjieni tad-demokrazija fl-Ewropa.
“Din hija opportunità kbira biex inqajmu l-kuxjenza
taż-żgħażagħ dwar l-importanza tal-UE u tal-Parlament
tagħha – bħala votanti ta' għada, għandhom
bżonn isemmgħu leħinhom illum dwar kwistjonijiet importanti
għalihom" qalet Margot Wallström
“Li nwasslu l-Ewropa liċ-ċittadini tagħha, u aktar minn
hekk lill-ġenerazzjonijiet l-aktar żgħażagħ Ewropej,
lill-istudenti, mhix biss prijorità tal-UE iżda l-aktar element
bażiku tal-aġenda għall-ġejjieni tal-Ewropa” qalet
Katerina Batzeli. “Jum ir-Rebbiegħa tal-Ewropa” huwa mod kif
wieħed jinforma, jinvolvi, jattiva s-soċjetà tal-iskola
b’mod li l-istudenti jistgħu jeżerċitaw id-dritt
tagħhom li jipparteċipaw fil-ħajja demokratika
tal-Unjoni.” 
“Inħarsu ’l quddiem lejn innovazzjoni u kreattività
abbundanti miż-żgħażagħ hekk kif dawn ifasslu
l-ġejjieni tal-Ewropa”, qal Ján Figel, il-Kummissarju inkarigat
mill-edukazzjoni u t-taħriġ. Huwa diġà ħa sehem
f’taħdita on-line mal-iskejjel. “Kull sena, għexur
ta’ eluf ta’ żgħażagħ Ewropej jieħdu sehem
fi programmi Ewropej imfassla speċifikament għalihom. Aċċess
għal informazzjoni tajba dwar l-Ewropa u opportunitajiet biex jiġi
diskuss il-ġejjieni tagħna jikkostitwixxu taħriġ essenzjali
fiċ-ċittadinanza.”
Temi ta’ kampanji ta' Jiem ir-Rebbiegħa tal-Ewropa preċedenti
inkludew id-djalogu interkulturali, diskussjonijiet dwar il-ġejjieni
tagħna, u t-tkabbir tal-Unjoni Ewropea.
S’issa hemm ’il fuq minn 4,000 skola li rreġistraw biex
jieħdu sehem fl-attivitajiet, sostnuti minn riżorsi disponibbli
permezz tas-sit tal-proġett, disponibbli bi 23 lingwa f’
www.springday2009.net 
Il-kelliema li jixtiequ jżuru skola jistgħu jirreġistraw
l-interess tagħhom f’:
http://www.springday2009.net/ww/en/pub/spring2009/misc/back_to_school_apps.cfmIl-lista tal-kelliema mistiedna diġà tinkludi aktar minn
30 MPE, tliet Kummissarji Ewropej u bosta rappreżentanti minn
awtoritajiet nazzjonali u reġjonali, kif ukoll Professuri Universitarji,
esperti u studenti li fil-passat ħadu sehem f’Erasmus.
