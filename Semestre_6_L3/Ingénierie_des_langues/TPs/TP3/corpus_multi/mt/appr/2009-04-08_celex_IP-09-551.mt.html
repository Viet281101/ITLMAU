IP/09/551
Brussell, it-8 ta’ April 2009Il-Kummissjoni tistabbilixxi miri aktar
ibsin għal pagamenti aktar malajr għall-għoti u l-kuntratti
tal-UEIllum ġiet adottata inizzjattiva li
tindroduċi miri ġodda u aktar ibsin għall-pagamenti tal-fondi
tal-UE li huma ġestiti b’mod dirett mill-Kummissjoni
Ewropea. Il-proposti jimmiraw biex isaħħu l-isforzi li attwali u biex
iħaffu l-għoti tal-flus lill-benefiċjarji – bosta drabi
negozji żgħar u awtoritajiet amministrattivi lokali. Huma se japplikaw
għal EUR 15 biljun tal-fondi li għandhom perjodi
speċifiċi ta’ pagamenti li jkopru oqsma bħar-riċerka,
l-edukazzjoni u ż-żgħażagħ, l-enerġija u
t-trasport Waħda mill-miri ċentrali hi li l-perjodi
għall-prefinanzjament inizjali ta' għotjiet u kuntratti tal-UE
jitnaqqsu minn 30 għal 20 ġurnata. Il-proposti jikkomplimentaw
deċiżjonijiet reċenti biex jitħaffu l-pagamenti
għall-proġetti tal-Fondi Strutturali hekk kif imħabbar fil-Pjan
Ewropew ta' Rkupru Ekonomiku (IP/08/1983),
kif ukoll proposti kontra pagamenti li jsiru tard fi tranżazzjonijiet
kummerċjali (IP/09/552).
Dalia Grybauskaitė, il-Kummissarju tal-UE għall-Ipprogrammar
Finanzjarju u l-Baġit qalet li “l-għan tal-proposta tal-lum
hu li r-regoli finanzjarji attwali jintużaw sal-aħħar qatra biex
jitħaffu l-pagamenti diretti ta' madwar 415,000 li l-Kummissjoni
tagħti kull sena". Hi għamlet enfasi dwar din il-porposta
f’waqtha billi żiedet tgħid li "l-klima ekonomika attwali
teħtieġ miżuri immedjati biex jgħinu jiffaċilitaw
is-sitwazzjoni għall-benefiċjarji tal-kreditu. Barra minn hekk,
din l-inizjattiva se tħejji t-triq għal bidliet futuri
għar-regoli finanzjarji tal-UE ppjanati għall-2010 ". 
L-enfasi prinċipali tal-komunikazzjoni hi li jitnaqqsu l-limiti
tal-perjodu tal-prefinanzjament, jew pagamenti inizjali minn 30 għal 20
ġurnata. Dawn il-pagamenti huma l-aktar sempliċi billi ma
jeħtieġu l-ebda mili ta’ karti jew burokrazija kumplessi u
jirrappreżentaw madwar EUR 9.5 biljun. Għal pagamenti
oħra li huma ġestiti b’mod ċentrali (li
jirrappreżentaw madwar EUR 5.5 biljun), il-mira hi li
jitnaqqsu l-perjodi ta’ pagamenti minn 45 għal 30 ġurnata,
b’hekk il-pagamenti tal-Kummissjoni Ewropea ser jiġu konformi
mad-direttiva dwar il-ġlieda kontra l-pagamenti tard
fit-tranżazzjonijiet kummerċjali. Il-Kummissjoni se
tinkoraġġixxi wkoll lis-servizzi tagħha biex iżżied
l-użu tar-rati uniformi u ħlas f’somma waħda
għall-għoti u l-kuntratti li huma ġestiti b’mod
ċentrali. 
Il-fatt li jiġu simplifikati l-proċeduri ġenerali qabel ma
jinbdew il-proġetti jista' jikkontribwixxi għal pagamenti aktar malajr
u b'hekk jiġu introdotti miżuri li joffru lis-servizzi tal-Kummissjoni
l-possibbiltà li jippubblikaw sejħiet għal proposti li jkopru
sentejn minflokk snin individwali u biex jużaw sejħiet standardizzati.
Il-qsim tal-għarfien u tal-esperjenza hu aspett importanti
fl-aċċelerazzjoni tal-pagamenti u d-Direttorat-Ġenerali
tal-Kummissjoni tal-Baġit (DG BUDG) ser ikollu rwol aktar attiv
fl-assistenza ta’ servizzi oħra biex ikunu ssodisfati d-diversi
kondizzjonijiet meħtieġa biex -baġits tagħhom tagħom
ikunu impenjati mingħajr telf ta' żmien. L-introduzzjoni ta’
proċeduri aċċelarati għall-ksib u l-għoti ser ikunu
mħeġġa kull fejn ikun possibbli.
Is-servizzi tal-Kummissjoni se jkunu obbligati jirrapportaw b’mod
formali fir-rapporti dwar l-attivita ta’ kull sena dwar il-kisbiet
ta’ dawn il-miri.
