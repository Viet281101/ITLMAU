IP/09/303
Brussell, it-23 ta' Frar 2009Il-Kummissjoni tiffoka fuq il-prevenzjoni
tad-diżastri u t-tnaqqis tar-riskji fl-Ewropa u lil hinn
minnhaIllum il-Kummissjoni Ewropea adottat żewġ
Komunikazzjonijiet marbutin mal-prevenzjoni tad-diżastri:
strateġija Komunitarja għat-tnaqqis tal-impatt tad-diżastri
naturali u dawk ikkawżati mill-bniedem fl-UE, u strateġija ta’
appoġġ għat-tnaqqis tar-riskji ta’ diżastri
fil-pajjiżi li qegħdin jiżviluppaw. Dawn il-Komunikazzjonijiet,
adottati bħala pakkett wieħed, jirrappreżentaw l-ewwel tentattiv
biex jiġi stabbilit approċċ aktar strateġiku,
speċjalment fid-dawl tar-riskji miżjuda minħabba t-tibdil
fil-klima. L-azzjoni proposta fuq il-livell Komunitarju tiffoka fuq oqsma fejn
approċċ komuni jkun aktar effettiv minn approċċi nazzjonali
separati, bħalma huma l-iżvilupp tal-għarfien, il-ħolqien
ta' netwerks ta' atturi u politiki, u t-titjib fil-prestazzjoni tal-istrumenti
Komunitarji eżistenti għall-prevenzjoni tad-diżastri. F'dak li
jirrigwarda l-pajjiżi li qegħdin jiżviluppaw, il-Kummissjoni
qiegħda tfassal strateġija biex tgħin fit-tnaqqis tal-impatt
tad-diżastri naturali fuq pajjiżi meqjusa ta' riskju għoli.
Iż-żewġ Komunikazzjonijiet jikkontribwixxu lejn
l-implimentazzjoni tal-Qafas ta’ Hyogo għall-azzjoni fil-perjodu
2005-2015, adottat fil-konferenza dinjija dwar it-tnaqqis tad-diżastri.Il-Kummissarju għall-Ambjent, Stavros Dimas, qal: "Id-diżastri
naturali huma theddida dejjem akbar li fl-Istati Membri tal-UE, u huwa mistenni
li jkomplu jiżdiedu u jsiru aktar gravi fis-snin li ġejjin
minħabba l-effetti tat-tibdil fil-klima. Għandna nagħmlu kulma
nistgħu sabiex innaqqsu l-impatt tagħhom, billi nkunu ppreparati
għalihom kemm jista' jkun. Din il-Komunikazzjoni hija l-ewwel pass, u pass
importanti, li tniedi proċess fit-tul għall-azzjoni Komunitarja f'dan
il-qasam."
Il-Kummissarju Ewropew għall-Iżvilupp u l-Għajnuna Umanitarja,
Louis Michel, qal: "Meta tsunami jew uragan jolqot il-poplu, iġib
miegħu ħerba sħiħa u jgħakkes sew il-fqar mad-dinja
kollha. Aħna nafu li l-prevenzjoni hi aqwa mill-kura. L-investiment
fit-tnaqqis tar-riskji qabel ma jsir diżastru jagħmel ħafna aktar
sens finanzjarju meta mqabbel mal-għoti ta’ għajnuna umanitarja
wara. Nafu wkoll li bit-tibdil fil-klima, is-sitwazzjoni kulma tmur qed issir
aktar serja, u għaldaqstant irridu naġixxu issa. Jiena nemmen li
t-tnaqqis tar-riskji tad-diżastri għandu jgħin biex isalva
l-ħajja ta’ miljuni ta’ nies, u li jkun arma ewlenija
fil-ġlieda kontra l-faqar madwar id-dinja." 
Il-prevenzjoni:  valur miżjud fuq il-livell tal-UE
Il-Komunikazzjoni dwar il-prevenzjoni tidentifika oqsma fejn l-azzjoni fuq
il-livell Komunitarju tista' tipprovdi valur miżjud. Dawn jinkludu:
l-istabbiliment ta’ inventarju Komunitarju tat-tagħrif eżistenti
u tal-aqwa prattiċi; l-iżvilupp ta’ linjigwida dwar l-immappjar
tar-riskji u l-perikli; il-ħolqien ta’ netwerks ta’ atturi u
politiki matul iċ-ċiklu kollu tal-ġestjoni tad-diżastri,
b'aktar taħriġ u tqajjim tal-kuxjenza; it-titjib tal-aċċess
għal sistemi ta’ twissija bikrija; u l-immirar aktar effiċjenti
tal-fondi Komunitarji.
It-tnaqqis tar-riskji ta’ diżastru: obbligatorju
għat-tnaqqis sostenibbli tal-faqar
Il-Komunikazzjoni dwar it-tnaqqis tar-riskji ta’ diżastru
tistipula l-azzjonijiet prijoritarji li ġejjin:it-tisħiħ tad-djalogu politiku ma' pajjiżi li qegħdin
jiżviluppaw; 
l-integrazzjoni tat-tnaqqis tar-riskji ta’ diżastru fil-politika
u l-azzjoni kemm tal-UE kif ukoll tal-pajjiżi li qegħdin
jiżviluppaw, inkluż l-appoġġ tal-UE għall-investimenti
nazzjonali ta’ tnaqqis tar-riskji;
l-iżvilupp ta’ pjanijiet reġjonali, bl-ewwel wieħed
fil-Karibew: dawn il-pjanijiet ta’ azzjoni għandhom jinkludu,
pereżempju, l-appoġġ għal kampanji ta’ tqajjim
ta’ kuxjenza.L-UE sejra tfassal l-azzjonijiet
speċifiċi kollha mistennija fi pjan ta’ implimentazzjoni, li
għandu jkun lest sa Ġunju 2009. 
Sfond
F'Marzu 2008, il-Kummissjoni Ewropea adottat Komunikazzjoni dwar
it-Tisħiħ tal-Kapaċità tal-Unjoni fir-Reazzjoni
għad-Diżastri (COM(2008) 130). Din il-Komunikazzjoni ssegwi
strateġija integrata li tkopri kull stadju tad-diżastri
(il-prevenzjoni, it-tħejjija, ir-rispons immedjat, l-irkupru), li
tindirizza kull tip ta’ diżastru (fl-UE u barra minnha, naturali jew
ikkawżat mill-bniedem), u li tkopri l-istrumenti kollha tal-UE kif ukoll
tal-koordinazzjoni interistituzzjonali. Dik il-Komunikazzjoni inkludiet ukoll
anness speċifiku dwar in-nirien fil-foresti. Il-Komunikazzjoni ħabbret
iż-żewġ proposti dwar il-prevenzjoni u dwar strateġija
tal-UE għat-tnaqqis tar-riskji ta’ diżastri fil-pajjiżi li
qegħdin jiżviluppaw. Barra minn hekk, il-Parlament Ewropew u l-Kunsill
sejħu għal azzjoni urġenti fil-qasam tal-prevenzjoni
tad-diżastri.
L-ispiża ekonomika tad-diżastri fl-Ewropa hija stmata għal
EUR 15 biljun.
L-aktar pajjiżi li jintlaqtu ħażin huma dawk li qegħdin
jiżviluppaw, billi dawn huma l-aktar pajjiżi vulnerabbli u
għandhom l-anqas kapaċità li jindirizzawhom. Id-diżastri
jdgħajfu wkoll l-iżvilupp u jfixklu sew l-ilħiq
tal-Għanijiet ta' Żvilupp tal-Millennju (MDGs) tan-Nazzjonijiet Uniti.
It-tmien għanijiet jinkludu l-mira li jitnaqqas bin-nofs il-proporzjon
tan-nies li jgħixu b'inqas minn USD 1 kuljum, u l-mira li sal-2015
kull tifel u tifla jkun qed jirċievi l-edukazzjoni primarja (http://www.un.org/millenniumgoals
).
Skont il-Qafas ta’ Azzjoni ta’ Hyogo tal-2005 – qafas
internazzjonali dwar it-tnaqqis tar-riskji ta’ diżastru –
l-istati għandhom jaħdmu fuq din il-kwistjoni b'mod konġunt. 
http://www.unisdr.org/eng/hfa/hfa.htm
Aktar dettalji
Iż-żewġ Komunikazzjonijiet jinsabu onlajn, fl-indirizzi li
ġejjin:
Il-Komunikazzjoni dwar il-Prevenzjoni:
http://ec.europa.eu/environment/civil/index.htm
Il-Komunikazzjoni dwar it-Tnaqqas tar-Riskji ta' Diżastru:
http://ec.europa.eu/development/policies/9interventionareas/environment_en.cfm
