IP/09/851  Brussell, 29 ta' Mejju 2009  It-tibdil fil-klima:  Il-Kummissjoni tilqa’ b’sodisfazzjon it-tnaqqis tal-emissjonijiet tal-gassijiet serra li kien hemm fl-2007 għat-tielet sena konsekuttiva   Illum il-Kummissarju għall-Ambjent Stavros Dimas laqa' l-aħbar li l-emissjonijiet tal-gassijiet serra fl-UE naqsu għat-tielet sena konsekuttiva.  L-inventarju tal-emissjonijiet miġbur mill-Aġenzija Ewropea għall-Ambjent għall-2007, l-aktar sena riċenti li hemm id-dejta sħiħa disponibbli dwarha, juri li mill-2006 lil hawn l-emissjonijiet tal-grupp tal-UE-15 niżlu b’1.6% filwaqt li l-ekonomija kibret bi 2.7%.  Bis-saħħa ta’ dan it-tnaqqis tal-emissjonijiet fil-grupp tal-UE-15, il-livelli tagħhom jinsabu 5.0% taħt dawk tas-sena bażi (f’ħafna każijiet din hija l-1990).  Dan ifisser li l-grupp tal-UE-15 jinsab tabilħaqq fit-triq it-tajba biex jilħaq il-mira tiegħu skont il-Protokoll ta’ Kjoto, jiġifieri li bejn il-perjodu tal-2008 u l-2012 il-medja tal-emissjonijiet tinżamm 8% taħt il-livelli tas-sena bażi.  L-emissjonijiet tal-UE-27 niżlu b’1.2% matul is-sena u jinsabu 12.5% taħt il-livelli tas-sena bażi.  Il-Kummissarju Dimas qal:  “It-tnaqqis riċenti tal-emissjonijiet fost il-grupp tal-UE-15 iqawwilna qalbna li se nilħqu b’suċċess il-mira tagħna ta’ Kjoto.  B’iktar minn nofs l-Istati Membri tal-UE-15 li għal darb'oħra rreġistraw tnaqqis sostanzjali fl-emissjonijiet fl-2007, it-tħassib ewlieni tagħna bħalissa huwa li niżguraw li, fil-konferenza ta' Kopenħagen li se ssir f’Diċembru, jintlaħaq ftehim ambizzjuż dwar il-klima globali għall-perjodu ta’ wara l-2012.  Dan għandu joħloq qafas għat-tnaqqis tal-emissjonijiet madwar id-dinja għall-ġejjieni."   Żied jgħid:  “Għalkemm parti mit-tnaqqis tal-emissjonijiet tal-UE-15 fl-2007 kien riżultat tal-kundizzjonijiet tajbin tat-temp f’xi wħud mill-Istati Membri, ix-xejra ’l isfel tal-emissjonijiet li kien hemm f'dawn l-aħħar tliet snin tindika li l-politiki u l-miżuri proattivi dwar il-klima meħudin fuq livell nazzjonali u tal-UE issa bdew jagħtu r-riżultati. Il-pakkett dwar il-klima u l-enerġija li ġie adottat ix-xahar li għadda jiżgura li għandu jkun hemm iktar tnaqqis fis-snin li ġejjin. It-tendenza li jonqsu l-emissjonijiet minkejja t-tkabbir ekonomiku  It-tnaqqis ta’ 1.6% tal-emissjonijiet tal- UE-15 bejn l-2006 u l-2007 jaqta’ kuntrast maż-żieda ta’ 2.7% fil-PGD matul dak il-perjodu. Dan ifisser li l-UE rnexxielha tkompli tifred l-emissjonijiet mit-tkabbir ekonomiku. L-emissjonijiet kienu naqsu wkoll fis-sentejn ta’ qabel, b’0.9% fl-2005 u b’0.6% fl-2006.  Ir-raġunijiet ewlenin għalfejn naqsu l-emissjonijiet fl-2007 - li ammontaw għal 64 miljun tunnellata f'ekwivalenti ta' CO 2 – kienu riżultat tat-tnaqqis tal-emissjonijiet mid-djar minħabba li għamel temp iktar sħun u mill-industrija tal-manifattura u mill-produzzjoni tal-ħadid u l-azzar. Min-naħa l-oħra, żdiedu l-emissjonijiet li għandhom x’jaqsmu mat-tagħmir ta' refriġerazzjoni u tal-arja kondizzjonata. Il-maġġoranza tas-setturi rreġistraw tnaqqis fl-emissjonijiet bejn is-sena bażi u l-2007. L-emissjonijiet mill-proċessi industrijali naqsu b'14.1%, mis-settur tal-enerġija għajr dak tat-trasport b'7.4%, mill-użu tas-solventi u prodotti oħra b'23.7%, mill-agrikoltura bi 11.3% u mill-iskart b'38.9%. Min-naħa l-oħra, b’mod ġenerali, l-emissjonijiet mit-trasport żdiedu b’23.7% u b’24.7% mis-settur tat-trasport bl-art.  F’sena, l-emissjonijiet tal- UE-27 naqsu b’1.2%. B’konsegwenza, il-livelli baqgħu 12.5% taħt dawk tas-sena bażi, li għal uħud mill-Istati Membri dan il-valur huwa differenti minn dak li nkiseb fl-1990, u huwa 9.3% taħt il-livelli tal-1990 stess. It-tnaqqis tal-emissjonijiet għall-2006, li ammontaw għal 59.4 miljun tunnellata f’ekwivalenti ta’ CO 2 , jista’ jkun fil-biċċa l-kbira dovut għall-istess raġunijiet fil-każ tal-UE-15. Kienu rreġistrati żidiet fl-emissjonijet mal-UE-27 fis-settur tat-trasport, fil-produzzjoni tas-siment u fil-produzzjoni tal-elettriku għall-pubbliku u s-sħana, kif ukoll fit-tagħmir ta' refriġerazzjoni u tal-arja kondizzjonata Ma hija ffissata l-ebda mira dwar l-emissjonijiet għall-UE-27 skont il-Protokoll ta' Kjoto minħabba li dak iż-żmien, l-UE-12 kienu għadhom ma sarux Stati Membri. Madankollu, l-UE-12 kollha għandhom impenji individwali fil-qafas ta’ Kjoto sabiex inaqqsu l-emissjonijiet għal 6% jew 8% taħt il-livelli tas-sena bażi, ħlief għal Ċipru u Malta li ma għandhom l-ebda mira. L-Aġenzija Ewropea għall-Ambjent ġabret id-dejta, u ntbagħtet lill-Konvenzjoni Qafas tan-Nazzjonijiet Uniti dwar it-Tibdil fil-Klima (UNFCCC). Iktar tagħrif L-Aġenzija Ewropea għall-Ambjent    www.eea.europa.eu    Anness  Emissjonijiet ta’ gassijiet serra f’ekwivalenti tas-CO  2  (għajr il-ħażniet tal-karbonju) imqabbla mal-miri tal-Protokoll ta’ Kjoto għall-2008-12                STAT MEMBRU                  1990    Il-Protokoll ta’ Kjoto    sena bażi 1)    2007    Bidla 2006-2007     Bidla 2006-2007    Bidla 1990-2007   Bidla sena bażi-2007   Miri 2008-12 skont il-Protokoll ta’ Kjoto u “l-qsim tal-piż fl-UE”      (miljun tunnellata)    (miljun tunnellata)    (miljun tunnellata)    (miljun tunnellata)   (%)   (%)   (%)   (%)         L-Awstrija   79,0   79,0   88,0   -3,6   -3,9%   11,3%   11,3%   -13,0%      Il-Belġju    143,2   145,7   131,3   -5,3   -3,9%   -8,3%   -9,9%   -7,5%     Id-Danimarka   69,1   69,3   66,6   -4,4   -6,2%   -3,5%   -3,9%   -21,0%     Il-Finlandja   70,9   71,0   78,3   -1,6   -2,0%   10,6%   10,3%   0,0%     Franza   562,6   563,9   531,1   -10,6   -2,0%   -5,6%   -5,8%   0,0%     Il-Ġermanja   1215,2   1232,4   956,1   -23,9   -2,4%   -21,3%   -22,4%   -21,0%     Il-Greċja   105,6   107,0   131,9   3,8   2,9%   24,9%   23,2%   25,0%     L-Irlanda   55,4   55,6   69,2   -0,5   -0,7%   25,0%   24,5%   13,0%     L-Italja   516,3   516,9   552,8   -10,2   -1,8%   7,1%   6,9%   -6,5%     Il-Lussemburgu   13,1   13,2   12,9   -0,39   -2,9%   -1,6%   -1,9%   -28,0%     L-Olanda   212,0   213,0   207,5   -1,0   -0,5%   -2,1%   -2,6%   -6,0%     Il-Portugall   59,3   60,1   81,8   -2,9   -3,4%   38,1%   36,1%   27,0%     Spanja   288,1   289,8   442,3   9,3   2,1%   53,5%   52,6%   15,0%     L-Iżvezja   71,9   72,2   65,4   -1,5   -2,2%   -9,1%   -9,3%   4,0%     Ir-Renju Unit   771,1   776,3   636,7   -11,2   -1,7%   -17,4%   -18,0%   -12,5%     L-UE-15   4232,9   4265,5   4052,0   -64,0   -1,6%   -4,3%   -5,0%   -8,0%     Il-Bulgarija   117,7   132,6   75,5   4,2   5,9%   -35,8%   -43,0%   -8,0%     Ċipru   5,5   5,5   10,1   0,2   1,6%   85,3%   Mhux applikabbli   Mhux applikabbli     Ir-Repubblika Ċeka   194,7   194,2   150,8   1,7   1,2%   -22,5%   -22,4%   -8,0%     L-Estonja   41,9   42,6   22,0   2,8   14,8%   -47,5%   -48,3%   -8,0%     L-Ungerija   99,2   115,4   75,9   -2,9   -3,7%   -23,5%   -34,2%   -6,0%     Il-Latvja   26,7   25,9   12,1   0,4   3,5%   -54,7%   -53,4%   -8,0%     Il-Litwanja   49,1   49,4   24,7   1,9   8,1%   -49,6%   -49,9%   -8,0%      Malta    2,0   2,0   3,0   0,07   2,3%   45,7%   Mhux applikabbli   Mhux applikabbli     Il-Polonja   459,5   563,4   398,9   -0,4   -0,1%   -13,2%   -29,2%   -6,0%     Ir-Rumanija   243,0   278,2   152,3   -1,6   -1,0%   -37,3%   -45,3%   -8,0%     Is-Slovakkja   73,3   72,1   47,0   -2,0   -4,1%   -35,9%   -34,8%   -8,0%     Is-Slovenja   18,6   20,4   20,7   0,2   0,7%   11,6%   1,8%   -8,0%     L-UE-27   5564,0   5759,8   5045,1   -59,4   -1,2%   -9,3%   -12.5%   Mhux applikabbli
