IP/09/554
Brussell, 8 ta' April 2009Għajnuna mill-Istat: l-aħħar
reviżjonijiet tat-Tabella ta’ Valutazzjoni tal-azzjoni tal-Istati
Membri fil-ġlieda kontra l-kriżi ekonomika
(Ara wkoll MEMO/09/160)Edizzjoni speċjali tat-Tabella ta’
Valutazzjoni tal-għajnuna mill-Istat li għadha kemm ġiet
ippubblikata mill-Kummissjoni Ewropea tiffoka dwar miżuri adottati minn
Stati Memrbi u riveduta u koordinata mill-Kummissjoni fil-kriżi finanzjarja
u ekonomika attwali. Biex tkun salvagwardjata l-istabbiltà finanzjarja,
l-Istati Membri stabilixxew garanziji ġeneriċi, ilqugħ kontra
r-riskju u miżuri ta' rikapitalizzazzjoni għas-settur finanzjarju
b’volum totali ta’ kważi EUR 3000 biljun. Tliet
Komunikazzjonijiet ġodda tal-Kummissjoni jipprovdu qafas ċar li
jelenka il-kondizzjonijiet li taħthom jistgħu jittieħdu dawn
il-miżuri mingħajr preċedent, filwaqt li tiġi
ppreżervata l-integrità tas-Suq Uniku u jiġu
evitati tlielaq tal-għoti ta’ sussidji li jagħmlu ħsara
bejn l-Istati Membri. Barra minn hekk, il-Qafas Temporanju ta’
Diċembru 2008 għall-miżuri tal-għajnuna mill-Istat jipprovdi
gwida lill-Istati Membri dwar kif kumpaniji u impjiegi fl-ekonomija reali
jistgħu jkunu sostnuti bl-aħjar mod mingħajr ma jinkisru
b’mod eċċessiv ir-regoli tal-kompetizzjoni. 
Il-Kummissarju għall-Kompetizzjoni Neelie Kroes qalet:
"L-aħħar sitt xhur urew li l-kontroll tal-għajnuna mill-Istat
jilgħab parti importanti rigward fl-indirizzar tal-isfidi tal-kriżi
ekonomika b’mod koordinat madwar l-Ewropa. Ir-regoli tal-għajnuna
mill-istat tal-UE, li ġew ippruvati u ttestjati, urew b’mod ċar
li kienu parti mis-soluzzjoni. L-intervent u l-kondizzjonijiet tagħna
– li ċerti drabi kienu ibsin – ipprevenew lill-Istati Membri
milli jaqgħu fin-nassa tal-protezzjoniżmu u jesportaw il-problemi
tagħhom fi Stati Membri oħra, filwaqt li jippermettu lill-Stati Membri
jevitaw kollass finanzjarju. Issa huwa fir-responsabbiltà tas-settur
finanzjarju li jnaddaf il-karti tal-bilanċ u jwettaq ristrutturar
għall-iżgurar ta' ġejjieni vijabbli.”
Kriżi finanzjarja
Azzjoni koordinata mill-Istati Membri u l-Kummissjoni ppermettiet
l-implimentazzjoni bil-ħeffa ta' skemi adegwati ta' sostenn u miżuri
ad hoc biex tintlaqa' l-isfida tal-kriżi finanzjarja mingħajr
ma jinkisru r-regoli tal-kompetizzjoni. Sa minn Settembru 2008, bosta drabi fi
żmien rekord, il-Kummissjoni ħadet aktar
minn 50 deċiżjoni. Dan ikkontribwixxa
għaż-żamma tal-istabbiltà finanzjarja u għall-qawmien
mill-ġdid tal-fiduċja fis-settur finanzjarju u fl-ekonomija
b’mod ġenerali, filwaqt li ppreżerva l-inċentivi
għat-teħid ta'riskju xieraq u għall-kompetizzjoni
fil-ġejjieni. Il-kontroll tal-għajnuna mill-Istat kien essenzjali biex
jiġu evitati tlielaq tal-għoti ta’ sussidju u biex jiġu
salvagwardjati opportunatijiet indaqs lill-kumpaniji fis-Suq Uniku. Dan
ipproteġa l-interessi ta’ istituzzjonijiet finanzjarji sodi
kapaċi li joperaw mingħajr l-għajnuna mill-Istat. 
L-edizzjoni
speċjali tat-Tabella ta’ Valutazzjoni turi li l-volum massimu totali
tal-miżuri tal-kriżi għas-sostenn tal-istituzzjonijiet
finanzjarji, li s’issa huma approvati mill-Kummissjoni, jammonta għal
EUR 3000 biljun. Din iċ-ċifra tirrappreżenta l-ammont
massimu totali tal-garanziji ġeneriċi (sa EUR 2300 biljun),
skemi ta’ rikapitalizzazzjoni (qrib it-EUR 300 biljun) u
miżuri ad hoc għas-salvataġġ u
għar-ristrutturazzjoni favur banek u istituzzjonijiet finanzjarji
individwali (madwar EUR 400 biljun). Il-volum attwali
tal-għajnuna mill-Istat ser ikun sinifikatament aktar baxx, partikolarment
minħabba l-element tal-għajnuna ta' garanziji mill-Istat normalment
jikkostittwixxu biss parti żgħira tal-ammonti garantiti. In-nefqa
reali tal-baġit timmaterjaliza biss meta garanzija mill-Istat attwalment
tingħata.
Sa minn kmieni f'Ottubru 2008, il-Kummissjoni gwidat azzjoni biex tgħin
fil-ġlieda kontra l-kriżi finanzjarja b’qafas politiku ċar.
Il-Kummissjoni adottat tliet Komunikazzjonijiet bejn Ottubru 2008 u
Frar 2009, b’kooperazzjoni mill-qrib mal-Istati Membri:
il-'Komunikazzjoni Bankarja' tat-13 ta’ Ottubru 2008
(ara IP/08/1495),
iI-'Komunikazzjoni tar-Rikapitalizzazzjoni'
tal-5 ta’ Diċembru 2008 (ara IP/08/1901)
u il-'Komunikazzjoni tal-Assi Danneġġati' tal-25 ta’ Frar 2009
(ara IP/09/322).Ekonomija
reali 
Lejn l-aħħar tal-2008, il-kriżi finanzjarja infiltrat
fl-ekonomija reali. Minħabba d-diffikultajiet tal-kumpaniji biex isibu
l-kreditu, il-Kummissjoni adottat
fis-17 ta’ Diċembru 2008 Qafas Temporanju (ara IP/08/1993)
li jipprovdi lill-Istati Membri b’mezzi addizzjonali biex
jaffaċċjaw l-effetti tan-nuqqas tal-kreditu fuq l-ekonomija reali.
S’issa, il-Kummissjoni approvat madwar 25 miżura tal-Istat
f’10 Stati Membri mmirati għall-istabbilizar ta' kumpaniji u
impjiegi fl-ekonomija reali.
It-Tabella ta’
Valutazzjoni, flimkien ma’ sett ta’ tabelli u indikaturi ddettaljati
ta’ statistika għall-Istati Membri kollha, hi aċċessibbli
fuq is-sit elettroniku Europa, tal-Kummissjoni:
http://ec.europa.eu/competition/state_aid/studies_reports/studies_reports.html
taħt "Scoreboard, reports and studies/Tabella ta’ Valutazzjoni,
rapporti u studji"
Interventi approvati tal-Istati Membri dwar l-għajnuna
mill-Istatfil-kuntest tal-kriżi ekonomika u finanzjarja
(is-sitwazzjoni fil-31 ta’ Marzu 2009)Stat MembruSkemi ta' garanzijaSkemi ta’ rikamitalizzazzjoniSkemi li jikkombinaw bosta miżuriMiżuri oħrajnInterventi ad hoc reċentiMiżuri Ekonomiċi RealiIl-BelġjuxxIl-BulgarijaIr-Repubblika ĊekaId-DanimarkaxxIl-ĠermanjaxxxL-EstonjaL-IrlandaxxIl-GreċjaxSpanjaxxxFranzaxxxxL-ItaljaxxĊipruIl-LatvjaxxxIl-LitwanjaLussemburguxxL-UngerijaxxMaltaL-OlandaxxL-AwstrijaxxIl-PolonjaIl-PortugallxxxIr-RumanijaIs-SlovenjaxxIs-SlovakkjaIl-FinlandjaxxL-IżvezjaxxxIr-Renju UnitxxxTabelli addizzjonali
fit-Tabella ta’ Valutazzjoni tal-għajnuna mill-Istat tar-Rebbiegħa 2009
jipprovdu aktar informazzjoni ddettaljata, inklużi referenzi u ħoloq
onlajn għad-deċiżjonijiet dwar l-għajnuna mill-Istat.
Għal ħarsa ġenerali tal-miżuri nazzjonali adottati
bħala tweġiba għall-kriżi finanzjarja u ekonomika,
ara MEMO/09/111.
