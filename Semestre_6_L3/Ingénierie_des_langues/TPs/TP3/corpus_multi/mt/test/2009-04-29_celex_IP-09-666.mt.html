IP/09/666
Brussell, id-29 ta’ April 2009Servizzi finanzjari: il-Kummissjoni
tipproponi miżuri ta’ protezzjoni aħjar għall-investitur
għall-pakketti ta’ prodotti ta’ investiment mhux
professjonaliIl-Kummissjoni Ewropea impenjat ruħha li
tagħmel titjib importanti fil-miżuri ta’
protezzjoni tal-investituri għall-prodotti prinċipali ta’
investiment mixtrija mill-investituri mhux professjonali. L-inkonsistenzi
fl-istandards eżistenti jistgħu jkunu ta’ detriment
għall-investituri u jistgħu jwasslu għall-distorsjonijiet
tal-kompetizzjoni fis-suq tal-investiment mhux professjonali.
Il-konklużjonijiet tal-Kummissjoni, spjegati fil-Komunikazzjoni dwar
il-Prodotti ta' Investiment Mhux Professjonali Offruti Flimkien, huma li
r-rekwiżiti tal-informazzjoni dwar il-prodott u r-regoli fuq il-bejgħ
ta’ prodott hemm bżonn jittejbu u jsiru iktar koerenti.
Il-Komunikazzjoni tispjega proposti għall-approċċ
leġiżlattiv orizzontali ġdid, li jieħdu l-aħjar
mir-rekwiżiti eżistenti u japplikawhom għall-prodotti kollha
relevanti.  Il-Kummissjoni issa se tibda taħdem fuq proposti
leġiżlattivi dettaljati meħtieġa għal dan
l-approċċ il-ġdid, u se tipprovdi direzzjoni fuq din
il-ħidma sal-aħħar tal-2009.
Il-Kummissarju tas-Suq Intern u s-Servizzi, Charlie McCreevy, qal:
“Il-kriżi finanzjarja enfasizzat għal darba oħra
l-importanza li l-investituri mhux professjonali jkunu f'pożizzjoni
jieħdu deċiżjonijiet infurmati dwar l-investiment. Huwa
importanti li l-investituri jirċievu informazzjoni li jistgħu jafdawha
u jifhmuha dwar l-investimenti li jagħmlu, u li dawk li jbigħu
l-investimenti dejjem jitrattaw l-investituri b’mod ġust u jiffukaw
fuq il-bżonnijiet tagħhom. Il-programm ambizzjuż ta’
ħidma li ħabbarna llum huwa maħsub biex jeħodna sew lejn din
il-mira, billi jiżgura li l-informazzjoni dwar u l-bejgħ tal-pakketti
tal-prodotti ta’ investiment mhux professjonali jkunu rregolati bi
standards għoljin u konsisenti.”
Il-proposta tiffoka fuq l-iżvelar tal-prodott u l-proċess
tal-bejgħ għall-prodotti kollha ta’ investiment mhux
professjonali f'pakketti, bħal ma huma l-fondi ta’ investiment,
investimenti bbażati fuq l-assigurazzjoni u tipi varji ta’ prodotti
strutturati. Dawn il-prodotti jiddominaw is-suq tal-investiment mhux
professjonali, jissodisfaw il-bżonnijiet ta’ investituri simili u
joħolqu sfidi komparabbli u importanti għall-protezzjoni
tal-investitur.
F’dan l-istadju l-Komunikazzjoni ma fihiex proposti
leġiżlattivi dettaljati, iżda tispjega l-prinċipji
komprensivi għall-approċċ orizzontali għall-iżvelar
tal-prodott u l-prattiċi tal-bejgħ, u timpenja lill-Kummissjoni biex
tressaq proposti leġiżlattivi li jwasslu għal dawn
ir-riżultati.
SfondIs-suq għall-pakketti tal-prodotti ta’ investiment mhux
professjonali huwa kbir ħafna u jista’ jkun stmat li kien jiswa sa
EUR 8 triljun fl-aħħar tal-2008.
Dawn il-prodotti jistgħu joffru benefiċċji konsiderevoli
lill-investituri mhux professjonali. Madanakollu, ħafna drabi huma
komplessi u diffiċli biex l-investituri jifhmuhom sew, partikolarment
fir-rigward tar-riskji u l-kosts tagħhom.
Dawn il-proposti huma parti mill-programm ta’ riforma ppreżentat
fil-Komunikazzjoni tal-Kummissjoni għall-Kunsill Ewropew tar-Rebbiegħa
(IP/09/351)
sabiex terġa' tinbena l-fiduċja u twassal għal swieq finanzjarji
responsabbli għall-futur.
Il-Kummissjoni għaddejja b’ħidma mal-Kumitat tar-Regolaturi
Ewropej tat-Titoli (CESR) fuq proposti għal dokument
għall-informazjoni dwar il-prodott għall-fondi UCITS favorevoli
għall-investitur[1],
‘L-Informazzjoni Ewlenija għall-Investitur’(KII), li jipprovdi
livell tajjeb ta’ paragun għall- pakketti tal-prodotti ta’
investiment mhux professjonali oħra.  
Ir-regoli dwar bejgħ ta' prodotti, kemm permezz ta' intermedjarju jew
fornitur tal-prodotti, ikopru oqsma bħall-kunflitti ta' interess,
inċentivar u kemm il-bejgħ ikun adegwat u xieraq. Il-Kummissjoni
tikkunsindra li d-dispożizzjonijiet rilevanti tad-Direttiva tas-Swieq
tal-Istrumenti Finanzjarji (MiFID) jipprovdu livell tajjeb ta’ paragun
għall-bejgħ tal-pakketti kollha tal-prodotti ta’ investiment
mhux professjonali.Għal aktar tagħrif
żur:
http://ec.europa.eu/internal_market/finservices-retail/investment_products_en.htmMEMO/09/210
[1] Impriżi ta'
Investiment Kollettiv f'Titoli Trasferibbli
