IP/09/718
Brussell, 7 ta’ Mejju 2009Is-Samit tal-UE dwar l-Impjiegi jaqbel fuq
modi ta' azzjoni biex tiġi ttrattata ż-żieda
fil-qgħadIllum l-UE organizzat samit speċjali fi Praga
ddedikat għal kif se jiġi ttrattat l-impatt tal-kriżi ekonomika
fuq ix-xogħlijiet fl-Ewropa. Il-Presidenzi tat-Trojka
(il-gvernijiet Ċeki, Żvediżi u Spanjoli) ingħaqdu
mal-Kummissjoni Ewropea, ma' min iħaddem u mas-sindikati biex ilaqqgħu
l-aħjar ideat dwar kif jistgħu jgħinu lin-nies iżommu
l-impjiegi tagħhom u kif jistgħu jgħinuhom isibu triqthom lura
għal xogħlijiet ġodda. Is-samit identifika għaxar
azzjonijiet li jistgħu jgħinu fil-ġlieda kontra l-qgħad u
għall-ħolqien ta' xogħlijiet ġodda. Il-Kummissjoni se tibni
fuq id-diskussjonijiet tas-samit waqt li tifformola l-kontribut tagħha
lill-Kunsill Ewropew tat-18-19 ta' Ġunju.
Il-President Barroso qal: Is-samit tal-UE dwar l-impjiegi li sar illum huwa
pass sinifikanti lejn aktar azzjoni dwar l-impjiegi li tkun ikkoordinata b'mod
aħjar. Aħna ma nistawx nipprevjenu din il-kriżi milli
tikkawża l-qgħad. Imma jekk naġixxu issa nistgħu nnaqqsu
t-telf ta' impjiegi, u ngħinu lil miljuni ta' nies biex isibu
xogħolijiet ġodda u aħjar. Li naġixxu issa jfisser ukoll li
nkunu qed inwittu t-triq għal irkupru sostenibbli. L-azzjoni tal-UE dwar
l-impjieg la se tibda u lanqas se tieqaf mas-samit tal-lum. Imma bis-samit
tal-lum aħna qed ngħidu liċ-ċittadini li aħna rridu li
l-impjiegi tagħhom ikunu l-għan numru wieħed tal-Ewropa. Jiena
nappella lill-Istati Membri kollha biex jimpenjaw ruħhom biex jaħdmu
flimkien biex jitħaffef ir-ritmu tal-azzjoni dwar l-impjiegi."
"L-ewwel prijorità tagħna f'din il-kriżi huma n-nies - li
ngħinuhom iżommu x-xogħlijiet tagħhom u li nerġgħu
nsibulhom xogħlijiet malajr kemm jista' jkun. Aħna rridu nużaw
l-għodda kollha għad-dispożizzjoni tagħna biex nillimitaw
l-impatt tal-kriżi fuq l-ekonomija reali, u fuq in-nies u b'mod partikolari
fuq l-għajxien tagħhom" qal Vladimir Špidla, il-Kummissjarju
tal-UE għall-Impjiegi. 
"Dan is-samit kien pass importanti fid-determinazzjoni ta' kif l-aħjar
nittrattaw il-qgħad u kif noħolqu xogħlijiet ġodda.
L-istrateġija tagħna għandha tkun ibbażata fuq djalogu
soċjali b'saħħtu, filwaqt li naġixxu flimkien u noħolqu
sinerġija bejn il-politiki soċjali u ekonomiċi. M'hemmx
bilanċ bejn valuri soċjali fundamentali u suq intern
kompetittiv."
Is-samit wera li hemm qbil wiesa' bejn il-parteċipanti dwar it-triq 'il
quddiem. Il-messaġġi ewlenin li kien hemm qbil dwarhom jenfasizzaw li
kull azzjoni li se tittieħed fil-futur dwar l-impjiegi għandha tkun
iggwidata min-numru ta' prinċipji u għandha ikollha l-għan li
żżomm n-nies fl-impjiegi tagħhom u li toħloq
xogħlijiet; iżżid l-aċċess għall-impjiegi
speċjalment għaż-żgħażagħ u ttejjeb
l-ħiliet, tqabbel il-bżonnijiet tas-suq tax-xogħol u tippromwovi
l-mobilità. 
Qed jiġi ssuġġerit li għaxar azzjonijiet konkreti, li
jindirizzaw kemm l-isfidi fuq medda qasira ta' żmien kif ukoll dawk fuq
medda twila, jiġu implimentati kemm f'livell nazzjonali kif ukoll f'dak
Ewropew flimkiem mal-imsieħba soċjali:1. Jinżammu kemm jista' jkun possibbli nies f'xogħlijiet,
b'aġġustament temporanju fis-siegħat ta' ħidma flimkien ma'
taħriġ mill-ġdid u mogħtija sostenn permezz ta' fondi
pubbliċi (inkluż mill-Fond Soċjali Ewropew).
2. Jitħeġġeġ l-intraprenditorjat u l-ħolqien
tal-impjiegi, eż. billi jitnaqqsu l-ispejjeż mhux relatati mal-pagi
tax-xogħol u flessigurtà;
3. Tittejjeb l-effiċjenza tas-servizzi ta' impjiegi nazzjonali billi
jingħata servizz intensiv ta' pariri, taħriġ u tfittxija ta'
xogħol fl-ewwel ġimgħat ta' qgħad, speċjalment
għaż-żgħażagħ bla xogħol.
4. Żieda b'mod sinifikanti fin-numru ta' apprendistati ta' kwalità
għolja u ta' taħriġ sal-aħħar tal-2009.
5. Jitħeġġu s-swieq tax-xogħol li huma aktar inklussivi
billi jiġu żgurati inċentivi għax-xogħol, politiki
effettivi għal suq tax-xogħol attiv u modernizzazzjoni ta' sistemi li
joffru protezzjoni soċjali li jwasslu wkoll għal integrazzjoni
aħjar ta' gruppi żvantaġġati inklużi persuni
b’diżabilità, persuni bla sengħa u l-emigranti.
6. Jitjiebu l-ħiliet fil-livelli kollha flimkien ma' tagħlim li
jissokta matul il-ħajja, biex b'mod partikolari dawk li jħallu
l-iskola jingħataw il-ħiliet neċessarji biex isibu impjieg.
7. Il-mobilità tax-xogħol tintuża biex ikun hemm bilanċ
bejn il-provvista u d-domanda għall-ħaddiema biex jinkiseb
l-aħjar riżultat.
8. Identifikazzjoni tal-opportunitajiet ta' xogħol u rekwiżiti ta'
ħiliet, u titjib tat-tbassir tal-ħiliet sabiex tinkiseb offerta tajba
għal taħriġ.
9. Għajnuna lil persuni bla xogħol u
liż-żgħażagħ biex jibdew in-negozju tagħhom,
eż. billi jingħataw taħriġ dwar sostenn ta' negozju u
kapital biex jibdew bih, jew billi titnaqqas jew tkun eliminata t-tassazzjoni
għall-impriżi l-ġodda.
10. Antiċipazzjoni u ġestjoni tar-ristrutturazzjoni permezz ta'
tagħlim reċiproku u skambju tal-aqwa prassi.Is-samit
iddiskuta wkoll kif l-azzjoni f'livell nazzjonali kif ukoll dik f'livell Ewropew
jistgħu jaħdmu flimkien biex jinkiseb l-aħjar riżultat, u
kif jistgħu jagħmlu l-aħjar użu tal-għodda u
r-riżorsi tal-UE bħall-Fond Soċjali Ewropej u l-Fond ta'
Aġġustament għall-Globalizzazzjoni Ewropea.
Iż-żewġ fondi ġew irreveduti dan l-aħħar biex
l-effettività tagħhom tkun immassimizzata fi żmien ta'
kriżi.
Biex tipprepara s-samit, il-Kummissjoni Ewropea organizzat serje ta'
workshops mal-Presidenzi attwali u futuri tal-UE (li nżammu f'Madrid
fil-15 ta' April, fi Stokkolma fl-20 ta' April u fi Praga
fis-27 ta' April). B'żieda ma' dan, inżamm dibattitu
speċjali fil-Parlament Ewropew fi Brussell fil-5 ta' Mejju. Dan
il-proċess ta' konsultazzjoni ġabar fehmiet mill-iżjed firxa
wiesgħa possibbli ta' partijiet interessati inklużi l-imsieħba
soċjali fil-livelli kollha, rapreżentanti minn diversi
istituzzjonijiet tal-UE, Stati Membri, servizzi ta' impjiegi nazzjonali,
akkademiċi u s-soċjetà ċivili. 
Għal aktar informazzjoni: 
Messaġġi ewlenin tas-samit dwar l-Impjiegi
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops
http://ec.europa.eu/social/BlobServlet?docId=2623&amp;langId=en
MEMO/09/223
fuq is-samit dwar l-Impjiegi
Il-websajt fi żmien ta' kriżi tal-President Barroso:
http://ec.europa.eu/commission_barroso/president/focus/credit_crunch/index_en.htm
Il-websajt ta'
DĠ Impjiegi / Il-Kummissarju Spidla dwar l-impatti soċjali
tal-kriżi:
http://ec.europa.eu/social/main.jsp?langId=en&amp;catId=736
Infoklipp: Reċessjoni Ekonomika l-061271: Impjiegi: 
IP/09/703:
It-triq għall-irkupru: Il-Politika ta' Koeżjoni se tgħin
lill-Ewropa biex toħroġ mill-kriżi, jgħidu l-Kummissarji
Hübner u Špidla: 
MEMO/09/221:
Reviżjoni tal-Fond ta' Aġġustament għall-Globalizzazzjoni
Ewropea (EGF):
