IP/09/26
Brussell, il-9 ta’ Jannar 2009Ċinema: L-appoġġ tal-UE
għall-films isir globaliIllum il-Kummissjoni Ewropea adottat programm
ġdid MEDIA MUNDUS, programm wiesa' ta' kooperazzjoni internazzjonali
għall-industrija awdjoviżiva biex jissaħħu r-relazzjonijiet
kulturali u kummerċjali bejn l-industrija tal-films tal-Ewropa u
l-produtturi tal-films ta' pajjiżi terzi. L-UE se tipprovdi
finanzjament ta' EUR 15-il miljun mill-2011-2013 għal
proġetti ppreżentati minn professjonisti fl-awdjoviżiv mill-UE u
minn pajjiżi terzi. Il-kooperazzjoni mal-industrija Ewropea tal-films hija
mixitieqa ferm madwar id-dinja kollha, kif wera s-suċċess inizjali
tal-Azzjoni Preparatorja MEDIA International li permezz tagħha l-UE
pprovdiet finanzjament ta'EUR 2 miljun għal 18-il proġett li
jinvolvu sħab internazzjonali (IP/08/1273).
It-tul ta' żmien tal-programm il-ġdid MEDIA MUNDUS huwa mill-2011
sal-2013 u għandu jikkapitalizza fuq l-interess dejjem jiżdied u
l-opportunitajiet offruti mill-kooperazzjoni globali tal-industrija
awdjoviżiva. Għandu jżid l-għażla għall-konsumatur
billi jġib fis-swieq Ewropej u internazzjonali prodotti b’firxa
kulturali aktar varjata u għandu joħloq opportunitajiet ġodda ta'
negozju għal professjonisti awdjoviżivi mill-Ewropa u madwar id-dinja
kollha.
"Ix-xena awdjoviżiva internazzjonali nbidlet ħafna dawn
l-aħħar għoxrin sena, notevolment bl-impatt tal-iżviluppi
teknoloġiċi bħal video on demand, TV fuq l-internet jew televixin
diġitali b’diversi kanali. Dan ħoloq domanda dejjem akbar
għal kontenut awdjoviżiv, u jeħtieġ li 'nimlew' dawn
it-teknoloġiji ġodda b'kontentut ġdid u eċitanti," qalet
Viviane Reding, il-Kummissarju tal-UE għall-Midja. "Naħseb li MEDIA
MUNDUS hija t-tweġiba kulturali t-tajba għal din l-isfida
teknoloġika globali. Is-suċċessi tal-programm
eżistenti MEDIA u ta' MEDIA International urew il-ħtieġa
għal segwiment: Wasal iż-żmien li jsiru globali. Jien nistenna li
ċ-ċittadini tal-UE jibdew jaraw ir-riżultati tal-isforzi
l-ġodda tagħna malajr ħafna f'ċinema qrib tag]hom. 
Il-programm propost il-ġdid MEDIA MUNDUS għandu:jixpruna l-iskambju tal-informazzjoni bejn
professjonisti, partikolarment permezz ta' attivitajiet ta' taħriġ u
boroż ta' studju li jiffaċilitaw in-netwerking bejn professjonisti
awdjoviżivi Ewropej u dawk minn pajjiżi terzi. Dan se jtejjeb
l-aċċess għas-swieq barranin u jibni fiduċja u
relazzjonijiet kummerċjali fit-tul.
jtejjeb il-kompetittività u distribuzzjoni tranżnazzjonali ta'
xogħlijiet awdjoviżivi madwar id-dinja kollha billi
l-koproduzzjonijiet internazzjonali jagħmilhom aktar faċli. 
jtejjeb iċ-ċirkulazzjoni u l-wiri tax-xogħlijiet
awdjoviżivi mad-dinja kollha u jżid id-domanda pubblika (b'mod
partikulari mill-pubbliku żagħżugħ) għal kontenut
awdjoviżiv kulturalment imżewwaq. Il-programm
il-ġdid MEDIA MUNDUS se jitħaddem mill-2011 sal-2013.Il-Kuntest:
Il-programm MEDIA 2007 li għaddej
bħalissa jipprovdi EUR 755 miljun lill-industrija
awdjoviżiva Ewropea matul il-perjodu 2007-2013, biex jgħin
lill-professjonisti jitħarrġu u jiżviluppaw, jiddistribwixxu u
jippromwovu x-xogħlijiet tagħhom madwar l-Ewropa (IP/07/169).
F'Mejju,
erba’ films iffinanzjati mill-programm MEDIA rebħu premjijiet
prestiġjużi fil-Festival tal-Films ta’ Cannes, inklużi
l-Palme d’Or (Entre Les Murs, Franza) u l-Grand Prix du Jury
(Gomorra, l-Italja) (IP/08/800).
Dawn kienu fost erbatax-il film li ntwerew f'Cannes u li ġew
żviluppati jew distribwiti bl-appoġġ ta' 'l fuq minn
EUR 900 000 mingħand il-MEDIA (IP/08/741).
Films li ngħataw appoġġ mill-MEDIA diġà kaxkru
suċċess fiċ-ċerimonja tal-Oscars, bl-għoti ta’
premjijiet Oscar lil The Counterfeiters (Die Fälscher, l-Awstrija u
l-Ġermanja) u La Vie en Rose (La Môme, Franza) (IP/08/298).
Is-sejħa
għal proposti ta' MEDIA International u l-lista tal-kandidaturi
milqugħa: http://ec.europa.eu/information_society/media/prep_action/index_en.htmDwar
MEDIA MUNDUS: 
http://ec.europa.eu/information_society/media/mundus/index_en.htm
