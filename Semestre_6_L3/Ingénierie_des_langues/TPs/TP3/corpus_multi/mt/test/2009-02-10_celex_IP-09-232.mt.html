IP/09/232
Brussell, l-10 ta' Frar 2009
[Graphic in PDF & Word format]In-Netwerking Soċjali: Il-Kummissjoni
twassal għal ftehim fost il-kumpaniji ewlenin
tal-internetGħall-ewwel darba, 17-il kumpanija kbira
tal-internet iffirmat ftehim Ewropew biex titjieb is-sikurezza tal-persuni
taħt it-18-il sena li jużaw is-siti tan-netwerking
soċjali. Dawn jinkludu Arto, Bebo, Dailymotion, Facebook, Giovani.it,
Google/YouTube, Hyves, Microsoft Europe, Myspace, Nasza-klaza.pl, Netlog,
One.lt, Skyrock, StudiVZ, Sulake/Habbo Hotel, Yahoo!Europe u Zap.lu. Is-siti
tan-netwerking soċjali huma fenomenu emerġenti soċjali u
ekonomiku, li jattira 41.7 miljun utent regolari fl-Ewropa u jbiddel il-mod
li bih aħna nikkomunikaw ma’ xulxin fuq l-internet. Matul is-sena li
għaddiet, l-użu tan-netwerking soċjali fl-Ewropa żdiet
b’35 % u huwa mistenni li sal-2012 jiżdied b’aktar
mid-doppju għal 107.4 miljun utent. Sabiex ikun żgurat li
n-netwerks soċjali jkomplu jikbru, l-utenti żgħar
jeħtieġ li jħossuhom sikuri meta jwessgħu n-netwerks
tagħhom jew jaqsmu kwalunkwe informazzjoni personali. Il-ftehim iffirmat
illum fil-Lussemburgu waqt il-Jum għal Internet iktar Sikur (Safer Internet
Day) organizzat mill-Kummissjoni Ewropea, se jagħti s-setgħa
liż-żgħażagħ biex ikunu kapaċi jaffaċċaw
ir-riskji potenzjali li jistgħu jiltaqgħu magħhom onlajn,
bħall-intimidazzjoni elettronika (cyberbullying) jew l-iżvelar
ta’ informazzjoni personali.
“Il-Kummissjoni tapprova dan l-ewwel ftehim Ewropew dwar
in-Netwerking Soċjali. Huwa pass importanti ’l quddiem biex
fl-Ewropa nagħmlu l-klikkjaturi tat-tfal tagħna fuq
is-siti tan-netwerking soċjali iktar sikuri,” qalet Viviane
Reding, il-Kummissarju tal-UE għas-Soċjetà tal-Informazzjoni u
l-Midja. “In-netwerking soċjali għandu potenzjal enormi biex
jikber fl-Ewropa, biex jgħin ħalli jagħti spinta lill-ekonomija
tagħna u jagħmel lis-soċjetà tagħna iktar interattiva
– sakemm it-tfal u ż-żgħażagħ ikollhom
il-fiduċja u l-għodod it-tajbin biex jibqgħu sikuri meta
jagħmlu ‘ħbieb’ ġodda u jaqsmu d-dettalji personali
onlajn. Jiena se nosserva mill-viċin l-implimentazzjoni tal-ftehim tal-lum
u fi żmien sena l-Kummissjoni se terġa' tirritorna għal din
il-kwistjoni.”
Illum, is-siti ewlenin tan-netwerking soċjali tal-Ewropa ngħaqdu
għall-ewwel darba fil-Jum għal Internet iktar Sikur ta’ din
is-sena biex jagħrfu r-responsabbiltajiet tagħhom u jidentifikaw
ir-riskji potenzjali fuq is-siti tagħhom għal persuni taħt
it-18-il sena  Dawn jinkludu l-intimidazzjoni elettronika (jimmolestaw it-tfal
fuq is-siti tal-internet jew permezz tal-messaġġi bil-mowbajl),
il-kunfidenzi żejda (meta persuna adulta tagħmel ħbieb ma’
tifel jew tifla bl-intenzjoni ta' abbuż sesswali) u l-imġiba
riskjuża bħall-iżvelar ta’ informazzjoni personali. 
Għandhom l-għan li jillimitaw dawn ir-riskji billi:Jipprovdu buttuna li “tirrapporta abbuż” faċli
biex tintuża u aċċessibbli, li permezz ta' klikkjatura waħda
tippermetti lill-utenti jirrappurtaw kuntatt jew imġiba mhux xierqa minn xi
utent ieħor.
Jiżguraw li l-profili sħaħ onlajn u l-listi tal-kuntatti
tal-utenti tas-sit tal-internet li jkunu rreġistrati bħala persuni
taħt it-18-il sena jkunu awtomatikament stabbiliti bħala
“privati”. Dan se jagħmilha iktar diffiċli
għall-persuni b’intenzjoni ħażina biex jagħmlu kuntatt
mal-persuni żgħar.
Jiżguraw li l-profili privati tal-utenti taħt it-18-il sena
ma jkunux jistgħu jittellgħu bħala riżultati
tat-tiftix (fuq is-siti tal-internet jew permezz tal-għodod
għat-tiftix)
Jiggarantixxu li l-għażliet ta’ privatezza jkunu
prominenti u aċċessibbli f’kull ħin, sabiex l-utenti
jkunu jistgħu jsibuha faċli jiddeċiedu jekk dak li
jpoġġu onlajn huwiex biss għall-ħbieb tagħhom jew
għad-dinja kollha.
Jimpedixxu l-utenti ta’ taħt l-età milli jużaw
is-servizzi tagħhom: jekk sit ta’ netwerking soċjali jimmira
għal żgħażagħ ’il fuq minn 13-il sena,
għandu jkun diffiċli għal persuni taħt dik l-età biex
jirreġistraw.Is-siti tan-netwerking soċjali se jinfurmaw
lill-Kummissjoni dwar il-politiki ta’ sikurezza individwali tagħhom u
kif se jimplimentaw dawn il-prinċipji sa April 2009. 
Sfond:
Il-ftehim tal-lum huwa r-riżultat tad-diskussjonijiet li saru fit-Task
Force tan-Netwerking Soċjali stabbiliti mill-Kummissjoni Ewropea
f’April 2008. Dan il-grupp għaqqad is-siti tan-netwerking
soċjali, l-NGOs u r-riċerkaturi, u huwa eżempju tajjeb ta’
awtoregolazzjoni tal-industrija, approċċ preferut mill-Kummissjoni
jekk ikun implimentat b'mod effettiv. 
Inizjattivi simili f’dan il-qasam jinkludu l-gwida tan-Netwerking
Soċjali mill-Uffiċċju tal-Affarijiet Interni tar-Renju Unit
ta’ April 2008, u ftehimiet separati bejn il-Myspace u l-Facebook
ma’ 49 Avukat Ġenerali Statali fl-Istati Uniti. 
Mill-2004 ’l hawn, il-Jum għal Internet iktar Sikur qed jiġi
organizzat kull sena u jinkludi avvenimenti f’iktar minn
50 pajjiż fl-Ewropa u madwar id-dinja.
Il-Jum għal Internet iktar Sikur tal-2007, bl-inizjattiva
tal-Kummissarju Reding, irriżulta fi ftehim li ġie ffirmat
mill-operaturi tal-mowbajls ewlenin kollha dwar l-użu iktar sikur
tal-mowbajls miż-żgħażagħ (IP/07/139).
Ġabra għall-istampa li fiha l-ftehim finalizzat, MEMO u
filmat awdjoviżiv dwar l-intimidazzjoni elettronika li se jintwera fuq
l-istazzjonijiet televiżivi fl-UE, fin-Norveġja u fl-Iżlanda kif
ukoll fuq l-internet, jista’ jinstab fuq:
http://ec.europa.eu/information_society/newsroom/cf/itemlongdetail.cfm?item_id=4672.
MEMO/09/58
Għal iktar informazzjoni
http://www.keepcontrol.eu
http://ec.europa.eu/information_society/activities/social_networking/index_en.htm
AnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.
In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.
In Denmark children will create artwork at the Science Museum in
Copenhagen based on their views of the internet.
In France the singer for children Henri Dès will take part in
Safer Internet Day 
In Italy youths will express their opinions to social networking
sites presenting the work that in the last months has involved about 1000
children
In Egypt and Norway the local versions of the INSAFE family
toolkit will be launched.The European internet safety network
INSAFE organised a online competition. 6000 participants took part and the 6
winners have been awarded their prize today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
