IP/09/560
Brussell, 8 ta' April 2009Il-Kummissjoni taġġorna l-lista
tal-linji tal-ajru pprojbiti fl-ispazju tal-ajru EwropewIl-Kummissjoni Ewropea llum adottat
l-aġġornament tal-hekk imsejħa lista sewda tal-linji tal-ajru li
huma pprojbiti milli jtiru lejn l-Unjoni Ewropea minħabba kwistjonijiet ta'
sikurezza. Il-Kummissjoni imponiet projbizzjoni fuq sitt linji
tal-ajru mill-Każakstan, linja tal-ajru ċċertifikata
fit-Tajlandja, trasportatur bl-ajru addizzjonali mill-Ukraina, kif ukoll fuq
l-operazzjonijiet kollha tat-trasportaturi bl-ajru ċċertifikati
fil-Benin.
"Il-Kummissjoni se tkompli taħdem fuq djalogu ma' kullħadd involut
fl-avjazzjoni sabiex tiżgura li l-inġenji u t-trasportaturi bl-ajru
kollha jkunu konformi mal-livelli internazzjonali rikjesti tas-sikurezza
tal-ajru. Il-passiġġieri tal-ajru huma intitolati li jħossuhom
sikuri u li jkunu sikuri meta l-ajruplan tagħhom itir," qal Antonio
Tajani, il-Viċi President tal-Kummissjoni inkarigat mit-trasport.
Din il-lista l-ġdida, li tieħu post dik li kien hemm qabilha
ppublikata f'Novembru 2008, tista' tiġi kkonsultata fis-sit
elettroniku tal-Kummissjoni[1].
Wara l-opinjoni unanima tal-Kumitat tas-Sikurezza tal-Ajru, il-Kummissjoni
aġġornat il-lista u ddeċidiet li tespandiha u timponi
projbizzjoni tal-operat għal raġunijiet ta' sikurezza fuq
it-trasportaturi bl-ajru li ġejjin:Air Company Kokshetau, ATMA Airlines, Berkut Air, East Wing, Sayat Air u
Starline KZ (il-Każakstan) 
One Two Go Airlines (it-Tajlandja)
Motor Sich Airlines (l-Ukraina)
Il-linji tal-ajru kollha ċċertifikati fir-Repubblika tal-Benin
abbażi tar-riżultati negattivi tar-reviżjoni tal-Organizzazzjoni
Internazzjonali tal-Avjazzjoni Ċivili (ICAO). Il-Kummissjoni
nnutat progress tajjeb relatat mal-miżuri li ħadet l-Angola sabiex
ittejeb is-sitwazzjoni tas-sikurezza. Partikolarment, ħadet nota
tar-rapport ta' progress magħmul mill-awtoritajiet tal-avjazzjoni
tal-Angola dwar l-implimentazzjoni ta' azzjonijiet korretivi wara
ż-żjara ta' tim ta' esperti Ewropej fi Frar 2008 u
l-pubblikazzjoni tar-rapport ta' reviżjoni tas-sikurezza tal-ICAO
f'Ottubru 2008. Rapport taż-żjara tat-tim ta' esperti Ewropej
fl-Indoneżja fi Frar 2009 juri titjib konsiderevoli. Il-Kummissjoni se
tkompli l-konsultazzjonijiet mill-viċin mal-awtoritajiet tal-avjazzjoni
bil-ħsieb li fil-laqgħa li jmiss tal-Kumitat tas-Sikurezza tal-Ajru
tivvaluta mill-ġdid is-sitwazzjoni ta' sikurezza.
Għalhekk mil-lum il-lista tal-Komunità qed timponi projbizzjoni
fuq:It-trasportaturi kollha mill-Angola, il-Benin, il-Ginea Ekwatorjali,
l-Indoneżja, ir-Repubblika Kirgiża, il-Liberja, is-Sjerra Leone,
is-Sważiland, ir-Repubblika Demokratika tal-Kongo (DRC) and l-Gabon,
apparti mill-Gabon Airlines u Afrijet, li għandhom eżenzjonijiet
għal għadd żgħir ta' inġenji tal-ajru. Sittax-il
trasportatur bl-ajru individwali:
l-Afganistan – Ariana Afghan Airlines 
il-Kambodja – Siem Reap Airways International
ir-Repubblika Demokratika Popolari tal-Korea – Air Koryo 
il-Każakstan - Air Company Kokshetau, ATMA Airlines, Berkut Air, East
Wing, Sayat Air, Starline KZ
ir-Rwanda - Silverback Cargo Freighters 
is-Sudan – Air West 
it-Tajlandja - One Two Go Airlines 
l-Ukraina – Motor Sich Airlines, Ukraine Cargo Airways, Ukraine
Mediterranean Airlines u Volare Aviation.
[1] http://ec.europa.eu/transport/air-ban/
