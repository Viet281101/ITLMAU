IP/09/112
V Bruslju, 22. januarja 2009Znaten napredek na področju inovacij v
EvropiDanes objavljen Evropski sistem inovacijskih
kazalnikov za leto 2008 kaže, da je EU pred finančno krizo znatno
izboljšala svoje rezultate na področju inovacij. Razlika
v primerjavi z ZDA in Japonsko se je na področju inovacij zmanjšala,
zlasti zaradi velikega napredka v več novih državah članicah, kot
so Ciper, Romunija in Bolgarija. V EU je bilo zaznati poseben napredek na
področju človeških virov in razpoložljivosti finančnih
sredstev za inovacije. Toda naložbe podjetij v inovacije so še vedno
relativno slabe, zlasti v primerjavi s tistimi v ZDA in na Japonskem. Vzporedno
s tem poročilo o znanosti, tehnologiji in konkurenčnosti za leto 2008
zagotavlja bolj poglobljeno analizo gibanj na področju raziskav in razvoja
v javnem in zasebnem sektorju, tehnološke učinkovitosti ter napredka
pri uveljavljanju Evropskega raziskovalnega prostora.  
„Kriza ni čas za premor na področju naložb v
raziskave in inovacije. Te so življenjskega pomena, če želi
Evropa iz gospodarske krize priti močnejša ter če želi
obravnavati izzive podnebnih sprememb in globalizacije. EU ima veliko prednosti,
zlasti vse bolj privlačen Evropski raziskovalni prostor in rezultate na
področju inovacij, ki se stalno izboljšujejo. Toda treba bo opraviti
še veliko dela, zlasti glede relativno premajhnega vlaganja podjetij. S
pobudami Komisije za izboljšanje učinkovitosti na področju
raziskav v EU, spodbujanje inovativnosti in razvoj visokotehnoloških trgov
prehaja EU na pravo pot,“ sta poudarila podpredsednik Komisije
Günter Verheugen, pristojen za podjetništvo in industrijo, ter komisar
za znanost in raziskave Janez Potočnik.
Poročilo kaže, da so evropske države razvrščene v
štiri skupine glede na različne ravni uspešnosti in da so
skoraj vse države izboljšale svoje rezultate, čeprav se stopnja
njihovega napredka razlikuje:Švica, Švedska, Finska, Nemčija, Danska in Združeno
kraljestvo so vodilni inovatorji z rezultati na področju inovacij,
ki so precej nad povprečjem EU. Izmed teh držav Švica in
Nemčija najhitreje izboljšujeta svoje rezultate,  
Avstrija, Irska, Luksemburg, Belgija, Francija in Nizozemska so
inovatorji, ki sledijo, z rezultati nad povprečjem EU. V tej skupini
se najhitreje izboljšujejo rezultati Irske, sledi ji Avstrija,
Ciper, Islandija, Estonija, Slovenija, Češka, Norveška,
Španija, Portugalska, Grčija in Italija so zmerni inovatorji z
rezultati na področju inovacij, ki so pod povprečjem EU. Rezultati na
področju inovacij na Cipru se gibajo precej nad povprečjem za to
skupino, sledi mu Portugalska, 
Malta, Madžarska, Slovaška, Poljska, Litva, Hrvaška,
Romunija, Latvija, Bolgarija in Turčija so dohitevajoče
države z rezultati na področju inovacij, ki so precej pod
povprečjem EU. Večina teh držav dohiteva druge. Najhitreje svoje
rezultate izboljšujeta Bolgarija in Romunija.Za posamezne
povzetke rezultatov na področju inovacij za vseh 27 držav
članic glej MEMO/09/18.REZULTATI NA PODROČJU INOVACIJ (SUMARNI
INOVACIJSKI INDEKS ZA LETO 2008)
[  ]
Opomba: Sumarni inovacijski indeks (SII) je sestavljen iz 29 kazalnikov, ki
se gibajo od najnižjih možnih rezultatov v vrednosti 0 do
najvišjih možnih rezultatov v vrednosti 1. Sumarni inovacijski indeks
za leto 2008 kaže rezultate za obdobje 2006/2007 zaradi zaostanka pri
dostopnosti podatkov.
Zmanjševanje razlike na področju inovacij v primerjavi z ZDA in
Japonsko
Analiza o podatkih za EU kaže znatne izboljšave v primerjavi z ZDA
in Japonsko v absolutnem (v primerjavi s stanjem pred petimi leti) in v
relativnem smislu. Primerjava z večjim številom držav prav tako
kaže, da je EU relativno uspešna glede na gospodarstva v vzponu.
Napredek je bilo zlasti zaznati v zvezi s človeškimi viri na
področju inovacij (diplomanti, terciarno izobraževanje),
širokopasovnim dostopom in razpoložljivostjo tveganega kapitala. Toda
pomanjkljivosti so še vedno prisotne na področju podjetniških
naložb, kjer EU zaostaja za ZDA in Japonsko v raziskavah ter razvoju in
porabi za IT. Prav tako je kljub ugotovitvam iz poročil o pomenu
netehnoloških inovacij poraba podjetij v EU za takšne inovativne
dejavnosti (na primer usposabljanje, oblikovanje, trženje, novo opremo)
upadla.
Inovacije so recept za oživitev gospodarstva
Analiza Evropskega
sistema inovacijskih kazalnikov temelji na podatkih iz časa pred
finančno krizo. Kažejo pa na obstoječa gibanja, prednosti in
pomanjkljivosti, ki jih je treba upoštevati pri odzivanju na trenutne
okoliščine. Napredek EU pred finančno krizo je omogočil
evropskim podjetnikom, da se lahko s pomočjo inovacij lažje opomorejo.
Toda premajhno podjetniško vlaganje na področju inovacij v primerjavi
z glavnimi tekmeci je jasna pomanjkljivost, ki jo je treba odpraviti,
vključno z obnovitvijo javne podpore inovativnim podjetjem, kot je pobuda
glede vodilnih trgov (glej IP/08/12)
za spodbujanje tržnega povpraševanja po novih proizvodih in storitvah.Nadaljnji pouki izhajajo iz poročila o napredku na področju
inovacij, ki je bilo objavljeno skupaj z Evropskim sistemom inovacijskih
kazalnikov in predstavlja neodvisno strokovno analizo razvoja nacionalnih
politik na področju inovacij in upravljanja ter temelji na poročilih
držav, ki so jih pripravili neodvisni strokovnjaki in so na voljo na
spletni strani pobude PRO INNO. To kaže na nagibanje k podpori inovativnim
novoustanovljenim podjetjem in strategijam, ki obravnavajo nove izzive, kot so
podnebne spremembe in produktivnost virov.
Ugotovitve iz poročil bo uporabila Evropska komisija kot pomoč pri
oceni uspeha trenutnih politik na področju inovacij in pri določitvi
nadaljnjih prednostnih nalog.
Ozadje:
Evropski sistem inovacijskih kazalnikov je naročil Generalni direktorat
za podjetništvo in industrijo Evropske komisije ter pripravil Maastrichtski
center za ekonomske in družbene raziskave ter usposabljanje na
področju inovacij in tehnologije (UNU-MERIT), poročilo o napredku na
področju inovacij pa konzorcij strokovnjakov, ki sta ga vodila Univerza v
Atenah in Technopolis Group.
Popolni poročili
sta na voljo na spletni strani:
http://www.proinno-europe.eu/metricsZa dodatne informacije glej MEMO/09/18,
IP/09/92,
MEMO/09/19
