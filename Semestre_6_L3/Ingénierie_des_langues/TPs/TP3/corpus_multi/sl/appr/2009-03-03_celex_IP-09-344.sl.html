IP/09/344
Bruselj, 3. marca 2009Pet velikih podjetij na področju
visokih tehnologij se je zavezalo za večjo zastopanosti žensk v
sektorjuV sedanji finančni krizi so delovna mesta v
sektorju informacijskih in komunikacijskih tehnologij (IKT), kot so
telekomunikacije in internet, zanesljiv vir rasti in bistvenega pomena za
oživitev gospodarstva. Vendar pa je konkurenčnost EU
odvisna od tega, ali zna zlasti v sektorju visokih tehnologij pritegniti in
obdržati usposobljene delavce, vključno z ženskami. 
Pričakuje se, da bo do leta 2010 primanjkovalo okoli 300 000
kvalificiranih inženirjev, hkrati pa je manj kot eden od petih
znanstvenikov s področja računalništva ženska. Evropska
komisija se je leta 2007 odzvala s tem, da je podjetja na področju
telekomunikacij in interneta spodbudila k zaposlovanju večjega števila
žensk z znanji IKT (pobuda „Cyberellas“). Kot odziv na to je
pet velikih podjetij IKT danes podpisalo kodeks najboljših praks za
ženske na področju IKT. Podjetja se zavezujejo, da si bodo bolj
prizadevala k ustvarjanju delovnih mest na področju tehnologije, ki bodo
privlačnejša za ženske, ter k boljšemu
izkoriščanju in promociji ženskega potenciala v sektorju  IKT.„Podpis
kodeksa najboljših praks je prvi korak k ustvarjanju delovnih mest na
področju visokih tehnologij, ki bodo privlačna za ženske, in k
vključitvi več žensk v sektor IKT. Čestitam podjetjem, ki so
danes pokazala pogum in zavzetost, da so se zavezala kodeksu, ki bo obogatil
sektor IKT tako, da ga bo naredil bolj prijaznega ženskam,“ je
dejala  komisarka za telekomunikacije Viviane Reding. Vendar pa se sektor IKT
šele začenja zavedati razsežnosti problema in kako pomembno je
privabiti ženske ter zapolniti vrzeli v znanju, s katerimi se soočamo
v Evropi. V sektorju IKT v Belgiji trenutno primanjkuje 10 100
kvalificiranih delavcev na področju IT, na Poljskem 18 300, v Italiji
2 800, v Franciji 4 300, v Španiji 41 800 in v Nemčiji
celo 87 800. Ostala podjetja IKT pozivam, da sledijo zgledu in do konca
leta podpišejo kodeks za ženske na področju IKT.“
Komisarka Viviane Reding je bila danes prisotna, ko je kodeks najboljših
praks za ženske na področju IKT podpisalo pet evropskih in mednarodnih
podjetij: ALCATEL-LUCENT, IMEC, ORANGE-FRANCE TELECOM GROUP, MICROSOFT in
MOTOROLA. Podpis je posledica sektorskih pogovorov, ki jih je komisarka Viviane
Reding začela na mednarodni dan žensk 2008 (IP/08/392).
Cilj kodeksa je dekleta v šolah in na univerzah pritegniti v sektor visokih
tehnologij in hkrati obdržati in spodbujati ženske, ki v tem sektorju
že delajo, in sicer:z
ustanovitvijo laboratorijev in računalniških klubov za dekleta,
kjer lahko dekleta oblikujejo spletne strani, mešajo glasbo ali oblikujejo
spletne revije ter s tem pridobijo večjo samozavest pri uporabi IKT.
Podpisniki kodeksa IMEC, Motorola, Orange in Microsoft že imajo
delujoče tehnološke laboratorije za dekleta ali poletna
izobraževanja o tehnologiji. Takšni klubi obstajajo tudi v Združenem kraljestvu in Nemčiji; 
s programi mentorstva med porodniškim dopustom, ki ženskam
na starševskem dopustu omogočajo, da ohranijo stik z najnovejšim
tehnološkim razvojem. Tak program na primer ponuja  Motorola;
s praktično pomočjo pri usklajevanju družinskega in
službenega življenja. Podjetja, kot so IMEC, že
omogočajo gibljiv delovni čas in delo na domu;
s forumi in omrežji IKT za ženske, ki ponujajo pomoč pri
iskanju službe, nasvete in mentorstvo. Alcatel Lucent ženskam z
visokim potencialom ponuja podporo pri karieri in jim omogoča hitro
napredovanje. Tudi Microsoft in Motorola sta uvedla programe za ženske na
vodstvenih delovnih mestih;
z določitvijo ciljev za zaposlovanje in promocijo strokovnjakinj IKT
na vseh stopnjah ter spremljanjem doseganja teh ciljev. Podpisnik kodeksa
Orange povečuje zaposlovanje žensk tako, da je postopek odprt, dokler
se ne prijavi vsaj ena ženka.   Evropska komisija bo pozorno
spremljala izvajanje kodeksa in ga ponovno ocenila čez eno leto.
„Takšne dobre prakse morajo spremljati trdni cilji. Eden izmed
praktičnih načinov je povečati število žensk v upravah
podjetij IKT,“ je dejala komisarka Viviane Reding. „Trenutno
je med člani uprav 116 velikih podjetij IKT samo 7 % žensk.  Zastavimo
si torej cilj, da se njihovo število do leta 2015 podvoji.“
Ozadje: 
Komisarka
Viviane Reding je za povečanje osveščenosti o evropskem
ženskem potencialu leta 2007 začela pobudo spremljanja (Shadowing
– IP/07/305),
ki je zdaj organizirana vsako leto. Na dan, posvečen navedeni pobudi
(Shadowing day), dekleta en dan spremljajo uspešne ženske v sektorju
IKT (inženirke, vodstvene delavke ali političarke) na delovnem mestu,
se srečajo s strokovnjaki in strokovnjakinjami na področju IKT ter se
seznanijo s tem, kako bi bilo delati v sektorju IKT. V letu 2008 je več kot
100 deklet sodelovalo v pobudi spremljanja (IP/08/392).
Oktobra
2008 se je komisarka Viviane Reding na svetovnem srečanju foruma žensk
za gospodarstvo in družbo v Deauvillu srečala z voditeljicami na
področju politike in gospodarstva ter izrazila željo po večjem
številu žensk z znanji IKT (MEMO/08/631).Današnji podpis kodeksa najboljših praks za ženske na
področju IKT je spremljala konferenca o ženskah v informacijski
tehnologiji (Cyberellas are IT) v Bruslju, kjer je komisarka Viviane Reding 
predstavila kratek posnetek o dogodku v okviru pobude „Shadowing“,
ki se je odvijal novembra 2008 v Lyonu. Videoposnetek „ICT is
wicked“ bodo predvajali v šolah po Evropi in je dostopen na spletu:http://212.68.215.195/europa/shadowingday09.wmvVeč informacij:
www.ec.europa.eu/itgirls
