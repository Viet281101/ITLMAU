IP/09/840   Bruselj, 28.  maja 2009  Evropske oddaje in filmi zavzemajo tri četrtine časa v najbolj gledanem terminu  Filmi in televizijske oddaje, „izdelane v Evropi“, še vedno privlačijo evropske gledalce.  Po neodvisni študiji, ki jo je naročila in danes objavila Evropska komisija, evropska dela zavzemajo tri četrtine časa v najbolj gledanem terminu evropskih kanalov.  Navzočnost evropskih del v novih medijih, kot je video na zahtevo, je spodbudna, vendar je treba natančno nadzorovati njeno skladnost z novimi evropskimi avdiovizualnimi predpisi.  Ti predpisi, namenjeni za zagotovitev širjenja evropskih del, so bili dopolnjeni leta 2007 s posebnimi ukrepi za nove medije, ki jih morajo države članice začeti uporabljati pred decembrom 2009 (   IP/08/2032   ).  „Pozdravljam zanimanje gledalcev za evropska dela.  To kaže, da je evropska raznolikost, ki jo pospešuje avdiovizualna politika Evropske unije, vrednota, ki si jo deli velika večina Evropejcev, “ je izjavil Jacques Barrot, podpredsednik Evropske komisije in trenutno tudi komisar, zadolžen za informacijsko družbo in medije.  „Vendar sem prepričan, da je mogoče delati še bolje in povečati oddajanje naših del.  Izkoristiti moramo zlasti potencial storitev na zahtevo za spodbujanje lokalne in evropske vsebine v celotni Evropi in tako podpirati kulturno raznolikost in neodvisno proizvodnjo.“  Danes objavljena študija prvič meri čas, ki ga gledalci posvečajo gledanju evropskih programov.  Prejšnje študije so merile samo njihov delež v razporedu programov.  Iz študije izhaja, da so evropske neodvisne oddaje in filmi zelo popularni.  Leta 2007 so evropske oddaje in filmi predstavljali 74 % časa gledanosti , med 18h in 23h pa celo 75,5 %, 33,4 % časa gledanosti so Evropejci posvetili neodvisnim evropskim produkcijam.  Večina storitev „video na zahtevo“ na TV-kanalih ponuja izključno evropsko vsebino:  več kot 90 % vprašanih TV-kanalov ima v svojih katalogih več kot 75 % evropske vsebine.  V nasprotju s tem pa neodvisne storitve za „video na zahtevo“ dosti manj podpirajo evropsko produkcijo:  dejansko jih 25 % izjavlja, da v svojih katalogih predlagajo manj kot 25 % evropskih ur.  Zato je pomembno, da se v EU nadzira razvoj ponudb „video na zahtevo“, da bi podprli promocijo različnih kulturnih vsebin.  Za Evropsko komisijo je bila izpeljana študija, ki je temeljila na reprezentativnem vzorcu televizijskih kanalov in pridruženih služb v vsej Evropi,da bi analizirali promocijo evropskih del na TV-kanalih storitev na zahtevo v 30 državah, kot to zahtevajo evropski avdiovizualni predpisi (   MEMO/08/803   ).  Študija predlaga tudi metode ocenjevanja prisotnosti evropskih vsebin in naložb vanje s strani storitev za „video na zahtevo“.  Študija tudi spodbuja države članice in storitve za „video na zahtevo“, da izdelajo smernice za ocenjevanje pomembnosti evropske vsebine v okolju storitev na zahtevo.  Ozadje  V skladu z direktivo „Televizija brez meja“ iz leta 1989 morajo evropski televizijski kanali posvetiti večino programskega časa evropskim delom in najmanj 10 % tega časa ali programskega proračuna neodvisnim evropskim produkcijam.  Leta 2007 je bil obseg uporabe te direktive razširjen na storitve na zahtevo z direktivo „Storitve avdiovizualnih medijev“.  V skladu z novo direktivo države članice skrbijo, da ponudniki avdiovizualnih medijskih storitev na zahtevo podpirajo, kadar je to uresničljivo in z ustreznimi sredstvi, proizvodnjo evropskih del in dostop do njih.  K temu se lahko prispeva na različne načine, zlasti z izvedbo naložb v proizvodnjo in nakup pravic do evropskih del ali z določitvijo ustreznega ali vodilnega deleža takih del v katalogih videa na zahtevo (   MEMO/08/803   ).  Neodvisna študija, objavljena danes, dodaja zunanjo dimenzijo k dvoletnemu poročilu Komisije o spoštovanju teh obveznosti s strani držav članic na podlagi informacij slednjih.  Za Komisijo so jo pripravili Attentional Limited, Oliver &amp; Ohlbaum Associés, Ramboll Management in Headway International.  Zadnje poročilo Komisije, ki zajema obdobje 2005–2006, je bilo objavljeno julija 2008 (   IP/08/1207   ).  Naslednje poročilo za obdobje 2007–2008 bo objavljeno leta 2010. Študija je na voljo na spletni strani:    http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
