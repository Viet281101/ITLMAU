IP/09/92
V Bruslju, 22. januarja 2009Privlačnejši evropski raziskovalni
prostor, a zastoj intenzivnosti raziskav in razvoja v EU: ni časa za
počitek!Danes objavljeno poročilo o ključnih
podatkih s področja znanosti, tehnologije in konkurenčnosti za leto
2008 prvič vsebuje pregled napredka od leta 2000 do leta 2006 tako pri
naložbah EU v raziskave in razvoj kot pri uveljavljanju evropskega
raziskovalnega prostora. Poročilo kaže, da število evropskih
raziskovalcev narašča in da postaja EU privlačnejša za
tuje raziskovalce ter za zasebne naložbe v raziskave in
razvoj iz ZDA. Vendar zastoj intenzivnosti raziskav in razvoja v EU-27 (izdatki
za raziskave in razvoj kot delež BDP) na ravni 1,84 % ogroža
ambicije EU, da bi postala svetovno konkurenčna družba znanja. 
Čeprav mnoge države članice krepijo naložbe v razvoj in
izboljšujejo učinkovitost svojih raziskovalnih sistemov, je EU še
vedno daleč od lizbonskega cilja, da bi se v raziskave in razvoj vlagal
3-odstotni delež BDP. Uspešnost EU ovirata še vedno nizka stopnja
poslovnih naložb v raziskave in razvoj v povezavi s strukturo industrije v
EU, kjer je visokotehnološki sektor manjši kot v ZDA. Istočasno
objavljeni sistem inovacijskih kazalnikov za 2008 vsebuje natančne
rezultate uspešnosti EU na področju inovacij. Obe poročili
kažeta, da mora EU spremeniti strukturo svoje industrije, bolj spodbujati
inovacije ter zagotoviti večjo in boljšo uporabo raziskav in
razvoja.
Janez Potočnik, evropski komisar za znanosti in raziskave, ter
podpredsednik Günter Verheugen, odgovoren za podjetništvo in
industrijo, sta tako komentirala poročili:  „Krizni časi niso
pravi trenutek za počitek pri naložbah v raziskave in inovacijah.
Te so ključnega pomena, če želi Evropa iz gospodarske krize
izstopiti močnejša ter če se želi spoprijeti z izzivi, ki
jih prinašajo podnebne spremembe in globalizacija. EU ima mnoge prednosti,
predvsem vse privlačnejši evropski raziskovalni prostor in
uspešnost inovacij, ki se stalno izboljšuje. Vendar je treba postoriti
še marsikaj, zlasti glede relativno premajhnega vlaganja podjetij. S
pobudami Komisije za izboljšanje učinkovitosti na področju
raziskav v EU, spodbujanje inovativnosti in razvoj visokotehnoloških trgov
stopa EU na pravo pot.“
Glavne ugotovitve poročila o znanosti, tehnologiji in
konkurenčnosti za leto 2008 so naslednje:
1. Raziskave so ključni dejavnik konkurenčnosti v globaliziranem
svetu. 
Na področju znanosti in tehnologije so se pojavili pomembni novi
udeleženci, zlasti iz Azije. Znanje je vedno enakomerneje porazdeljeno,
tako da delež EU zdaj znaša manj kot 25 %. Evropski raziskovalni
prostor mora postati bolj privlačen, odprt in konkurenčen na svetovni
ravni.
2. Skupna intenzivnost raziskav in razvoja v EU je zastala, vendar se za
tem podatkom skrivajo razlike na nacionalnih ravneh. 
Vse države članice EU so med letoma 2000 in 2006 povečale
izdatke za raziskave in razvoj, kar kaže njihovo zavezanost lizbonski
strategiji. Vendar je bila v istem obdobju enaka tudi stopnja rasti BDP, kar
pomeni, da je intenzivnost raziskav in razvoja od leta 2005 ostala na ravni
približno 1,84 %[1]. 
Med letoma 2000 in 2006 je 17 držav članic, med katerimi so predvsem
tiste, ki ostale še dohitevajo, okrepilo intenzivnost raziskav in razvoja,
medtem ko se je v desetih državah, ki imajo 47-odstotni delež BDP v
EU, intenzivnost raziskav in razvoja zmanjšala. Intenzivnost raziskav in
razvoja se je na Japonskem zvišala s 3,04 % na 3,39 %, v Koreji z
2,39 % na 3,23 %, hitro pa ju dohiteva tudi Kitajska z zvišanjem
z 0,90 % na 1,42 %.
3. Intenzivnost naložb v zasebnem sektorju je še vedno prenizka.Glavni razlog za razkorak med intenzivnostjo raziskav in razvoja v EU in
njenih tekmicah je razlika v financiranju raziskav in razvoja v
podjetniškem sektorju, ki je v EU od leta 2000 do leta 2005 upadlo, medtem
ko se je v ZDA, na Japonskem in na Kitajskem znatno povečalo. Razlog za to
je predvsem manjši obseg raziskovalno intenzivne visokotehnološke
industrije v EU. Za vzpostavitev industrije, podprte z znanjem, so potrebne
strukturne spremembe v smeri višje intenzivnosti raziskav in razvoja
znotraj sektorjev ter večjega deleža visokotehnoloških sektorjev
v gospodarstvu EU. To zahteva okvirne pogoje, ki podpirajo razvoj hitro
rastočih visokotehnoloških MSP, razvijanje inovacijam prijaznih
evropskih trgov in cenejši dostop do patentiranja na ravni celotne EU.
4. Odličnost v raziskavah: rastoče število raziskovalcev, a
še vedno nižja sposobnost izkoriščanja znanja kot pri
tekmecih. 
Število raziskovalcev je od leta 2000 v EU raslo dvakrat hitreje kot v
ZDA in na Japonskem, čeprav je delež raziskovalcev v delovni sili
še vedno nižji. Kar zadeva vplive raziskav, je EU še vedno
največja proizvajalka znanstvenega znanja na svetu (merjeno po številu
publikacij), vendar prispeva manj najvplivnejših publikacij kot ZDA. 
5. Večja privlačnost za tuje naložbe in strokovnjake s
področja znanosti in tehnologije. 
EU privlači vedno večji delež zasebnih naložb v raziskave
in razvoj iz ZDA, čeprav je Azija postala novo območje raziskav in
razvoja. Leta 2005 so povezana podjetja iz ZDA 62,5 % svojih naložb v
raziskave in razvoj opravila v EU in le 3,3 % na Kitajskem. Privlačna
je tudi za vedno več strokovnjakov s področja znanosti in tehnologije
iz tretjih držav.
Dodatne informacije:
Celotno poročilo o ključnih podatkih s področja znanosti,
tehnologije in konkurenčnosti za leto 2008:
http://ec.europa.eu/research/era/
Celotno poročilo o inovacijskih kazalnikih za leto 2008:
http://www.proinno-europe.eu/metricsGlej tudi MEMO/09/19
+ IP/09/112
+ MEMO/09/18
[1] Začasni podatki za
leto 2007: 1,83 %
