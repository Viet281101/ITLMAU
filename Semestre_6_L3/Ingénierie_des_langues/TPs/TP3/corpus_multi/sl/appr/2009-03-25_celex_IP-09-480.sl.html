IP/09/480
Strasbourg, 25. marec 2009Pomladni dan v Evropi 2009: dijaki
povabljeni k dialogu o prihodnosti EvropeZačetek letošnje kampanje Pomladnega dne
v Evropi za spodbujanje dijakov, da bi se udeležili dejavnosti
ozaveščanja o evropskih vprašanjih, je bil
25. marca v Strasbourgu. Podpredsednica Komisije Margot Wallström in
predsednica Odbora za kulturo in izobraževanje Evropskega parlamenta
Katerina Batzeli sta se srečali s skupino dijakov na obisku v Evropskem
parlamentu, da bi proslavili dogodek. Ta se je odvil na predvečer junijskih
volitev v Evropski parlament.
Pomladni dan v Evropi je letni dogodek, ki ga organizirata mreža 31
ministrstev za izobraževanje v Evropi in Evropsko šolsko omrežje,
katero financira Evropska komisija. Letošnji moto je: „Ideje –
gonilo Evrope“, dogodek pa je povezan z letom ustvarjalnosti in
inovativnosti. Dejavnosti bodo do 30. junija potekale na šolah v
državah članicah in drugih evropskih državah, vključno z
Norveško, Bosno in Hercegovino ter Švico. 
Dejavnosti vključujejo razprave z gostujočimi govorniki o Evropi,
spletni klepet s komisarji in drugimi evropskimi javnimi osebnostmi, debate,
tekmovanja in druge projekte za dviganje ozaveščenosti o evropskih
vprašanjih. Mladi so vabljeni, da se povežejo v omrežja v okviru
dialoga o prihodnosti demokracije v Evropi.
„To je velika priložnost za povečanje ozaveščenosti
mladih glede pomena Evropske unije in njenega parlamenta – kot prihodnji
volivci si morajo prizadevati, da se njihovo mnenje o zadevah, ki so zanje
pomembne, sliši sedaj,“ je povedala Margot Wallström.
„Obveščanje evropskih državljanov o evropskih
vprašanjih, še bolj pa njene najmlajše generacije, dijakov, ni le
prednostna naloga Evropske unije, temveč najosnovnejši element
načrta za prihodnost Evrope,“ je dodala Katerina Batzeli.
„Pomladni dan v Evropi“ je odlična priložnost za
informiranje, vključevanje, aktiviranje šol tako, da lahko uporabijo
svojo pravico do sodelovanja v demokratičnem življenju Unije.“„Veliko pričakujemo od inovativnosti in ustvarjalnosti mladih pri
oblikovanju prihodnosti Evrope,“ je dodal Ján Figel’, komisar
za izobraževanje in usposabljanje,  ki se je že udeležil
spletnega klepeta s šolami. „Vsako leto se desettisoči mladih
Evropejcev udeležijo evropskih programov, ki so oblikovani posebej zanje.
Dostop do dobrih informacij o Evropi in priložnosti za razpravo o naši
prihodnosti predstavljajo osnovno usposabljanje za
državljanstvo.“
Prejšnje teme kampanje Pomladnega dne v Evropi so vključevale
medkulturni dialog, razprave o naši prihodnosti in širitev Evropske
unije.
Do sedaj se je več kot 4 000 šol prijavilo k sodelovanju pri
različnih dogodkih, financiranih s sredstvi, ki so na voljo prek spletne
strani projekta, dostopne v 23 jezikih na: www.springday2009.net 
Govorniki, ki želijo obiskati šolo, lahko izrazijo svoj interes
na:
http://www.springday2009.net/ww/en/pub/spring2009/misc/back_to_school_apps.cfmSeznam gostujočih govornikov vključuje več kot 30 poslancev
Evropskega parlamenta, tri evropske komisarje in več predstavnikov
nacionalnih in regionalnih organov, kot tudi univerzitetne profesorje,
strokovnjake in nekdanje študente iz programa Erasmus.
