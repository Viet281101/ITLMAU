IP/09/1112  Bruselj, 10. julija 2009  Kako  „ digitalno dividendo “ spremeniti v koristi za potrošnika in gospodarsko rast Evrope v višini do 50 milijard EUR?  V Evropi bo prehod z analogne na digitalno TV sprostil radijske frekvence, na katerih bo omogočena upo raba novih storitev.  EU je pripravljena na koristi, ki jih ponuja ta „ digitalna dividenda “.  Nemčija, Finska, Luksemburg, Švedska, Nizozemska, Belgija (Flamska) in večja območja Avstrije so že prekinili analogne prizemeljske TV prenose, druge države EU pa bodo to storile do leta 2012 (   IP/09/266   ).  Tudi ZDA je 12. junija preklopila na digitalni TV prenos.  Sprostitev polnega potenciala, omogočena s prehodom na digitalno tehnologijo, je ena izmed prednostnih nalog na agendi EU v zvezi s politiko na področju telekomunikacij, saj lahko novi razpoložljivi radijski spekter izboljša način komuniciranja in dostop do avdiovizualnih vsebin.  Učinkovita uporaba radijskega spektra bo omogočila ekonomijo obsega in izboljšala konkurenčnost EU, s čimer se bo povečala inovativnost pri opremi in brezžičnih storitvah ter olajšal dostop do mobilnih širokopasovnih storitev.  Komisija je danes začela posvetovanje o izboljšanju sodelovanja na ravni EU, da bi se ta enkratna priložnost kar najbolje izkoristila.  Posvetovanje bo trajalo do 4. septembra 2009.  „ Digitalna dividenda prihaja v ključnem trenutku, v katerem želimo povezati vse dele Evrope s širokopasovno povezavo, zagotoviti visokokakovostno oddajanje in razširiti ponudbo na nove brezžične povezave.  Evropa bo dosegla vse to le, če bodo njena prizadevanja za čim boljšo uporabo radijskega spektra usklajena.  Z našimi odločitvami lahko za več milijard evrov povečamo potencialni učinek digitalnih dividend.  Preden bomo dokončno oblikovali predloge, želimo bolje razumeti, kaj si o teh odločitvah mislijo javnost, družbe za oddajanje televizijskih programov, mobilni operaterji in drugi akterji na trgu,“ je povedala evropska komisarka za informacijsko družbo in medije Viviane Reding.  Novo pridobljeni radijski spekter lahko prenaša podatke na dolge razdalje in prek meja, zato odločitve v eni državi članici vplivajo na območja, ki so oddaljena tudi več sto kilometrov.  Brez uskladitve se ta dragoceni vir ne bi uporabljal najbolj učinkovito in tako nekatere storitve ne bi bile na voljo v posameznih delih Evrope ali delih nekaterih držav.  Večina potencialnih uporabnikov digitalnih dividend so storitve široke potrošnje za t elevizijski in mobilni širokopasovni dostop.  Zagotavljanje delovanja iste opreme na istih frekvencah po celi EU prinaša velike potencialne gospodarske koristi.  To bo omogočilo znatno ekonomijo obsega za proizvajalce opreme ter znižalo cene, kar bo pospešilo povpraševanje potrošnikov in omogočilo lažji dostop do teh storitev.  Ustrezna evropska uskladitev bi do leta 2015 povečala potencialni gospodarski učinek digitalnih dividend za dodatnih 20 do 50 milijard EUR.  Dolgoročno pa bi se po letu 2015 z nadaljnjo uskladitvijo EU lahko ustvarile dodatne koristi v vrednosti 30 milijard EUR.  Glede na to, da bo do leta 2012 digitalna TV popolnoma nadomestila analogni prenos ter da številne države članice hočejo čim prej začeti izrabljati potencial brezžičnih rešitev za dosego celovitega širokopasovnega dostopa, se morajo države EU nujno dogovoriti o skupnem pristopu.  Komisija predlaga sprejetje časovnega načrta EU, tj. serijo skupnih usklajenih ukrepov, ki so bili predstavljeni na današnjem posvetovanju.  Za zagotovitev jasnega in predvidljivega zakonodajnega okolja za regulatorje in industrijo pri najučinkovitejši uporabi digitalnih dividend Komisija upošteva tudi načrt za uskladitev 800 megaherčnega pasu, ki je predvsem primeren za nove generacije mobilnih širokopasovnih storitev.  Časovni načrt EU bo predstavil koristi uskladitve spektra, pri čemer bodo države članice lahko prilagodile svoje lokalne in nacionalne posebnosti, na primer oddajanje programov.  Časovni načrt bo povečal tudi splošno razpoložljivost radijskega spektra onkraj tiste, ki bi jo lahko dosegla posamezna država članica, ter omogočil zagotavljanje več cenovno razpoložljivih in interoperabilnih storitev.  Komisija bo dokončno oblikovani predlog predstavila po javnem posvetovanju v najkrajšem možnem času. Ozadje  Analogna TV je obsegala širok segment radijskega spektra. Ker ga digitalna TV zdaj izrablja bolj učinkovito, je novo pridobljeni spekter na voljo za nove uporabe. „ Digitalna dividenda “ , ki se sprosti s prehodom na digitalno tehnologijo, je privlačna, saj signali v tem dosegu potujejo zelo daleč, oprema pa se brez težav uporablja tudi na prostem. Zato na dostop do tega dela radijskega spektra, poleg televizijskih postaj, čaka še veliko drugih potencialnih kandidatov.  Komisija je novembra 2007 objavila   Sporočilo   , v katerem je predstavila potrebo in možne pristope za dosego ustrezne evropske uskladitve glede spektra. Današnje posvetovanje je nadaljevanje razprav z nacionalnimi regulatorji in zainteresiranimi strankami ter socialno-ekonomske študije za preučitev potencialnega vpliva različnih scenarijev za uporabo digitalnih dividend. Posvetovanje o digitalni dividendi, ki se je začelo danes:   http://ec.europa.eu/information_society/policy/ecomm/radio_spectrum/topics/reorg/pubcons_digdiv_200907/index_en.htm   Analysys Mason, DotEcon in Hogan &amp; Hartson bodo septembra objavili podrobne informacije o študiji o izkoriščanju digitalne dividende:    http://www.analysysmason.com/EC_digital_dividend_study     Informacije glede načrtov posameznih držav članic za prehod na digitalno tehnologijo:     http://ec.europa.eu/information_society/policy/ecomm/current/broadcasting/switchover/national_plans/index_en.htm    Sporočilo Komisije o digitalni dividendi:    http://eur-lex.europa.eu/LexUriServ/LexUriServ.do?uri=CELEX:52007DC0700:EN:NOT    Sporočilo Komisije o pospeševanju prehoda z analognega na digitalno oddajanje:    http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT      SPEECH/09/336
