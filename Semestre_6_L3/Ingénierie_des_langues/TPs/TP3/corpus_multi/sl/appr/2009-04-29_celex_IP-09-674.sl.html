IP/09/674
Bruselj, 29. aprila 2009Plače v finančnem sektorju:
Komisija določa načela za plače zaposlenih, ki so izpostavljeni
tveganju, v finančnih institucijahEvropska komisija je sprejela priporočilo o
plačah v sektorju finančnih storitev. Priporoča,
naj države članice poskrbijo, da bodo imele finančne ustanove
politiko plač za zaposlene, izpostavljene tveganju, ki bo v skladu z dobrim
in učinkovitim obvladovanjem tveganja in bo to tudi spodbujala.
Priporočilo določa smernice za strukturo plač, proces oblikovanja
in izvajanja politike plač ter za vlogo nadzornih organov pri pregledu
plačne politike finančnih ustanov. Komisija je sprejela tudi
priporočilo za plače direktorjev (glej IP/09/673).
Komisar za notranji trg Charlie McCreevy je dejal: „Doslej je bilo v
panogi finančnih storitev obstajalo veliko preveč sprevrženih
spodbud. Stimulativno nagrajevanje, ki spodbuja prekomerna tveganja za
kratkoročni dobiček, ni razumno. Države G-20 so soglašale,
da je treba izvajati nova stroga načela Foruma za finančno stabilnost
o plačnem sistemu. Komisija pri tem utira pot. Nagrajevanje mora biti
usklajeno z dolgoročno donosnostjo podjetij. Seveda mora višina
plač še vedno temeljiti na uspešnosti. Vendar bi merila
uspešnosti morala biti prilagojena tveganju in upoštevati strošek
kapitala in likvidnost. Za pripravo plačne politike in njen nadzor bi
morali biti še naprej pristojni nadzorni sveti, ne pa višji vodstveni
delavci. Treba je tudi okrepiti vlogo nadzornih organov pri pregledu prakse na
področju plač za spodbujanje dobrih praks glede plač v
finančnih ustanovah.“
Priporočilo poziva države članice k sprejetju ukrepov na
štirih področjih:Struktura plač: plačna politika za zaposlene, izpostavljene
tveganju, naj bo v skladu z dobrim in učinkovitim obvladovanjem tveganja in
naj ga spodbuja, zato bi morale finančne ustanove doseči ustrezno
ravnotežje med deležem osnovne plače in deležem nagrade.
Plačilo glavnega dela nagrade bi moralo biti odloženo, da bi se
upoštevala tveganja, povezana z uspešnostjo v celotnem poslovnem
ciklu. Merila za merjenje uspešnosti bi morala dajati prednost
dolgoročni uspešnosti finančnih ustanov in prilagoditi temeljno
uspešnost tveganju, stroškom kapitala in likvidnosti. Kadar se
izkaže, da so bili podatki očitno napačni, bi finančne
ustanove morale imeti tudi možnost zahtevati vračilo že
plačanih nagrad.
Upravljanje: plačna politika bi morala biti interno pregledna,
jasna in pravilno dokumentirana ter bi morala zajemati ukrepe za izogibanje
navzkrižjem interesov. Uprava bi morala biti odgovorna za nadzor nad
delovanjem plačne politike za finančno ustanovo kot celoto, ustrezno
vključeni pa bi morali biti tudi notranji nadzor ter oddelki ali
strokovnjaki za človeške vire. Člani nadzornega sveta in drugi
zaposleni, vključeni v pripravo in vodenje plačne politike, bi morali
biti neodvisni.
Razkritje: zainteresirane strani bi morale biti ustrezno seznanjene s
plačno politiko. Razkritje informacij bi moralo biti jasno in lahko
razumljivo ter vsebovati glavne elemente politike plač, njenega oblikovanja
in vodenja.
Nadzor: nadzorniki morajo z uporabo nadzornega orodja, ki jim je na
voljo, zagotoviti, da bodo finančne ustanove v največji možni
meri uporabljale načela dobre plačne politike ter da bodo plačne
politike skladne z učinkovitim obvladovanjem tveganja. Za obravnavo
vprašanja sorazmernosti bi morali nadzorniki upoštevati naravo in
obseg finančne ustanove ter kompleksnost njenih dejavnosti, da bi tako
lahko ocenili njeno skladnost z načeli dobrih plačnih
politik.Priporočilo upošteva dosedanja prizadevanja
več držav članic in želi spodbujati tak razvoj z
določitvijo najboljših praks za zagotovitev večje konvergence v
EU. Priporočilo zajema vse sektorje panoge finančnih storitev, da ne
bi nastale vrzeli in bi se preprečilo izkrivljanje konkurence med
različnimi sektorji in finančnimi ustanovami. Načela veljajo za
vse kategorije zaposlenih, katerih poklicna dejavnost znatno vpliva na profil
tveganja finančne ustanove. 
Priporočilu bodo sledili zakonodajni predlogi za uskladitev plačnih
sistemov s skrbnim nadzorom. Junija bo Komisija predstavila predloge za revizijo
Direktive o kapitalskih zahtevah, ki naj bi zagotovila, da bo regulatorni
kapital ustrezno zajemal tveganja iz tržne knjige bank, pozicij listinjenja
in plačnih politik.
Po preteku enega leta bo Komisija glede na pridobljene izkušnje in izid
spremljanja proučila obe priporočili ter predložila poročilo
z oceno uporabe obeh priporočil v državah članicah.
Celotno besedilo priporočila je na voljo na:
http://ec.europa.eu/internal_market/company/directors-remun/index_en.htm
MEM0/09/212
