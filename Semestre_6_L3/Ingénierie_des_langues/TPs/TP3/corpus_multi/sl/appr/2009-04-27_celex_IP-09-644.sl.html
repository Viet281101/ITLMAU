IP/09/644  
Bruselj, 27. aprila 2009Novo obdobje mladinske politike v EUKomisija  je sprejela novo strategijo EU za
mladinsko politiko v naslednjem desetletju. Nova strategija z naslovom
„Mladi – vlaganje vanje ter krepitev njihove vloge in
položaja“ priznava, da so (1) mladi ena najbolj ranljivih skupin v
družbi, zlasti v sedanji gospodarski in finančni krizi, ter (2) da so
veliko bogastvo v naši starajoči se družbi.  Nova strategija je
medsektorska, s kratkoročnimi in dolgoročnimi ukrepi, ki
vključujejo ključna področja politik, ki vplivajo
na mlade, zlasti izobraževanje, zaposlovanje, zdravje in šport,
državljansko udeležbo in prostovoljstvo mladih.  Nova strategija tudi
poudarja pomen mladinskega dela in opredeljuje okrepljene ukrepe za boljše
izvajanje mladinskih politik na ravni EU.
Mlada generacija je bogastvo, ki kopni, saj se bo njen 20-odstotni delež
v celotnem prebivalstvu predvidoma znižal na 15 % do leta 2050.
Naša mladina pa je tudi žlahtno bogastvo, sedanja gospodarska in
finančna kriza pa še posebej opozarja na potrebo po skrbi za mladi
človeški kapital.  Mladi v Evropi imajo danes sicer veliko
možnosti, vendar se tudi spoprijemajo s težkimi problemi, saj mnogi
opustijo izobraževanje in zaposlitev ali pa jim grozita revščina
in socialna izključenost.   
Glede na raziskave današnjo mladino zaposlujejo predvsem vprašanja,
kot so izobraževanje, zaposlitev, socialna vključenost in zdravje. 
Evropski mladini je treba omogočiti, da bo izkoristila priložnosti,
kot so udeležba v javnem in političnem življenju, prostovoljstvo,
ustvarjalnost in podjetništvo, šport ter udejstvovanje po svetu. Za
spoprijemanje s temi izzivi in zagotavljanje možnosti vsem mladim Komisija
predlaga prenovljeno mladinsko strategijo EU, ki prinaša daljnosežne
odgovore.
Strategija „Mladi – vlaganje vanje ter krepitev njihove vloge in
položaja“ kot nadaljevanje prenovljene socialne agende, ki jo je
Komisija napovedala leta 2008, ima naslednje cilje:ustvariti več priložnosti za mlade v izobraževanju in
zaposlovanju, 
izboljšati dostop in polno udeležbo vseh mladih v družbi terspodbujati vzajemno solidarnost med družbo in mladimi.
Poudarja pomembno vlogo mladinskega dela pri reševanju
problema brezposelnosti, šolskega neuspeha in socialne izključenosti
ter izboljševanju spretnosti in preživljanju prostega časa.
Komisija predlaga medsektorsko obravnavanje vseh vprašanj v zvezi z
mladimi, nova strategija pa opisuje razne ukrepe, ki naj bi jih izvajale
Komisija in države članice. Strategija je del usklajenega odziva EU na
sedanjo krizo.
Predlaga boljšo, prožnejšo in poenostavljeno metodo za
usklajevanje mladinske politike med državami članicami, ki bo krepila
povezave z lizbonsko strategijo za večjo rast in delovna mesta.
V zvezi z novo mladinsko strategijo EU je evropski komisar za
izobraževanje, usposabljanje, kulturo in mladino Ján Figeľ,
povedal: „Mladi so naša sedanjost in naša prihodnost, zato si
moramo z združenimi močmi prizadevati, da mladim državljanom
odpremo čim več poti, zlasti zaradi sedanje gospodarske in
finančne krize. Ključ do tega je v zagotavljanju take vloge in
položaja naše mladine, ki jim bosta omogočila obravnavanje
številnih izzivov, s katerimi se srečujejo v današnjem
globaliziranem svetu. Naša strategija je pravočasen odgovor na te
izzive, ki odpira vrata v novo obdobje v razvoju mladinskih politik na ravni
EU.“ 
Komisija je novo mladinsko strategijo sprejela po obsežnem posvetovanju
v letu 2008, v katero so bili vključeni nacionalni organi, Evropski
mladinski forum, mladinske organizacije in druge zainteresirane strani.
Posvetovanje z mladimi je potekalo po spletu, v naslednji fazi stalnega dialoga
med EU in njeno mladino pa bodo mladi povabljeni, naj se odzovejo na predlog
Komisije.
Danes je bilo tudi objavljeno prvo Poročilo EU o mladih, ki
vključuje podrobne podatke in analizo, ki jo je pripravil EUROSTAT. Ta
poročila bodo odslej objavljena vsaka tri leta in bodo prispevala k
povečanju baze znanja na mladinskem področju.Več
informacij o mladinski politiki:
Domača
spletna stran Evropske komisije Mladi:
http://ec.europa.eu/youth/index_en.htmMladinski portal:
http://europa.eu/youth/index.cfmPoročilo EU o mladih: 
http://ec.europa.eu/youth/index_en.htmGlej:
MEMO/09/201
(Posvetovanja, ki so potekala, preden je Komisija sprejela novo mladinsko
strategijo EU „Mladi – vlaganje vanje ter krepitev njihove vloge in
položaja“)
MEMO/09/202
(Prvo poročilo EU o mladih)
MEMO/09/204
(Mladinske politike EU: pogosta vprašanja)
