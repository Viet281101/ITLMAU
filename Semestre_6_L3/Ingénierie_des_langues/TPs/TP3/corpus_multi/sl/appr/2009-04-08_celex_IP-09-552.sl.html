IP/09/552
Bruselj, 8. april 2009Komisija se bori proti zamudamKljub nekaterim izboljšavam v zadnjih letih v
EU še vedno prihaja do zamud pri plačilih v trgovinskih poslih med
družbami ter med podjetji in javnimi organi. To zavira razvoj podjetij in
je lahko celo vzrok za stečaj sicer zdravih podjetij, zlasti malih in
srednje velikih (MSP). Žal plačilna disciplina javnih organov še
zdaleč ni zgledna. Spričo trenutne krize se je več držav
članic začelo s tem vprašanjem ukvarjati na nacionalni ravni.V skladu z zavezo iz Akta za mala podjetja je Komisija predlagala nov
politični pristop za spopadanje s problemom zamud pri plačilih in
pomembne spremembe direktive o boju proti zamudam pri plačilih iz leta
2000.  Po mnenju Komisije bi morali javni organi dajati zgled in praviloma
plačevati račune v 30 dneh.  Hkrati se je Komisija zavezala k
pospešitvi plačevanja blaga in storitev, da bi v celoti
spoštovala cilje pri plačevanju računov. V številnih
primerih si je zastavila celo cilj skrajšati trenutno veljavne zakonsko
določene plačilne roke. 
Podpredsednik Komisije Günter Verheugen, pristojen za podjetništvo
in industrijo, je povedal: „Zamud pri plačilih javnih uprav ne
smemo več dopuščati. Današnji predlog je pomembna spodbuda
za premagovanje gospodarske krize, saj bo pomagal preprečevati dodatne
stečaje in spodbujal denarni tok podjetij s ciljem izboljšanja
dolgoročne konkurenčnosti evropskih podjetij.“
Predlagane spremembe odražajo pomen pravočasnih plačil za
podjetja, zlasti MSP:Javni organi bodo praviloma morali plačati račune v 30 dneh, sicer
bodo plačali obresti, nadomestilo za stroške izterjatve in
pavšalno nadomestilo v višini 5 % dolgovanega zneska že od
prvega dne zamude. V ustrezno utemeljenih primerih bo plačilne roke
možno podaljšati.
Pogodbena svoboda v odnosih med podjetji se bo spoštovala, vendar pa
bodo podjetja v primeru zamude imela pravico zahtevati zamudne obresti in
nadomestilo za stroške izterjatve. 
Pravila o skrajno krivičnih pogodbah bodo poostrena.Cilj
predloga je izboljšati denarni tok evropskih podjetij, kar je še
zlasti pomembno v času gospodarskega upada. Njegov namen je tudi
olajšati nemoteno delovanje notranjega trga z odpravo ovir za čezmejno
trgovinsko poslovanje, povezanih z zamudami pri plačilih.
Zato predlog upnikom daje na voljo sredstva, ki jim bodo omogočila polno
in učinkovito uveljavljanje njihovih pravic ob plačilih z zamudo,
hkrati pa določa ukrepe, ki bodo javne uprave učinkovito
odvračale od plačilnih zamud.
Več informacij:
http://ec.europa.eu/enterprise/regulation/late_payments/index.htm
Small
Business Act
