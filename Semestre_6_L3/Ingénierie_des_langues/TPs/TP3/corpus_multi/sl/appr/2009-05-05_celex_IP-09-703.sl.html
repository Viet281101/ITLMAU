IP/09/703
Bruselj, 5. maja 2009Pot do okrevanja: po mnenju evropskih
komisarjev Hübner in Špidla bo kohezijska politika Evropi pomagala, da
se izkoplje iz krizeEvropska komisarja Danuta Hübner (regionalna
politika) in Vladimír Špidla (zaposlovanje, socialne
zadeve in enake možnosti) sta danes izrazila zadovoljstvo nad
doseženim sporazumom med Svetom in Evropskim parlamentom v podporo ukrepom
kohezijske politike, s katerimi se institucije odzivajo na gospodarsko krizo.
Obširen sklop ukrepov sega od velikih finančnih injekcij v obliki
dodatnih predplačil iz strukturnih skladov do hitrih postopkov za
pospešeno izvajanje projektov in možnosti, da bi EU sofinancirala
energetsko učinkovite izboljšave stanovanjskih zgradb. Države
članice so že prejele dodatna predplačila v višini 6,25
milijarde evrov, in sicer je bilo sredi aprila izplačane 4,5 milijarde
evrov iz Evropskega sklada za regionalni razvoj, kmalu potem pa še 1,5
milijarde evrov iz Evropskega socialnega sklada. 
Komisarka Hübner je o teh odločitvah povedala: „Kohezijska
politika Evropi pomaga na poti iz te krize. Odlično sodelovanje med
Evropsko komisijo, državami članicami, Evropskim parlamentom, Odborom
regij in Evropskim ekonomsko-socialnim odborom nam je omogočilo hitro in
odločno ukrepanje. Zdaj pozivamo države članice in regije, naj v
celoti izkoristijo vse možnosti evropske kohezijske politike in izberejo
kakovostne projekte, da bodo imeli korist od podpore EU. Pričakujemo, da se
bodo učinki teh ukrepov v veliki meri prelili v gospodarstvo, zlasti
gradbeništvo.“
 Komisar Špidla je dodal: „Na evropski ravni so
naša prva prioriteta v tej krizi ljudje: ohranjanje delovnih mest in
čim hitrejša ponovna zaposlitev tistih, ki so delo izgubili. Evropski
socialni sklad pomaga tisočim evropskih državljanov pri pridobivanju
spretnosti in prekvalifikaciji, kar izboljšuje njihove možnosti za
zaposlitev. Zaradi tega sporazuma bo lahko sklad še bolj pomagal ljudem, ki
so med krizo izgubili delovna mesta ali jim to grozi. Manjše organizacije
pa bodo laže in bolje pomagale najranljivejšim.“
Prednost za države članice in regije
Konec leta 2008 je Evropska komisija predlagala vrsto sprememb predpisov, ki
urejajo Evropski sklad za regionalni razvoj (ERDF), Evropski socialni sklad
(ESF) in Kohezijski sklad. Evropski parlament je 2. aprila prižgal zeleno
luč za zakonodajne spremembe. Danes so ukrepe, ki bodo začeli veljati
pred koncem maja, odobrili tudi ministri na zasedanju Sveta za ekonomske in
socialne zadeve (ECOFIN).
Finančna injekcija v višini 6,25 milijarde evrov za 27 držav
članic naj bi spodbudila izvajanje projektov ter pomagala ohranjati
obstoječa in odpirati nova delovna mesta. Z dodatnimi predplačili
znaša skupna vsota predplačil po letu 2007 skoraj 30 milijard evrov
(razdelitev po državah članicah je v prilogi), kar je skoraj 9 %
celotnega proračuna za kohezijsko politiko, ki za obdobje 2007–2013
znaša 347 milijard evrov. Sklop ukrepov vsebuje še druge
spremembe:možnost takojšnjega financiranja „velikih
projektov“ (pri katerih so skupni stroški projekta višji od
50 milijonov evrov ali 25 milijonov evrov za okoljske projekte) brez predhodne
odobritve Evropske komisije. Med letoma 2007 in 2013 naj bi bilo v Evropi
izvedenih približno 900 velikih projektov, ki skupaj predstavljajo
investicije v višini 120 milijard evrov (iz Evropskega sklada za regionalni
razvoj in Kohezijskega sklada);
poenostavitev
sistema predplačil, nakazanih upravičencem v okviru shem
državne pomoči. V praksi to pomeni, da lahko predplačila
državne pomoči, nakazana upravičencem, po novem znašajo do
100 % sprejemljivega zneska;
poenostavitev sistema povračil za zmanjšanje upravne
obremenitve upravičencev in hitrejše plačevanje. Pri majhnih
projektih, ki na primer podpirajo ranljive skupine, bo Komisija zdaj lahko
povrnila osnovne režijske stroške po pavšalni stopnji ali v
enkratnem znesku; 
lažje upravljanje programov finančnega
inženiringa (ERDF/ESF) s kombinacijo donacij in posojil. JEREMIE
(Skupna evropska sredstva za mikro in srednja podjetja) omogoča lažji
dostop do financiranja malim in srednjim podjetjem, ki jih je gospodarska kriza
močno prizadela. Evropska investicijska banka in Evropska banka za obnovo
in razvoj lahko v okviru pobude JASPERS (Skupna pomoč pri podpori projektov
v evropskih regijah) pomagata pri pripravi velikih projektov. S pobudo JASMINE
(Skupni ukrep za podporo mikrofinančnih institucij v Evropi) bo
zagotovljena tudi posebna podpora za dajalce mikrokreditov iz nebančnega
sektorja;
možnost uporabe sredstev Evropskega sklada za regionalni razvoj za vse
države članice (do 4 % dodeljenih sredstev) za energetsko
učinkovite izboljšave in obnovljivo energijo v stanovanjskem
sektorju, kar pomeni, da lahko EU sofinancira nacionalne in regionalne programe
za spodbujanje dvojne zasteklitve, stenske izolacije ali namestitve solarnih
plošč. Prejšnji predpisi so omogočali omejeno uporabo
podpore Evropskega sklada za regionalni razvoj za stanovanjski sektor samo novim
državam članicam.Že decembra pa je bila sprejeta
sprememba, ki določa, da bi bilo treba predpise, ki urejajo „profitne
projekte“, kot so plačljive avtoceste, uporabljati za projekte
Evropskega sklada za regionalni razvoj in Kohezijskega sklada samo, če
skupni stroški presegajo 1 milijon evrov.
Opomba za urednike
Več informacij je na voljo na:
http://ec.europa.eu/regional_policy/funds/recovery/
EU se spopada s socialno razsežnostjo gospodarske krize:
http://ec.europa.eu/social/main.jsp?langId=en&amp;catId=736
EVROPSKI NAČRT ZA OŽIVITEV GOSPODARSTVA
PREDPLAČILA ERDF/ESF
APRIL 2009[  ]
