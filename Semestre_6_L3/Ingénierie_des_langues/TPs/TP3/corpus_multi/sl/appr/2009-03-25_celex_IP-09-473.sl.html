IP/09/473
Bruselj, 25. marca 2009Povečana uporaba mobilnih storitev,
znižane potrošniške cene: evropski sektor telekomunikacij
kljubuje gospodarski recesiji, navaja poročilo KomisijeEvropa je na področju storitev mobilne
telefonije vodilna v svetu. Število naročnin je leta 2008 znašalo
119 % prebivalstva EU (za 7 odstotnih točk več kot leta 2007),
kar je veliko več kot v ZDA (87 %) in na Japonskem (84 %). Ta
ugotovitev je navedena v današnjem poročilu Komisije o napredku na
enotnem trgu telekomunikacij. Kljub gospodarski krizi je sektor
telekomunikacij EU (vreden okrog 3 % BDP EU) leta 2008 še naprej
rasel, prihodki pa so bili ocenjeni na več kot 300 milijard EUR,
kar je za 1,3 % več kot leta 2007 in več kot drugje v
gospodarstvu (zvišanje za samo 1 %). Potrošniki imajo največ
koristi od konkurenčnosti sektorja, saj plačajo manj in za svoj denar
dobijo več. Zahvaljujoč ukrepom EU so se povprečni računi za
mobilne telefone znižali z 21,48 EUR na 19,49 EUR v letu 2008,
75 % evropskih potrošnikov pa ima internetno povezavo s hitrostjo 2
megabitov na sekundo in več (hitrosti, ki na primer omogočajo gledanje
televizije na internetu). Vendar pa Komisija v poročilu prav tako opozarja,
da lahko brez boljšega evropskega usklajevanja neusklajene nacionalne
ureditve ogrozijo koristi enotnega trga telekomunikacij.
„Evropa je pravi kontinent za mobilno komunikacijo, saj vedno
več ljudi uporablja mobilne telefone in mobilne širokopasovne
storitve. Kljub globalni gospodarski krizi evropski potrošniki komunicirajo
bolj kot kdaj koli prej s pomočjo telefonov in interneta. To so dobre
novice za sektor, ki lahko Evropi pomaga kljubovati recesiji,“ je povedala
Viviane Reding, komisarka EU za telekomunikacije. „Vendar ne moremo
počivati na lovorikah. Okrepiti moramo neodvisnost regulativnih organov.
Glede na vse večjo konvergenco med fiksno in mobilno telefonijo potrebujemo
tudi pravičnejše konkurenčne pogoje za operaterje fiksne in
mobilne telefonije. Nenazadnje moramo preprečiti izogibanje pravilom EU, ki
bi lahko škodovalo enotnemu trgu. Zlasti me skrbi, ker veliko nacionalnih
regulativnih organov na svoj način ureja hitra internetna omrežja. Pot
do pravične konkurence in naložb v ta omrežja ne vodi prek 27
različnih rešitev, ki večinoma dajejo prednost vodilnim
nacionalnim družbam, temveč prek odprtega trga, pravne varnosti in
enakih možnosti za vse vlagatelje in operaterje.“
Današnje poročilo Komisije je prikaz evropskega trga
telekomunikacij in stanja konkurence v 27 državah članicah.Rast v sektorju telekomunikacij večja kot drugje v
gospodarstvu
Rast v sektorju telekomunikacij EU za leto 2008 je ocenjena na 1,3 %,
kar je več kot v celotnem gospodarstvu, kjer je rast znašala 1 %
realnega BDP. Še naprej zaustavlja inflacijo, pri čemer se cene
najbolj standardnih komunikacij (kot so telefonski klici ali brskanje po spletu)
še vedno znižujejo. 
Potrošniki za mobilne storitve plačajo 34,5 % manj kot pred
5 leti
Trg mobilnih storitev je v letu 2008 ostal najbolj dinamičen segment
telekomunikacij v EU. Uporaba mobilnih telefonov se je z 112 % prebivalstva
leta 2007 zvišala na 119 % leta 2008. V Italiji, Litvi in Luksemburgu
je ta številka presegla 140 %. Povprečni tržni delež
vodilnih operaterjev se je lani znižal za okrog 3 %, kar kaže na
bolj konkurenčen trg. Potrošniki zato več časa govorijo po
telefonu in pišejo sporočila po cenah, ki so vsaj 34,5 %
nižje od cen leta 2004. 
Države EU vodilne v svetu na področju hitrega interneta
Število fiksnih širokopasovnih internetnih povezav v EU nenehno
narašča, in sicer jih je bilo leta 2008 14 milijonov več, s
čimer je skupno število teh povezav preseglo 114 milijonov.
Danska in Nizozemska sta vodilni v svetu na področju širokopasovnih
povezav, saj jih ima več kot 35 % prebivalstva. Skupaj s Švedsko,
Finsko, Združenim kraljestvom, Luksemburgom, Belgijo, Nemčijo in
Francijo prekašajo ZDA, kjer je gostota teh povezav julija 2008
znašala 25 % prebivalstva. 
Tudi mobilne širokopasovne storitve so v zagonu, pri čemer je
število povezav doseglo 13 % prebivalstva EU. Mobilne
širokopasovne storitve s podatkovnimi karticami in ključki so
izvedljiva alternativa za fiksne širokopasovne storitve v državah, kot
so Avstrija (število povezav ustreza 11,4 % prebivalstva), Finska
(9,1 %) in Portugalska (8,3 %).
Več potrošnikov se odloča za drugega operaterja 
Leta 2008 je 20,5 milijona potrošnikov zamenjalo operaterja in pri tem
obdržalo številke svojih fiksnih ali mobilnih telefonov. Odkar je
možno zamenjati operaterja, tj. od leta 2003, je do oktobra 2008 to storilo
okrog 84 milijonov naročnikov (17 % državljanov EU).
Še vedno obstajajo težave za enotni evropski trg
telekomunikacij
Današnje poročilo prav tako navaja, da različne ureditve v
različnih država EU še naprej ovirajo realni enotni trg za
operaterje in potrošnike na področju telekomunikacij.Neodvisni nacionalni regulativni organi za telekomunikacije so
bistvenega pomena za zagotovitev pravične in učinkovite ureditve,
vendar to še ni realnost v vseh 27 državah EU. Postopki za
ugotavljanje kršitev, ki jih je proti Litvi, Latviji in Romuniji
sprožila Komisija, so še vedno v teku, postopek proti Poljski pa je
prevzelo Sodišče Evropskih skupnosti. 
Neusklajena ureditev podobnih težav na področju konkurence
je lahko dodatna obremenitev za telekomunikacijske operaterje, zlasti za vse
večje število podjetij, ki so aktivna v več državah ali
ponujajo čezmejne storitve. -		Različni pristopi k
ureditvi novih omrežij iz optičnih vlaken lahko škodujejo
konkurenčnosti med operaterji na enotnem trgu in privedejo do regulativne
negotovosti za nove naložbe. Videti je, da se nekateri regulativni organi
skušajo izogniti pravilom EU (IP/08/2060).-		Še vedno obstajajo velike neskladnosti med pristojbinami, ki jih
operaterji zaračunajo eden drugemu za povezane klice iz različnih
omrežij (od 0,02 EUR/min na Cipru do 0,16 EUR/min v Bolgariji).Potrošniki na Irskem ali Malti lahko v samo 1 dnevu zamenjajo mobilnega
operaterja in obdržijo svojo telefonsko številko, medtem ko na
Poljskem potrebujejo 38 dni, v Italiji 15 dni in na Slovaškem 14
dni.Informativni paket z novim poročilom Komisije o
napredku na enotnem trgu telekomunikacij, pogosto zastavljenimi vprašanji
in podatki o vsaki državi EU je na voljo na: 
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129MEMO/09/132Annex: 
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management ConsultantsStatus of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)
[  ]Mobile number
portability – days required to port number[  ]Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
