IP/09/ 1356  Bruselj, 25. septembra 2009 25. september: srečajte se z znanstveniki v 200 mestih v 30 državah – v Noči evropskih raziskovalcev!  V peti Noči evropskih raziskovalcev bo 200 mest po vsej Evropi počastilo znanost na različne načine, vendar pod isto zastavo. Gledališke predstave v Lizboni, športna tekmovanja v Bruslju, kolektivno slikanje na steno v Milanu… Hkrati bodo v nekaterih drugih evropskih mestih vse oči uprte v nebo in opazovale vesolje. To noč bodo Evropejci iz 30 držav imeli priložnost, da se srečajo s poklicnimi raziskovalci, se jim pridružijo pri znanstvenih poskusih, rokujejo z zapleteno znanstveno opremo, spoznajo povezave med znanostjo in umetnostjo in si bolje predstavljajo, kako daleč lahko gredo meje znanja. Vsaj eno noč je vsak lahko znanstvenik. Ta peta Noč raziskovalcev – prvo je organizirala Evropska komisija leta 2005 – ponuja ljudem enkratno priložnost, da se zares srečajo in pogovorijo z raziskovalci ter da se jim približajo prek magičnosti in lepote znanosti. Dogodek je tudi odlična priložnost, da ljudje odkrijejo izjemne evropske znanstvene raziskovalne projekte in izvedo kaj več o tem, kako razviti znanstveno kariero.   Navedimo nekaj primerov dogodkov te noči:    Zvezdnika rallyja Henri Pescarolo in Kim Gevaert bosta izzvala lokalne znanstvenike na športnih tekmovanjih v kraju Redu-Transinne (Belgija).   V Frascatiju (Italija) bodo otroci, študentje, raziskovalci in glasbeniki tekmovali drug z drugim, ko bodo raziskovali glasbene zvoke.   V Združenem kraljestvu bo TNS Durham oddajal radijski program za Noč raziskovalcev, v katerem bodo poslušalce spodbujali, naj sodelujejo v kuhinjskem znanstvenem poskusu.   Hkrati bo v Planetariumu v Hamburgu v Nemčiji potekala predstavitev podnebnih sprememb.    Raziskovalci in člani občinstva bodo na Züriškem jezeru v Švici celo skupaj jadrali. Popoln seznam je preobsežen, da bi ga lahko tu predstavili, najdete pa ga na povezavi   celotni program   . V letih svojega obstoja se je ta pobuda glede udeležbe pokazala za uspešno. Leta 2005 je pritegnila pozornost 20 000 Evropejcev iz 15 evropskih držav; pri lanskoletni Noči raziskovalcev je sodelovalo 320 000 ljudi v 28 državah, članicah in nečlanicah EU. Ozadje  Evropska unija sofinancira dogodke Noči raziskovalcev kot del Sedmega okvirnega programa Skupnosti za raziskave (   FP7   , program „Človeški viri“). Razpise za zbiranje predlogov upravlja Izvajalska agencija za raziskave (ERA – Research Executive Agency), ki je nova evropska izvajalska agencija. Celotni okvirni proračun za Noč raziskovalcev 2009 znaša 3 milijone EUR.   Evropska unija tudi pomaga evropskim raziskovalcem, da uresničijo svoje potenciale in prek FP7,   aktivnosti Marie Curie   , ustvarjalno prispevajo k znanstvenemu razvoju in razvoju družbe kot celote. Povezave Program za „Noč raziskovalcev“:   http://ec.europa.eu/research/researchersineurope/events/researchersnight09/index_en.htm    Sedmi okvirni program za raziskave   http://ec.europa.eu/research/fp7/index_en.cfm    Aktivnosti Marie Curie:   http://ec.europa.eu/mariecurieactions/   Kontaktni osebi  Catherine Ray:  +32 22969921 – gsm: +32 498969921 -   catherine.ray@ec.europa.eu    Sophie Andersson:  + 32 22950208 – gsm: +32 498950208 -    sophie.andersson@ec.europa.eu
