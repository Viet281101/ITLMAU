IP/09/1310 Bruselj, 14. septembra 2009  Pobuda za inovativna zdravila:  postaviti Evropo na vodilno mesto na področju biofarmacevtskih inovacij   Pobuda za inovativna zdravila (IMI), tj. javno-zasebno partnerstvo med Evropsko komisijo in Evropsko zvezo združenj farmacevtske industrije, ki jo predstavlja zveza EFPIA, je danes razglasila svoj prvi večji uspeh sodelovanja.  IMI je objavila teme raziskav svojega drugega razpisa za zbiranje predlogov.  Z njimi namerava pospešiti odkrivanje in razvoj novih zdravil za zdravljenje raka, vnetij in nalezljivih bolezni.  Finančna sredstva, ki so voljo za drugi razpis, bodo znašala 156,3 milijonov EUR, od tega bo 76,8 milijonov EUR zagotovila Evropska komisija, 79,5 milijonov EUR naj bi v naravi zagotovile družbe članice zveze EFPIA.  IMI je tudi predstavila svojega novo imenovanega izvršnega direktorja Michela Goldmana, ki bo svoje mesto uradno prevzel 16. septembra.  Evropski komisar za znanost in raziskave Janez Potočnik je poudaril dosežke in opazen naprede k pobude:  „Z IMI želimo Evropo narediti privlačnejšo za razvojno in raziskovalno dejavnost na farmacevtskem področju in zagotoviti, da se rezultati temeljnih raziskav hitro prenesejo v nova inovativna zdravljenja.  Rezultati tega izrednega novega raziskovalnega mehanizma bi morali biti vidni zelo zgodaj, s čimer bi nova inovativna zdravila morala biti hitreje dostopna evropskim pacientom.“  Ob tem dogodku je medijem spregovoril izvršni direktor Bayer HealthCare in predsednik zveze EFPIA Arthur J. Higgins in p ohvalil sodelovanje med industrijo in Komisijo:  „IMI je jasen dokaz, da namerava Evropa prevzeti vodilno vlogo na področju biofarmacevtskih inovacij.  S pospeševanjem in optimiziranjem procesov na področju raziskav in razvoja poskušamo premostiti ovire v procesu razvoja zdravil.  Do danes smo v ta namen v izbrane predloge vložili že 246 milijonov EUR, vključno s 136 milijoni EUR iz industrije.  Največji uspeh te pobude je, da nam je v izjemnih prizadevanjih za pospešitev in odkrivanje inovativnih zdravil uspelo združiti sicer konkurenčne farmacevtske družbe in akademske zainteresirane strani.  Novo imenovani izvršni direktor, profesor Michel Goldman, je dejal:  „V čast mi je, da se bom pridružil IMI v tem pomembnem trenutku njenega razvoja.  Na podlagi mojih prejšnjih izkušenj v javno-zasebnih partnerstvih bo moja prva prednostna naloga v interesu bolnikov krepiti vezi med akademskim svetom in industrijo.“   Imenovanje Michela Goldmana za novega izvršnega direktorja IMI je pomemben korak k popolni neodvisnosti IMI od Evropske komisije in zveze EFPIA.   Nove raziskovalne teme je odobril upravni odbor IMI po izčrpnem posvetovanju z različnimi zainteresiranimi stranmi,  vključno z znanstvenim odborom IMI, predstavniki držav članic, Evropsko komisijo in farmacevtskimi družbami, ki so članice zveze EFPIA.  Vsi so se zaradi čim učinkovitejšega obravnavanja teh vprašanj zavezali k sodelovanju z javnimi in zasebnimi organizacijami. Drugi razpis za zbiranje predlogov IMI bo objavljen 30. oktobra 2009. Ozadje Pobuda za inovativna zdravila je začela delovati leta 2007 kot javno-zasebno partnerstvo, da bi s premostitvijo raziskovalnih ozkih grl v sedanjem procesu razvoja zdravil podprla učinkovitejše odkrivanje in razvoj boljših zdravil za paciente. Skupni proračun IMI za obdobje 2008–2017 znaša 2 milijardi EUR (1 milijardo zagotovi Evropska skupnost in 1 milijardo industrija).  Prvi razpis za zbiranje ponudb je bil objavljen aprila 2008.  Prispelo je 134 predlogov, od teh je bilo izbranih 15 predlogov, ki so prejeli 246 milijonov EUR.  O Michelu Goldmanu  Michel Goldman je profesor imunologije na medicinski fakulteti bruseljske univerze Université Libre de Bruxelles (ULB) v Belgiji.  Njegovi dosežki na področju motenj delovanja imunskega sistema in bioterapij, temelječih na imunskem sistemu, so objavljeni v več kot 380 člankih v medsebojno pregledanih strokovnih revijah.  Leta 2000 je prejel nagrado Joseph Maisin, pomembno priznanje za klinične znanosti, ki mu jo je podelil belgijski sklad za znanstvene raziskave.  Leta 2006 mu je Thomson Institute for Scientific Information podelil priznanje ISI Highly Cited Scientist.  Seznam 9 tem drugega razpisa za zbiranje predlogov IMI    Prikaz biomarkerjev za razvoj zdravil za boj proti raku.   Nova orodja za ciljno potrjevanje za boljšo učinkovitosti zdravil (onkologija).    Molekularni biomarkerji:  pospešeni razvoj zdravljenja raka in boljša skrb za paciente.   Opredelitev in izdelava nujnih diagnostičnih testov na področju bakterijske diagnostike za lažje opravljanje kliničnih preizkusov in klinične prakse.   Razumevanje odstopajočih prilagodljivih imunskih mehanizmov.    Translacijske raziskave kroničnih bolezni imunskega sistema: premostitev med živalskimi modeli in ljudmi.    Modeliranje interakcije zdravila/bolezni: knjižnica in okvir.   Odprt farmakološki prostor.   Elektronske zdravstvene kartoteke (EHR).    Več informacij o IMI je na voljo na:    http://imi.europa.eu   in  http://www.imi-europe.org    Glej tudi  IP/08/662 in   IP/09/802
