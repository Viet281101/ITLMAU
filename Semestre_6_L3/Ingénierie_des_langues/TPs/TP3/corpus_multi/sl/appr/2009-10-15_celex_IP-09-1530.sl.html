IP/09/ 1530  Bruselj, 15. oktobra 2009 Celostna pomorska politika za EU – prednostne naloge za prihodnjo Komisijo  Evropska komisija je danes predstavila Poročilo o napredku, ki povzema dosežke celostne pomorske politike za EU (CPP) v zadnjih dveh letih in ka ko bo delovala v prihodnje.  Poleg tega je Komisija predstavila konkretne predloge o dveh izjemno pomembnih vprašanjih glede CPP, in sicer o vključevanju več sektorjev in držav v pomorski nadzor in mednarodni razsežnosti evropske pomorske politike.  Ti trije dokumenti skupaj prepričljivo dokazujejo, da CPP lahko sprosti gospodarski potencial prostranih pomorskih in obalnih območij v Evropi, pri čemer bodo morja s poenostavljenim novim vodstvom in izkoriščanjem sinergij med vrsto politik, ki so povezane z morjem, postala varnejša.   Predsednik Evropske komisije, José Manuel Barroso, je dejal:  „Začetek ambiciozne celostne pomorske politike je ključen dosežek sedanje Komisije,  prav tako pa predstavlja izziv za prihodnjo Komisijo.  Pomorska politika je nepogrešljiv sestavni del trajnostne podnebne in energetske politike.  Verjamem, da lahko gradimo na našem dosedanjem delu ter odločno in samozavestno stopamo naprej. Rad bi na primer videl, da se uresničijo načrti o pomorskih avtocestah.  Za odgovoren in koristen razvoj oceanov in morja je treba razviti pomorsko prostorsko načrtovanje, povezati pomorski nadzor prek meja in med državami ter vzpostaviti mrežo za pomorsko opazovanje in podatke.“  Evropski komisar za pomorske zadeve in ribištvo, Joe Borg, je dejal:  „Čeprav je celostna pomorska politika še zelo mlada evropska politika, je že uspela spremeniti način, kako Evropa upravlja s svojimi pomorskimi sredstvi, v evropski agendi pa je pomorska vprašanja postavila na pomembno mesto.  Izvrsten začetek CPP nas mora spodbuditi, da bomo v prihodnje mislili širše in drzneje. Prav tako nad mora spodbuditi, da pri skupnih ukrepih za koristi morskega okolja, pomorskega gospodarstva in varnosti še naprej premikamo meje.“ Napredek pri celostni pomorski politiki  Poročilo o napredku ocenjuje dve leti dosežkov CPP. Določa tudi šest strateških usmeritev politike za v prihodnje:    celostno gospodarjenje z morji: institucije EU, države članice in obalna območja imajo posebno odgovornost pri zagotavljanju večjega združevanja politike in sprejemanju usklajenih in združenih agend za pomorske zadeve, ki še bolj onemogočajo prevlado miselnosti individualnega delovanja sektorske politike. Zato je treba pripraviti učinkovite strukture za medsektorsko sodelovanje in posvetovanje z zainteresiranimi stranmi, da se izkoristijo vse sinergije iz sektorskih politik, ki vplivajo na morja.    razvoj medsektorskih orodij politike: sem sodijo pomorsko prostorsko načrtovanje, obsežno znanje in podatki o pomorstvu ter celosten pomorski nadzor.    opredelitev omejitev pomorskih dejavnosti zaradi zagotovite trajnosti: z Okvirno direktivo o morski strategiji se bo zagotovilo, da se pomorske dejavnosti ne bodo smele razviti brez resnega premisleka o njihovem skupnem vplivu na morsko okolje.    razvoj regionalnih strategij za morski bazen: prednostne naloge in orodja za oblikovanje politike na področju pomorskih zadev je treba prilagoditi edinstvenemu geo-fizikalnemu, gospodarskemu in političnemu kontekstu glavnih morskih bazenov v Evropi.    razvoj mednarodne razsežnosti celostne pomorske pol itike: vodstvo EU v globalnih pomorskih zadevah, ki vključujejo podnebne spremembe in ohranjanje pomorske biotske raznovrstnosti, bo znatno okrepilo položaj EU v večstranskih in dvostranskih odnosih.     ponovno osre dotočenje na trajnostno gospodarsko rast, zaposlovanje in inovacije: EU mora imeti povezano in izčrpno agendo za gospodarjenje pri pomorskih zadevah, kar vključuje spodbujanje razvoja morskega prevoza v Evropi, naložb v ladijski prevoz pod zastavo EU in ladjedelništvo ter projekta čistih ladij, nadaljnje povezovanje energetskih in podnebnih politik EU s pomorsko politiko ter zagotavljanje, da se pri razpravah o teritorialni koheziji popolnoma upoštevajo pomorska in obalna območja.    Podroben dokument o politiki za razvoj teh šestih strateških usmeritev bo objavljen v letu 2010. Pomorski nadzor  Komisija je za omogočanje povezovanja pomorskega nadzora določila vodilna načela, ki bodo državam članicam v pomoč pri vzpostavitvi skupnega okolja za izmenjavo informacij, ki je namenjen njihovim številnim nadzornim organom. Trenutno za standardno prakso v državah članicah še vedno velja, da vsak sektorski organ, ki nadzoruje in pregleduje dejavnosti na morju, zbira operativne podatke brez sodelovanja z drugimi takšnimi organi. Z izmenjavo podatkov bi bile nadzore dejavnosti uspešnejše in stroškovno učinkovitejše. Vendar pa izmenjava podatkov in interoperabilnost nadzornih sistemov prinašata tudi nekatere tehnološke, pravne in varnostne izzive. Komisija je te izzive prepoznala v svojem priporočilu, zanje pa so bile predložene tudi rešitve.  S kar najboljšo uporabo obstoječih sistemov bodo lahko različne skupine uporabnikov, tj. v mejnem nadzoru, ribištvu, pomorskem prevozu, boju proti nezakonitem priseljevanju, carini in obrambi, bolj ozaveščene o pomorstvu, kar bo okrepilo učinkovitost njihovega delovanja.   Med drugimi predvidenimi pobudami je v teku postopek za uvedbo dveh pilotnih projektov za testiranje celostnega pomorskega nadzora v praksi, in sicer enega v Sredozemskem morju in državah okoli njega, vključno s Portugalsko, ter drugega v severnomorskem bazenu.  Mednarodna razsežnost  Komisija je objavila tudi strateški dokument, ki določa način zagotovitve, da bo EU pri pomorskih zadevah imela močnejši vpliv v mednarodni areni, da se tako okrepi globalno gospodarjenje z oceani in morji.  To bi bilo najboljše jamstvo za zaščito gospodarskih, ekoloških in socialnih interesov EU v pomorski sferi.  Komisija določa tudi številna področja, ki jasno zahtevajo mednarodne rešitve, in sicer zaščita morske biotske raznovrstnosti, vključno z odprtim morjem, podnebne spremembe, pomorska varnost in zaščita, primerne delovne razmere na ladjah in pomorsko raziskovanje. Pregleduje tudi instrumente, ki so na voljo na mednarodni, regionalni, sosedski in dvostranski ravni, s katerimi bo izpolnila strategijo, in prednostne ukrepe, ki jih bo predvidoma prevzela z namenom prispevanja k trajnostnemu gospodarjenju na morju na globalni ravni. Več o tem:    glej tudi:    http://ec.europa.eu/maritimeaffairs/subpage_mpa_en.html      poročilo o napredku:    MEMO/09/455      celostni pomorski nadzor:    MEMO/09/454      mednarodna razsežnost CPP:    MEMO/09/453
