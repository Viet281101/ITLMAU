IP/09/716
Bruselj, 7. maja 2009Južni
koridor: EU in partnerske države zavezane razvojuEvropska komisija in češko predsedstvo EU
bosta jutri na vrhu o razvoju južnega koridorja za energetiko in promet v
Pragi gostila partnerske tretje države. Predsednik Evropske
komisije José Manuel Barroso in predsednik vlade Češke republike
Mirek Topolánek se bosta sestala z voditelji partnerskih držav iz
osrednje Azije, južnega Kavkaza, Mašreka in Bližnjega vzhoda.
Udeleženci vrha bodo razpravljali o dejanskih možnostih za razvoj
južnega koridorja za energetiko in promet, zlasti o dobavi zemeljskega
plina EU po koridorju. Na vrhu se bodo prvič na najvišji ravni sestali
možni  partnerji južnega koridorja in razpravljali o skupnih
interesih, izjava z vrha pa bo prva formalna zaveza držav potrošnic in
proizvajalk ter tranzitnih držav o pogojih za uspeh koridorja.
Predsednika Barrosa bo na vrhu spremljal komisar Piebalgs.
Predsednik Evropske komisije José Manuel Barroso je povedal:
„Po štirih letih poglobljenega dialoga z energetskimi partnerji iz
osrednje Azije, južnega Kavkaza, Mašreka in Bližnjega vzhoda smo
danes z dejanskimi zavezami za uresničitev južnega koridorja,
vključno s transkaspijsko povezavo, naredili korak naprej. Vrh ponuja
edinstveno priložnost, da se zberejo vsi ključni akterji v regiji in
poskušajo povečati energetsko varnost Evropske unije ter da se
začne sodelovanje, ki bo koristilo vsem vpletenim.“ 
Vrh skupaj organizirata češko predsedstvo in Evropska komisija.
Udeležile se ga bodo naslednje partnerske države: Azerbajdžan,
Egipt, Gruzija, Irak, Kazahstan, Turčija, Turkmenistan in Uzbekistan. Na
vrhu bodo kot opazovalci prisotni tudi predstavniki Ruske federacije,
Združenih držav in Ukrajine. Udeležili se ga bodo tudi
predstavniki mednarodnih finančnih institucij (EIB, EBRD in Svetovne
banke).
Cilj vrha je zagotoviti močno politično podporo in dejanske zaveze
za razvoj južnega koridorja, vključno s transkaspijsko povezavo. To bi
moralo vključevati zaveze držav proizvajalk energije, tranzitnih
držav in držav potrošnic vzdolž koridorja ter olajšati
dobavo energetskih virov iz kaspijske regije in Bližnjega vzhoda v EU. Na
vrhu se bodo obravnavali tudi prometni vidiki poti po južnem koridorju.
EU je nedavno začela izvajati ambiciozen načrt za povečanje
energetske varnosti. Južni koridor ima v okviru te strategije pomembno
vlogo kot bistvena pobuda na področju energetske infrastrukture, ki
prispeva k večji raznolikosti energetskih virov in poti za oskrbo EU.
Dodatne informacije o sodelovanju EU na področju energetike z
državami osrednje Azije in Kavkaza so na voljo na spletni strani
http://ec.europa.eu/energy/international/international_cooperation/caucasus_central_asia_en.htm.Dodatne informacije o zunanji energetski politiki EU so na voljo na spletni
strani
http://ec.europa.eu/external_relations/energy/index_en.htm.
Dodatne informacije o drugem strateškem pregledu energetske politike so
na voljo na spletni strani
http://ec.europa.eu/energy/strategies/2008/2008_11_ser2_en.htm.
