IP/09/710
Bruselj, 7 maja 2009Telekomunikacije: Komisija sprejema
ukrepe v zvezi s cenami zaključevanja klicev za povečanje konkurenceEvropska komisija je danes določila jasna
navodila za regulatorje za telekomunikacije v EU na podlagi metode, ki temelji
na stroških in se uporabi pri izračunu cen zaključevanja klicev
– medoperaterskih cen, ki jih operaterji zaračunajo za povezavo z
omrežjem drugih operaterjev in so del telefonskega računa. Navodila so
v obliki „priporočila“, ki ga morajo nacionalni
regulatorji „čim bolj upoštevati“.
Priporočilo izrecno navaja, da morajo cene zaključevanja klicev na
nacionalni ravni temeljiti samo na dejanskih stroških, ki jih ima
učinkovit operater pri vzpostavljanju povezave. Z odpravo cenovnih
nesorazmerij med operaterji v Evropski uniji se bodo znižale
porabniške cene za govorne klice v državah članicah in med njimi,
s čimer bodo podjetja in gospodinjstva prihranila vsaj 2 milijardi EUR v
letih 2009–2012, hkrati pa bodo spodbujene naložbe in inovacije v
celotnem sektorju telekomunikacij. Cene zaključevanja klicev v mobilnih
telefonskih omrežjih so se leta 2008 v Evropski uniji močno
razlikovale – od 2 centov na minuto (na Cipru) do 15 centov na
minuto (v Bolgariji). Poleg tega so cene zaključevanja klicev v mobilnih
telefonskih omrežjih (v povprečju 8,55 centa na minuto) običajno
v povprečju desetkrat višje od cen zaključevanja klicev v fiksnih
telefonskih omrežjih (v povprečju 0,57 do 1,13 centa na minuto).
Višje cene zaključevanja klicev v mobilnih telefonskih omrežjih
zmanjšajo konkurenčnost operaterjev fiksne telefonije in malih
mobilnih operaterjev v primerjavi z velikimi mobilnimi operaterji. Te razlike in
različni regulativni pristopi lahko škodujejo enotnemu trgu in
konkurenčnosti Evrope.
„Kljub prizadevanjem nekaterih nacionalnih regulatorjev, da bi cene
zaključevanja klicev približali dejanskim stroškom, ostajajo te v
Evropski uniji zelo različne, z velikim razlikami med cenami
zaključevanja klicev v fiksnih in mobilnih telefonskih omrežjih. To ni
v skladu s povečevanjem konvergence med fiksno in mobilno telefonijo ter
lahko privede do resnega izkrivljanja konkurence med državnimi
članicami in operaterji,“ je povedala komisarka EU za
telekomunikacije Viviane Reding. „Komisija se je danes odločila za
delovanje proti temu izkrivljanju konkurence na enotnem trgu, ki odvrača
naložbe za posodobitev fiksnih omrežij v optične povezave in ga
plačujejo končni uporabniki.“ 
„Znižanje cen zaključevanja klicev na učinkovito raven
bo povečalo konkurenčnost v prid evropskih potrošnikov. Samo
strog in usklajen pristop k reguliranju bo zagotovil, da bodo obstoječa
izkrivljanja konkurence odpravljena v celotni Evropski uniji in bodo nastali
inovativni novi izdelki, ki bodo kombinirali klice iz fiksnih in mobilnih
omrežij. Zato je današnja odločitev Komisije temeljni kamen za
prokonkurenčen razvoj urejanja telekomunikacij v Evropski uniji,“
je dodala evropska komisarka za konkurenco . "
Za uresničenje polnega potenciala enotnega trga telekomunikacij
priporočilo Komisije določa stroškovne dejavnike, ki jih morajo
upoštevati vsi nacionalni regulatorji za telekomunikacije v EU, ko
določajo cene zaključevanja klicev, ki niso tržne cene, vendar
jih regulirajo nacionalni regulatorji. To bo povzročilo, da se bodo cene
zaključevanja klicev znižale na občutno nižjo raven, kot je
danes (na približno 1,5 centa do 3 centov na minuto do konca leta 2012
po podatkih delovnega dokumenta služb Komisije, ki je priložen
priporočilu). Cene zaključevanja klicev morajo temeljiti na
stroških učinkovitega operaterja in morajo enako veljati za vse
operaterje. Izjeme so v nekaterih okoliščinah za omejen čas
trajanja dovoljene za razliko v stroških zunaj operaterjevega nadzora.
Komisija je ugotovila razlike po Evropi, ko je ocenila okrog 120 regulativnih
predlogov nacionalnih regulatorjev za telekomunikacije, ki se nanašajo na
cene zaključevanja klicev v zadnjih šestih letih. Cene
zaključevanja klicev v mobilnih telefonskih omrežjih (v povprečju
8,55 centa na minuto) so približno desetkrat višje od cen
zaključevanja klicev v fiksnih telefonskih omrežjih (v povprečju
0,57 do 1,13 centa na minuto). Francoski regulator ARCEP ocenjuje, da bi
bile učinkovite cene zaključevanja klicev v mobilnih telefonskih
omrežjih med 1 in 2 centoma na minuto. 
Posredna subvencija za mobilne operaterje
Za Komisijo teh razlik ne morejo upravičiti razlike v osnovnih
stroških, omrežjih ali nacionalnih značilnostih. Te razlike so
posredna subvencija, ki jo koristijo mobilni operaterji z velikim tržnim
deležem na škodo malih operaterjev in operaterjev fiksnih
omrežij. Prav tako usmerjajo sredstva vstran od kritičnih naložb,
kot so posodabljanja hitrih internetnih omrežij, in ovirajo inovativne
storitve, kot so izdelki, ki združujejo fiksno in mobilno tehnologijo, ter
klici po konkurenčnih cenah, ki so prodani v paketu. 
Cene zaključevanja klicev so prihodek in strošek za operaterje:
kadar ima en operater od njih manjše prihodke, ima drugi operater
manjše stroške. Ker bodo regulatorji v štiriletnem obdobju v
letih 2009–2012 prevzemali bolj skladen pristop, določen v
priporočilu, lahko manjši mobilni operaterji (ki so neto
pošiljatelji klicev v druga omrežja) pričakujejo, da bodo manj
plačevali svojim večjim tekmecem, fiksni operaterji bi lahko imeli
vsaj 2 milijardi EUR dodatnih prihodkov s plačevanjem nižjih cen
zaključevanja klicev, ki temeljijo na stroških, za fiksne in mobilne
klice, potrošniki pa bi lahko prihranili vsaj 2 milijardi EUR.
Dolgoročni učinek bo še večji, saj bodo operaterji ustvarili
nove prihodke, ker bodo novi operaterji spodbujeni k vstopu na trg in rasti,
potrošniki pa imeli koristi od nižjih cen in večjih inovacij na
področju storitev.
Vsi nacionalni regulatorji v Evropski uniji bi morali uporabljati pristop iz
priporočila za cene zaključevanja klicev do konca leta 2012.
Vendar lahko nacionalni regulatorji z omejenimi viri uporabljajo različne
pristope za omejeno dodatno obdobje, če dosegajo enake prokonkurenčne
rezultate.
Ozadje
Današnje priporočilo o urejanju cen zaključevanja klicev v
Evropski uniji je nastalo po posvetovanju z javnostjo (od junija do septembra
2008 (IP/08/1016)
in državami članicami (od oktobra 2008 do februarja 2009) ter
30-dnevnem pregledu s strani Evropskega parlamenta. 
Komisija v skladu s členom 19 okvirne direktive EU o telekomunikacijskih
pravilih usklajuje uporabo telekomunikacijskih pravil EU na enotnem trgu za
pospeševanje konkurence in koristi potrošnikov.
Glej tudi MEMO/09/222
Priporočilo in delovni dokument služb Komisije so na voljo na:http://ec.europa.eu/information_society/policy/ecomm/implementation_enforcement/article_7/index_en.htmStališče Skupine evropskih regulatorjev o cenah
zaključevanja klicev: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
