IP/09/182
Bruselj, 29. januarja 2009Dvajset držav članic še vedno
ne spoštuje zakonodaje Skupnosti za spodbujanje energetske
učinkovitostiKomisija je danes poslala obrazloženo mnenje
dvajsetim državam članicam, ki niso sporočile prenosa Direktive o
energetskih
storitvah[1]. Ta direktiva daje
okvir za spodbude in energetske storitve, s čimer naj bi se okrepila in
izboljšala učinkovitost rabe končne energije.
Čeprav so zadevne države članice julija 2008 prejele uradni
opomin, Komisije še vedno niso obvestile o popolnem prenosu direktive v
nacionalno zakonodajo. Zato je Komisija proti Belgiji, Bolgariji, Cipru,
Češki, Finski, Nemčiji, Grčiji, Madžarski, Irski,
Latviji, Litvi, Luksemburgu, Nizozemski, Poljski, Portugalski, Romuniji,
Sloveniji, Slovaški, Švedski in Združenemu kraljestvu uvedla
drugo stopnjo postopka za ugotavljanje kršitev.
Navedena direktiva pomeni okvir, ki državam članicam omogoča,
da v vsem gospodarstvu vzpostavijo poslovne razmere in infrastrukturo za
energetsko učinkovitost. Nanaša se na gradbeni, prometni, kmetijski in
industrijski sektor. Poleg tega ureja vlogo distributerjev energije in
financiranje varčevanja z energijo ter poudarja, da morajo biti informacije
razpoložljive, javni sektor pa zgled drugim. S tem omogoča pogoje za
razvoj in spodbujanje trga za energetske storitve ter sprejetje drugih ukrepov
za izboljšanje energetske učinkovitosti.
Države članice morajo svojo politično zavezanost energetski
učinkovitosti podpreti z zakonodajnimi ukrepi na nacionalni ravni.
[1] Direktiva 2006/32/ES
Evropskega parlamenta in Sveta z dne 5. aprila 2006 o
učinkovitosti rabe končne energije in o energetskih storitvah ter o
razveljavitvi Direktive Sveta 93/76/EGS.
