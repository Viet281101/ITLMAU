IP/09/1903   Bruselj, 10. decembra 2009     Internetna domena „.eu“ je zdaj na voljo v vseh jezikih EU       Od danes naprej lahko evropski državljani, podjetja in organizacije pod domeno .eu registrirajo spletne naslove, ki vsebujejo znake iz vseh 23 uradnih jezikov Evropske unije. To pomeni, da lahko uporabniki uporabljajo na primer imena, zapisana v grški pisavi ali cirilici, kot sta  www.διαδίκτυο.eu  ali  www.роуминг.eu . To omogočajo nova pravila EU, ki jih je Komisija sprejela junija 2009 (  IP/09/1044 ).        „Internacionalizirana domenska imena pod domeno .eu, ki je vrhnja evropska domena, so pomemben korak proti resnično globalnemu in hkrati lokalnemu internetu. Številni uporabniki interneta prihajajo iz držav, v katerih večina jezikov ne uporablja latinske pisave z abecedo od „a“ do „z“ in bodo seveda želeli uporabljati svoje pisave,“   je povedala evropska komisarka za informacijsko družbo Viviane Reding. „Uvedba internacionaliziranih domenskih imen pod domeno .eu je še boljša rešitev za potrebe večjezikovne in večkulturne Evrope.“  Internacionalizirana domenska imena (IDN) so internetna domenska imena, ki vsebujejo druge znake, poleg 26 znakov latinske abecede od „a“ do „z“, števk od „0“ do „9“ in simbola „-“. Do danes so lahko uporabniki, ki so registrirali domenska imena pod domeno .eu, uporabljali le ta omejen sklop znakov, zdaj pa se lahko registrirajo številni različni znaki, ki se uporabljajo v različnih uradnih jezikih EU.   Komisija se je odločila, da mora evropska vrhnja domena .eu dopuščati uporabo znakov iz vseh uradnih jezikov EU (  IP/09/1044 ). Internacionalizirana domenska imena so način, da se to omogoči. Zdaj bo pod domeno .eu mogoče registrirati imena z znaki, kot so „à“, „ą“, „ä“, „ψ“ ali „д“. Državljani, podjetja in organizacije v EU bodo lahko registrirali domenska imena v nelatinskih pisavah, kar je še zlasti pomembno za jezike, kot sta grščina in bolgarščina. Tudi Španci in Baski bodo lahko registrirali imena z „ñ“, Francozi, Portugalci in Katalonci pa s „ç“.   Večjezikovnost je zelo pomemben vidik domene .eu, od kar so se začele registracije leta 2006. Pravni okvir na primer določa, da morata biti registracija domenskih imen .eu in sporočanje odločitev v zvezi z registracijo mogoča v vseh uradnih jezikih Skupnosti. Prav tako določa registracijo domenskih imen v vseh znakih abeced vseh uradnih jezikov.    Naslednji ukrepi    Od danes naprej bodo imena pod vrhnjo domeno .eu uživala prednosti internacionaliziranih domenskih imen. Na primer, v imenu europa.eu je „.eu“ vrhnja domena, medtem ko je „europa“ ime, registrirano pod to vrhnjo domeno.     Komisija si prav tako prizadeva za čimprejšnjo uvedbo različic internacionaliziranega domenskega imena na vrhnji ravni za .eu (npr. „eu“ v grški pisavi ali cirilici). Komisarka Redingova je na forumu o upravljanju interneta, ki je potekal novembra (  IP/09/1717 ), seznanila generalnega direktorja  ICANN  (organizacije za dodeljevanje spletnih imen in številk) Roda Beckstroma z načrti Komisije. Ko bo ICANN odobril mednarodna domenska imena na vrhnji ravni za .eu, bodo lahko uporabniki iz EU celoten spletni naslov registrirali v svoji pisavi (npr. tako „europa“ kot „.eu“).    Ozadje      .eu je vrhnja evropska domena, ki jo je uvedla EU, vendar z njo upravlja zasebna neprofitna organizacija   EURid  .  Ta konzorcij belgijskih, čeških, italijanskih, švedskih in slovenskih registrov je začel dejavnosti v zvezi z domeno .eu v letu 2005.  Do danes je bilo registriranih več kot 3 milijone domenskih imen .eu ( IP/09/536).    Dodatne informacije:     MEMO/08/218     Annex   Ten largest top level domains by number of registered domain names (as of 30 September 2009)       TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid        Growth of .eu domains 2007-2009 by country of residence of registrants       Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
