IP/09/501
Bruselj, 30 March 2009Komisija pozdravlja današnjo Svetovo
politično potrditev paketa o enotnem evropskem nebuPo pozitivnem izidu glasovanja v Evropskem
parlamentu pretekli teden so se prometni ministri danes dogovorili o letalskem
paketu s širokim področjem uporabe. Ta paket, ki ga bo
Svet uradno sprejel v prihodnjih tednih, krepi enotno evropsko nebo in spodbuja
uvajanje novih tehnologij, Evropska agencija za varnost v letalstvu pa bo v
skladu z njim odgovorna za vse varnostne člene letalske verige. Ukrepi v
paketu bodo zagotovili varnejše, okolju prijaznejše in stroškovno
učinkovitejše lete. Letni prihranki letalskih prevoznikov znašajo
po izračunih približno štiri milijarde evrov. Hkrati bo osrednji
načrt za upravljanje zračnega prometa (osrednji načrt ATM)
postavil evropsko proizvodno industrijo na čelo inovativnosti na
področju tehnologije za upravljanje zračnega prometa, s čimer bo
poskrbljeno za zmogljivo evropsko infrastrukturo, proizvajalci pa bodo tako
konkurenčnejši na svetovnih trgih.
Podpredsednik Komisije Antonio Tajani, pristojen za promet, je pojasnil:
„Evropa potrebuje sistem upravljanja zračnega prometa, s katerim bo
lahko obvladovala rast letalstva v prihodnosti. Potniki pričakujejo visoko
kakovostne storitve. Ta paket ukrepov bo zagotovil varnejše, okolju
prijaznejše in stroškovno učinkovitejše lete. Letala bodo
lahko letela na najkrajših možnih progah v skladu z vse večjimi
okoljskimi zahtevami. Potrebe uporabnikov zračnega prostora so prvič
postavljene v središče sistema.  Paket ne bi mogel priti ob
primernejšem trenutku, ko je sektor v težavah zaradi sedanje
krize.“ 
Prvi steber paketa uvaja nekaj izboljšanj prvotne zakonodaje o
enotnem evropskem nebu (glej IP/01/1398), med drugim tudi zavezujoče
cilje zmogljivosti za ponudnike navigacijskih storitev zračnega prometa,
funkcijo upravljanja evropske mreže za zagotovitev konvergence med
nacionalnimi mrežami ter dokončni datum, do katerega morajo
države članice izboljšati svoje delovanje, med drugim z
okrepljenim sodelovanjem in dodatno integracijo ponudnikov navigacijskih
storitev zračnega prometa v funkcionalne bloke zračnega prostora.
Tehnološki steber je osredotočen na uvajanje
najsodobnejše tehnologije. Program SESAR združuje vse zainteresirane
strani v letalstvu, da bi razvile, potrdile in začele uporabljati
vseevropski sistem upravljanja zračnega prometa nove generacije. 
Varnostni steber zagotavlja povečano odgovornost Evropske
agencije za varnost v letalstvu (EASA). To bi zagotovilo natančna, enotna
in zavezujoča pravila za delovanje letališč, upravljanje
letalskega prometa ter storitve zračne navigacije, prav tako pa dober
pregled nad njihovim izvajanjem v državah članicah. Te nove
pristojnost EASA, zaradi katerih bo imela celovitejši nadzor nad varnostjo
v letalstvu v Evropi, zagotavljajo, da se skupna varnostna pravila uporabljajo v
vseh fazah leta od vzletne steze.
Steber zmogljivosti letališč obravnava pomanjkanje vzletnih
stez in letaliških zmogljivosti, kar bi se lahko v prihodnosti razvilo v
ozko grlo. Namen pobude je zagotoviti boljše dodeljevanje časovnih
blokov, odobrenih letalskim prevoznikom, z ukrepi upravljanja zračnega
prometa ter vzpostaviti službo za pregled nad zmogljivostjo
letališč, ki bi letališča polno vključila v letalsko
mrežo.
Novi paket postavlja okoljska vprašanja v središče
enotnega evropskega neba, izboljšano upravljanje zračnega prometa pa
naj bi pripomoglo k zmanjšanju emisij toplogrednih plinov iz letal.
Pričakovana izboljšanja so do 10 % na let, kar znaša 16
milijonov ton manj emisij CO2 letno in prihranek stroškov za
uporabnike zračnega prostora v višini 2,4 milijarde EUR letno. Tako se
bo lahko letalstvo vključilo v evropski sistem trgovanja z
emisijami.Ker ima pri zagotavljanju navigacijskih storitev v zračnem
prometu osrednjo vlogo človeški dejavnik, so evropske ustanove tudi
sprejele izjavo, da so si pripravljene skupaj prizadevati za
vključitev osebja v izvajanje letalskega paketa, da se zagotovijo visoki
standardi usposobljenosti vseh kategorij osebja, ki zagotavlja varnost, in
poveča zaupanje v mehanizme za poročanje o incidentih.
Več informacij lahko najdete na naslovu:	 http://ec.europa.eu/transport/air/index_en.htm.
