IP/09/1421  Bruselj, 5. oktobra 2009  Dva milijona študentov v programu Erasmus   Od leta 1987 je že dva milijona študentov v programu Erasmus imelo možnost, da del študija ali delovno prakso opravijo v drugi evropski državi.  Izbranih je bilo 31 študentov (eden iz vsake države, ki sodeluje v programu Erasmus), ki simbolično predstavljajo dva milijona študentov.  Uradni sprejem je bil 5. in 6. oktobra na konferenci v Lundu (Švedska),  na kateri so se zainteresirane strani pogovarjale o prihodnosti programa Erasmus in poglobljeno razpravljale o možnostih za študij v tujini za vse mlade.  Na podelitvi nagrad je novi evropski komisar za izobraževanje, usposabljanje, kulturo in mlade Maroš Šefčovič povedal:  „ Erasmus je evropska zgodba o uspehu in vesel sem, da praznujemo mejnik dveh milijonov študentov v programu Erasmus .  Komisija odločno podpira stališče, da bi moral študij v tujini za mlade Evropejce postati pravilo in ne izjema.  Konferenca v Lundu pomaga pri uresničitvi tega cilja . “  Za namene te konference je bilo po sebej objavljenih 31 zgodb izbranih študentov.  Pričevanji dveh študentk kažeta, kako je Erasmus pozitivno vplival na njuni življenji:   Stefanie Bakelandt, 21-letna študentka iz Univerze Ghent (Belgija), je kot študentka v programu Erasmus štiri mesece štud irala filozofijo na pedagoški univerzi v Vilni (Litva).  Povedala je:  „ Ta izkušnja me je spremenila in mi omogočila nov pogled na svet in moj dom, Evropo . “  Kate Samways, 21-letna študentka jezikov iz Univerze v Cardiffu (Združeno kraljestvo), je kot študentka v programu Erasmus opravljala delovno prakso na izobraževalnem centru za telesno prizadete odrasle „ 2isa “ v Millauju (Francija) in študirala na Univerzi Ca' Foscari v Benetkah (Italija).  Povedala je:  „ Erasmus je zame sinonim za priložnosti.  Izkoristila sem vse priložnosti, ki so se ponudile, in za to se imam zahvaliti prav Erasmusu. “   Program Erasmus se je začel leta 1987 in v njegovem okviru se danes v tujino odpravi več kot 180 000 študentov letno. Sredi leta 2009 se je skupno število ljudi, ki so odšli v tujino kot študenti v programu Erasmus, povzpelo na dva milijona.  Manj znano pa je dejstvo, da je od leta 1997 v Erasmusu sodelovalo več kot 200 000 učiteljev iz visokošolskih ustanov, ki so poučevali v tujini.  Poleg vseh teh izmenjav so institucije po celi Evropi sodelovale v okviru projektov in mrež, ki jih je financiral Erasmus.  Proslavitev mejnika dveh milijonov študentov v programu Erasmus je sovpadala s konferenco z naslovom „ Erasmus – Prihodnost in Zelena knjiga o spodbujanju učne mobilnosti za mlade “ , ki jo je organiziralo švedsko predsedstvo EU.  Razprave so osredotočene na izboljšanje programa Erasmus in na študij v tujini, ki naj bi postal pravilo in ne izjema za vse mlade v Evropi.  To je tudi glavna tema zelene knjige o spodbujanju učne mobilnosti za mlade, ki jo je julija 2009 objavila Evropska Komisija.  Javna razprava (vključno s spletnim vprašalnikom) je odprta do 15. decembra 2009.  Več informacij na: Evropska komisija: dva milijona študentov v programu Erasmus: 31 študentov iz 31 držav pripoveduje o svojih izkušnjah z Erasmusom:   http://ec.europa.eu/education/erasmus/doc1805_en.htm   Evropska komisija: IP/09/1204, 30. julij 2009:  „V programu Erasmus je sodelovalo že 2 milijona študentov “:   IP/09/1204  Evropska komisija: zelena knjiga in razprava o spodbujanju učne mobilnosti za mlade:   http://ec.europa.eu/education/focus/focus363_en.htm   Spletna stran konference:   http://www.kongresslund.se/erasmus   Evropska komisija: program Erasmus:   http://ec.europa.eu/education/erasmus
