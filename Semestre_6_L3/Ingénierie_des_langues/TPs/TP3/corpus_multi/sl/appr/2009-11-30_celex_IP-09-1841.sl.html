IP/09/ 1841  Bruselj, 30. novembra 2009 Simulacijska tehnologija bi lahko pomagala preprečevati prihodnje finančne krize  Kako se bodo gospodarske politike prilagajale leta 2020, ko bo četrtina populacije EU stara več kot 65 let? Lahko ekonomija bolje predvidi, kako se bodo banke odzvale na kreditne krize v prihodnosti in kakšen bo njihov vpliv na širše gospodarstvo? Kako bo delovalo gospodarstvo, če bo izginevanje naravnih virov oteževalo zadovoljevanje naših energetskih potreb? Evropska komisija je danes pr edstavila pionirske raziskave, ki lahko pomagajo ekonomistom pri odgovorih na taka vprašanja z uporabo programske opreme za ekonomsko simulacijo. Programska oprema, proizvedena v raziskovalnem projektu, ki ga podpira EU in je vreden 2,5 milijona EUR, uporablja simulacijsko tehnologijo, ki se uporablja tudi za računalniško izdelane slike (CGI – computer generated images) v filmih. S to programsko opremo se predvidi medsebojni vpliv med velikimi populacijami različnih gospodarskih udeležencev, npr. gospodinjstvi in podjetji, bankami in posojilojemalci ali delodajalci in iskalci zaposlitve, ki trgujejo in tekmujejo kot resnični ljudje. Z osebnim in realističnim obnašanjem vsakega simuliranega agenta ter medsebojnimi vplivi, ki kažejo, kako se bodo razvijali trgi, je s temi simulacijami v velikem obsegu mogoče bolje preskušati, kako se bodo nove politike soočale s prihodnjimi socialnimi izzivi.   „Prvorazredne evropske raziskave nam lahko pomagajo, da od gospodarstva na osnovi peresa in papirja preidemo na gospodarstvo super računalnikov,“ je povedala Viviane Reding, komisarka EU za informacijsko družbo in medije. „Rezultati tega raziskovalnega projekta bodo dopolnili tradicionalne gospodarske statistike in domneve, kako delujejo gospodarski udeleženci, s tem, da se bo že v fazi načrtovanja omogočilo boljše preskušanje vplivov politike na ljudi. Pričakujem, da bodo vladni raziskovalci in nacionalni raziskovalni instituti ukrepali hitro ter to orodje čim prej dali na voljo nosilcem odločanja.“ Ta simulacijska tehnologija, razvita v raziskavah s podporo EU, uporablja poskuse z računalniki, da bi se osredotočila na odnos med velikimi populacijami različnih gospodarskih udeležencev v mnogih medsebojno povezanih trgih. Prvič se ta tehnologija uporablja v tako velikem obsegu s pomočjo visoko zmogljivega računalništva. Vsako simulirano gospodinjstvo (podjetje ali banka) bo sprejelo različne odločitve v odziv na raznovrstne denarne, fiskalne politike ali politike za spodbujanje inovacij, na primer, ali ostati v službi ali iskati novo, koliko plače se prihrani, porabi ali vloži. To pomeni, da se vpliv ene politike na enem trgu v nekem časovnem trenutku ne ocenjuje več ločeno od drugih dejavnikov. S tradicionalno ekonomsko znanostjo ni bilo mogoče predvideti tako velikega vpliva kreditne krize na svetovno gospodarstvo. Nova programska oprema prikazuje, kako se banke odzivajo na različne načine ob upoštevanju številnih dejavnikov, npr. koliko rezerv morajo prihraniti v primerjavi z naložbami, potrošnjo/naložbami njihovih varčevalcev in vzorci varčevanja ter psihološkimi dejavniki, npr. zaupanjem v trg. Oblikovalci politike želijo vedeti, kako bodo davčne in denarne reforme vplivale na banke in potrošnike, in nova programska oprema jih lahko bolje opozori o obsegu vpliva finančne krize na dejansko gospodarstvo. Programska oprema lahko isti scenarij simulira tudi s starejšo demografsko strukturo, da bi omogočila načrtovanje za starajoče se prebivalstvo Evrope, ali pa lahko simulira omejeno energetsko oskrbo. Programsko opremo lahko uporabljajo ekonomisti in oblikovalci politike brez znanja o računalniškem programiranju, ker je oblikovana tako, da deluje na superračunalnikih, kar omogoča izvajanje simulacije v velikem obsegu in dostopnost na vseh priključenih osebnih računalnikih. Programska oprema lahko z združitvijo sto tisoč majhnih simuliranih dejavnosti in odzivov v gospodarstvu oblikovalcem politike bolje in natančneje prikaže vpliv politike na življenje in delo ljudi.  Pri triletnem projektu so sodelovali ekonomisti in znanstveniki s področja računalništva z osmih univerz (v Italiji, Franciji, Nemčiji, Turčiji in Združenem kraljestvu), ki so bili povezani s pomočjo EU in financirani iz proračuna za tehnološke raziskave.  Ozadje  Rezultat danes zaključenega raziskovalnega projekta je programsko računalniško okolje programske opreme za ekonomsko simulacijo z imenom   EURACE   , ki deluje s pomočjo simulacijske tehnologije   FLAME   (Flexible Large-scale Agent Modelling Environment). Komisija je od leta 2006 sofinancirala projekt z 2,1 milijona EUR iz splošnega raziskovalnega programa (  Šesti okvirni program  2001–2006). Projekt je potekal v sklopu pobude Komisije za pospešitev raziskav z visokim tveganjem v   prihodnjih in razvijajočih se informacijskih tehnologijah   (  IP/09/608  ).  Komisija je pred kratkim pozvala države EU k povečanju naložb v raziskave z visokim tveganjem, da bi dohitele Združene države, Kitajsko in Japonsko. Komisija bo dala zgled s povišanjem trenutnih sredstev v višini 100 milijonov EUR letno za 70 % do leta 2013 (  IP/09/397  ). Informativni paket z več informacijami o tem projektu in raziskovanjih z visokim tveganjem, ki jih podpira EU, je na voljo na naslednji spletni strani:    http://ec.europa.eu/information_society/newsroom/cf/itemdetail.cfm?item_id=5433    Annex Researchers participating in EURACE project            Country   Project coordinator   Organisation   Profession   Contact details     France   Christophe Deissenberg      Université de la Méditerranée      Economist     christophe.deissenberg@univmed.fr   + 33 4 4293 5985     Germany   Herbert Dawid      University of Bielefeld      Economist     hdawid@wiwi.uni-bielefeld.de   +49 521 106484     Italy   Silvano Cincotti      University of Genoa      Economist     silvano.cincotti@unige.it   +39 010 353 2080     Italy   Michele Marches      Università degli Studi di Cagliari      Computer Scientist      michele@diee.unica.it     +39 070 6755757      Italy   Mauro Gallegati      Università Politecnica delle Marche      Economist     mauro.gallegati@univpm.it   +39 071 220 7088     Turkey   Kaan Erkan      TUBITAK National Research Institute of Electronics and Cryptology      Computer Scientist     kaan.erkan@uekae.tubitak.gov.tr   +90 262 6481402     UK   Mike Holcombe      University of Sheffield      Computer Scientist     m.holcombe@dcs.shef.ac.uk   +44 1142221802     UK   Christopher Greenough      Science and Technology Facilities Council      Computer Scientist     christopher.greenough@stfc.ac.uk   +44 1235 445307
