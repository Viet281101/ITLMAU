IP/09/266
Bruselj, 16. februarja 2009Države članice EU na poti k
ukinitvi analogne prizemne televizijeEvropa je vodilna na svetu pri prehodu z analogne
na digitalno televizijo. Evropska komisija vodi usklajen pristop k sprostitvi in
prihodnji uporabi radijskega spektra, saj želi zagotoviti, da
bodo državljani EU deležni prednosti digitalne televizije,
vključno z naraščajočim številom interaktivnih
televizijskih storitev (kot so televizija visoke ločljivosti (HDTV) ali
video na zahtevo), ki bodo na voljo na različnih platformah za prenos,
vključno s prizemno, kabelsko, satelitsko, internetno televizijo in
mobilnimi televizijskimi omrežji. Za dosego tega države članice
postopoma ukinjajo analogne prenose, ki zavzamejo veliko spektra, in prehajajo
na digitalno oddajanje. Na splošno je ukinitev analognega prizemskega
televizijskega prenosa v Evropi dobro na poti. Analogni prenos so že
ukinili v petih državah članicah (Finska, Luksemburg, Nemčija,
Nizozemska in Švedska), do leta 2010 pa bo projekt uspešno napredoval
v celotni EU. Pričakuje se, da bo cilj EU, ki predvideva ukinitev do leta
2012, dosežen v skoraj vseh državah članicah. 
„Vse večje število Evropejcev ima dostop do digitalne
televizije. Več držav članic EU je vodilnih na svetu pri prehodu
z analognega prizemskega televizijskega prenosa na digitalno televizijo,“
je izjavila Viviane Reding, komisarka EU za informacijsko družbo in medije.
„Prehod se v Evropi odvija po načrtu in dobro napreduje, zlasti v
primerjavi z ostalimi državami po svetu. Prepričana sem, da se bo v
prihodnjih dveh letih še več držav EU pridružilo prvi
skupini držav, ki so že prešle v digitalno dobo. Tako se bo
sprostilo veliko spektra za nove televizijske in brezžične storitve
– če se bo Evropa za to hitro odločila. Usklajene odločitve
o uporabi tako imenovane digitalne dividende so odločilne za hitro
oživitev gospodarstva v Evropi.“ 
Pri digitalnem oddajanju je kakovost slike in zvoka izboljšana,
boljši je mobilni sprejem, število televizijskih in radijskih
programov ter obseg informacijskih storitev (kot je vodnik po programu na
zaslonu) sta večja. Ker se pri digitalnem oddajanju radijski spekter
uporablja učinkoviteje, se bodo sprostile zmogljivosti za nove uporabe, kot
so televizija visoke ločljivosti, mobilne komunikacije ali
brezžični širokopasovni dostop na podeželju. To bi moralo
spodbuditi inovacije in možnosti za rast sektorja za telekomunikacije in
medije, hkrati pa prispevati k evropskim prizadevanjem za spodbujanje
gospodarske oživitve. Komisija si prizadeva za skupni pristop k
vprašanju, kako uporabiti spekter, ki se bo sprostil s prehodom na
digitalno tehnologijo, da bodo koristi za notranji trg in 500 milijonov
državljanov EU kar največje.
Digitalni prizemni televizijski prenos je že bil uveden v 21
državah članicah (Avstrija, Belgija, Bolgarija, Češka,
Danska, Nemčija, Estonija, Grčija, Španija, Francija,
Madžarska, Italija, Litva, Luksemburg, Latvija, Malta, Nizozemska, Finska,
Švedska, Slovenija in Združeno kraljestvo) in pokriva del nacionalnega
ozemlja. Še pet držav članic (Ciper, Irska, Poljska, Portugalska
in Slovaška) je naznanilo, da bodo omogočile digitalne storitve
najpozneje leta 2010. Romunija načrta še ni predstavila.
Analogni prizemni televizijski prenos je bil že ukinjen v Luksemburgu,
na Nizozemskem, Finskem, Švedskem, v Nemčiji, Belgiji (Flandrija) in
večjih območjih Avstrije. Najpozneje do konca leta 2010 bo ukinjen na
celotnem območju Avstrije, v Estoniji, na Danskem, v Španiji, na Malti
in v Sloveniji. Analogna prizemna televizija bo med letom 2010 in koncem leta
2012 ukinjena v Belgiji (Valonija in regija glavnega mesta Bruselj), Bolgariji,
na Cipru, Češkem, v Grčiji, Franciji, na Madžarskem, v
Italiji, Litvi, Latviji, na Portugalskem, v Romuniji, na Slovaškem in v
Združenem kraljestvu. Na Poljskem bo dokončna ukinitev izvedena
najpozneje leta 2015.SkupinaDržave članiceA (ukinitev končana)BE (Flandrija), DE, FI, LU, NL, SEB ( ukinitev do leta 2010)AT, DK, EE, ES, MT, SIC (ukinitev do konca leta 2012)BE (regija glavnega mesta Bruselj), BG, CY, CZ, EL, FR,
HU, IT, LT, LV, PT, RO, SK, UKZdružene države bodo ukinitev analogne tehnologije izvedle 12.
junija 2009, na Japonskem je ukinitev predvidena za julij 2011, v Južni
Koreji do konca leta 2012, v Avstraliji leta 2013, v Indiji in Rusiji pa leta
2025. 
Tehnologija za digitalni televizijski prizemni prenos v Evropi je DVB-T.
Evropska komisija spodbuja uporabo skupine standardov DVB v Evropski uniji in
drugod po svetu (IP/08/451).
Dodatne informacije: 
Informacije glede načrtov posameznih držav članic za prehod na
digitalno tehnologijo je objavljen na strani Komisije:
http://ec.europa.eu/information_society/policy/ecomm/current/broadcasting/switchover/national_plans/index_en.htmSporočilo o pospešitvi prehoda z analognega na digitalno oddajanje
je na voljo na:
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT
Sporočilo o digitalni dividendi je na voljo na:
http://eur-lex.europa.eu/LexUriServ/LexUriServ.do?uri=CELEX:52007DC0700:EN:NOT
