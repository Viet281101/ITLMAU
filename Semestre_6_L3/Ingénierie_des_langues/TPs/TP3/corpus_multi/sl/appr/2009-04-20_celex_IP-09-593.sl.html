IP/09/593
Bruselj, 20. aprila 2009Evropski forum o vključevanju in
interaktivna evropska spletna stran za vključevanje – novi orodji za
uspešno vključevanje in prostor za dialogDanes je Komisija uvedla dve novi orodji za
vključevanje državljanov tretjih držav, ki živijo v Evropski
uniji. Prvo orodje je evropski forum o vključevanju, ki je organiziran v
sodelovanju z Evropskim ekonomsko-socialnim odborom in v okviru katerega si bodo
evropske institucije, zainteresirane strani in organizacije civilne družbe
izmenjevale stališča o vprašanjih
vključevanja. Drugo orodje je evropska spletna stran za
vključevanje, katere geslo bo „vključevanje na dosegu
roke“ in ki bo zagotavljala kakovostne vsebine iz vse Evrope ter
povezovala spletno skupnost organizacij, ki se z vključevanjem ukvarjajo v
praksi.
Podpredsednik Evropske komisije Jacques Barrot, pristojen za področje
pravice, svobode in varnosti, je povedal: „Prepričan sem, da
moramo združiti naše znanje in izkušnje, če želimo, da
bodo politike vključevanja uspešne. Zato sem posebno zadovoljen, da z
današnjo ustanovno sejo evropskega foruma o vključevanju in
začetkom delovanja evropske spletne strani za vključevanje povezujemo
vse zainteresirane strani in organizacije, ki so dejavne na področju
vključevanja. Forum je „fizična“ platforma za dialog o
trenutnih izzivih in prihodnjih prednostnih nalogah politik vključevanja,
spletna stran pa je „virtualni prostor“ – spletno orodje za
vse organizacije, ki se ukvarjajo z migranti.  Gre za interaktivno orodje, ki bo
omogočalo izmenjavo dobrih praks ter iskanje možnosti financiranja in
projektnih partnerjev. Orodji bosta pripomogli k oblikovanju nove spletne
skupnosti vseh organizacij, ki se ukvarjajo z vključevanjem.“
Mario Sepi, predsednik Evropskega ekonomsko-socialnega odbora, je dejal:
„Proces vključevanja je dolgotrajen. Občasno ga ovirajo
zamude, nepripravljenost in uporaba veta, vendar je bil dosežen tudi
pomemben napredek. Gre za dvosmeren proces, ki temelji na pravicah in
dolžnostih priseljencev in njihove družbe gostiteljice. Zato si
vztrajno prizadevamo za resnično participativno politiko vključevanja,
med drugim tudi zato, ker je naš stalni dialog s civilno družbo jasno
pokazal, da so njena pričakovanja na tem področju zelo velika. Nobeno
naključje ni, da v nobenem našem mnenju ni neprijetnega priokusa po
ksenofobiji; naš „Program za Evropo: predlogi civilne
družbe“ je jasen dokaz za to."
Evropski forum o vključevanju: prostor za dialog o
vključevanju
Evropski forum o vključevanju bo predstavnikom organizacij civilne
družbe dal možnost, da izrazijo svoja stališča o
vprašanjih vključevanja, zlasti v zvezi s „programom EU za
vključevanje“. Hkrati bo forum omogočil evropskim institucijam,
da prevzamejo proaktivno vlogo na tem področju. Forum je nova tribuna za
dialog o vključevanju, organizirana v sodelovanju z Evropskim
ekonomsko-socialnim odborom. 
Zagotavlja pomembno priložnost za razpravo o trenutnih izzivih in
prihodnjih prednostnih nalogah skupaj s predstavniki evropskih institucij. Na
današnji ustanovni seji bodo obravnavani vloga in načini delovanja
foruma pri prispevanju k oblikovanju prihodnjega programa EU za
vključevanje ter pomembna aktualna vprašanja, kot so posledice sedanje
gospodarske krize za vključevanje priseljencev. V forumu bodo sodelovale
organizacije civilne družbe, ki se ukvarjajo z vključevanjem na
evropski ravni, med drugim socialni partnerji, ter evropske institucije.
Prisotni bodo tudi nacionalni forumi o vključevanju, skupaj s predstavniki
mreže nacionalnih kontaktnih točk za vključevanje.
Evropska spletna stran za vključevanje: vključevanje na dosegu
roke
Ustanovitev foruma je tudi priložnost za uradni začetek delovanja
evropske spletne strani za vključevanje (www.integration.eu).
Cilj evropske spletne strani za vključevanje je spodbujati politike in
prakse vključevanja z izmenjavo uspešnih strategij ter podpirati
sodelovanje med zainteresiranimi stranmi in organizacijami civilne družbe
po vsej Evropi. Spletna stran je prosto dostopna vsem in obiskovalcem
omogoča, da si izmenjujejo dobre prakse, iščejo možnosti
financiranja in projektne partnerje, so obveščeni o najnovejših
dogajanjih na evropski, nacionalni in lokalni ravni ter ostajajo v stikih s
člani skupnosti za vključevanje v EU. Evropska spletna stran za
vključevanje bo delovala kot most med organizacijami, ki se z
vključevanjem ukvarjajo v praksi, in oblikovalci politik, zato bo njeno
geslo „vključevanje na dosegu roke“ – zagotavljala bo
kakovostne vsebine iz vse Evrope ter povezovala skupnost organizacij, ki se z
vključevanjem ukvarjajo v praksi.
Na spletni strani (www.integration.eu) so na voljo naslednje
vsebine:zbirka inovativnih „najboljših praks“ na področju
vključevanja, predstavljena na  jasen in primerljiv način,
orodja Skupnosti, ki podpirajo navezovanje stikov in razvijanje skupnih
projektov (npr. orodje za iskanje projektnih partnerjev),
informacije o možnostih financiranja,
obsežna dokumentacijska knjižnica, ki hrani poročila,
dokumente o politikah, zakonodajo in ocene učinkov, 
forumi za razpravo,
informativni listi o državah, ki vsebujejo najnovejše informacije
o zakonodaji in programih politik,
zbirka povezav na zunanje spletne strani,
redno osvežene novice in informacije o
