IP/09/704
Bruselj, 6. maja 2009Evropski teden malih in srednjih podjetij za
dvig podjetništva v težkih časihSpodbujanje podjetništva in
ozaveščanje o podpori podjetjem sta glavni sporočili prvega
evropskega tedna malih in srednjih podjetij, katerega otvoritev je bila danes v
Bruslju. Od 6. do 14. maja bo v 35 državah več kot 1000 prireditev.
Danes se je treba bolj kot kdaj prej zavedati prispevka evropskih
podjetnikov k ohranjanju in odpiranju delovnih mest ter ga podpirati. Ta teden
bo tudi omogočil podjetnikom najti informacije, nasvete, podporo in zamisli
na evropski, nacionalni, regionalni in lokalni ravni, ki jim bodo pomagali
razvijati njihove dejavnosti. 
Podpredsednik Evropske komisije Günter Verheugen, pristojen za
podjetništvo in industrijo, je danes začel teden malih in srednjih
podjetij z besedami: „Ta komisija je skupaj z državami
članicami trdo delala, da bi izboljšala možnosti za mala
podjetja. Če je kak izhod iz gospodarske krize, potem so to mala in srednja
podjetja ter njihova ustvarjalnost, prožnost in sposobnost, da najdejo
rešitve. Skupaj smo že dosegli izboljšave, vendar je treba
storiti še več. Potrebujemo več malih in srednjih podjetij, saj
so resnično gibalo rasti in ustvarjanja novih delovnih mest.“
Teden malih in srednjih podjetij je eden izmed ukrepov za izvajanje Akta za
mala podjetja, ki je prvi resnično celovit okvir politike za mala in
srednja podjetja za EU in države članice. Po prevzemu mandata leta
2004 je Evropska komisija dosegla pomemben napredek pri politikah za spodbujanje
malih in srednjih podjetij:usidranje načela „misli najprej na male“ v EU; 
zmanjšanje upravnih obremenitev: mala in srednja podjetja bodo
imela korist zaradi poenostavljenih postopkov in prihrankov pri upravnih
obremenitvah kot posledice cilja Komisije, da se leta 2012 zmanjšajo
upravne obremenitve podjetij za 25 % in vključijo tudi države
članice (glej IP/09/131);zaradi spremenjenih predpisov
o državni pomoči mala in srednja podjetja lažje
izkoriščajo javno financiranje za usposabljanje, raziskave in razvoj,
varstvo okolja ter druge vrste pomoči;  
novi akt o evropski zasebni družbi bo MSP omogočil
začetek in delovanje v skladu z enakimi predpisi na področju prava
družb po vsej Evropi;
za spodbujanje novih podjetnikov in kot navdih za tiste, ki nameravajo
ustanoviti novo podjetje, je bil v začetku leta 2009 uveden evropski
program izmenjav Erasmus za mlade
podjetnike (Erasmus
for Young Entrepreneurs).  Program jim pomaga pridobivati ustrezne
spretnosti za vodenje malih in srednjih podjetij tako, da preživijo nekaj
časa na delu z izkušenim podjetnikom v neki drugi državi EU;predlagana je bila nova zakonodaja za reševanje problema zamud
javnih organov in podjetij pri plačilih (glej IP/09/552);države članice bi morale imeti možnost uporabljati
znižane stopnje davka na dodano vrednost za lokalne storitve,
vključno z delovno intenzivnimi storitvami, kot so frizerske in
gostinske storitve ter
popravila.Med
tednom malih in srednjih podjetij bodo potekale prireditve, namenjene
informiranju, pomoči in povezovanju podjetnikov in potencialnih podjetnikov
ter zagotavljanju pomoči zanje pri razvijanju novih zamisli ter uporabi
informacij in podpore, prilagojenih posameznikom.  
Za popoln pregled vseh prireditev med tednom malih in srednjih podjetij
glej:
1.
evropski teden podjetništva 
Od 6. do 9. maja bodo na primer obiskovalci na interaktivni razstavi
„Izkušnje z malimi in srednjimi podjetji – v podjetnikovi
koži“ v Bruslju lahko z gledanjem, vohanjem, tipanjem in
poslušanjem instalacij v desetih prostorih sami izkusili, kaj pomeni biti
podjetnik.  
Na otvoritvi 6. maja v Bruslju, katere glavna tema bo vpliv televizije na
podjetniške  poglede, bodo razglasili dobitnike evropskih nagrad za
video o podjetništvu (European Entrepreneurship Video Awards). Komisija
je k sodelovanju na tem tekmovanju videov povabila kratke, toda ustvarjalne
videoposnetke o podjetništvu v treh kategorijah: podjetniški duh,
inovacije v podjetništvu in odgovorno podjetništvo.
Teden malih in srednjih podjetij se bo zaključil 13. in 14. maja v Pragi
s konferenco „Akt za mala podjetja za Evropo: podjetja brez meja“,
ki jo bosta organizirala češko predsedstvo EU in Evropska komisija.
Dogodek bo vključeval slovesnost, na kateri bodo razglasili dobitnike
evropskih nagrad za podjetništvo (European Enterprise Awards), s
katerimi bodo nagradili inovativne načine spodbujanja podjetništva ter
malih in srednjih podjetij po regijah in občinah.
Več o tem:
Small Business
Act
Evropske
nagrade za podjetništvo
Enterprise
Europe Network
