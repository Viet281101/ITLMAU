IP/09/1690 Bruselj, 10. novembra 2009 Zaključni računi EU zanesljivi – močna zavezanost reševanju preostalih izzivov  Zunanji revizorji so že drugo leto zapored ugotovili, da so zaključni računi EU zanesljivi.  V primerjavi z letom 2004 se je število negativnih mnenj revizorjev glede plačil prepolovilo, kar je zasluga veliko boljšega finančnega poslovodenja EU.  „Računskemu sodišču se zahvaljujem za poročilo, ki potrjuje, da so naša prizadevanja obrodila sadove,“ je dejal podpredsednik Evropske komisije Siim K allas, ki je pristojen za administrativne zadeve, revizijo in boj proti goljufijam.  „Naši izkazi so zaradi uspešne reforme računovodskega sistema popolnoma zanesljivi.  Prav tako sem vesel na splošno pozitivnega mnenja glede plačil v okviru kmetijske politike, kar je predvsem rezultat nedavnih reform skupne kmetijske politike, s katerimi so se stvari za kmete in upravne organe zelo poenostavile.  Napak držav članic pri plačilih regijam EU ne bomo tolerirali. Če državne uprave sredstev ne bodo porabile pravilno, jih bo Komisija izterjala nazaj.“ Zelena luč za kmetijske subvencije  Splošno stanje je zadovoljivo. Revizorjem so se zdeli izkazi točni in pošteni, zato so podali pozitivno mnenje. Komisiji je od leta 2004 do lani uspelo tudi prepoloviti „nepravilne“ odhodke, prikazane z rdečo barvo, s 60 % skupnih odhodkov na 30 %:  Figures and graphics available in PDF and WORD PROCESSED   Ocenjeno tveganje napake pri odhodkih EU  Za 70 % proračuna EU velja tako zdaj nizko tveganje napak (njihove finančne posledice se ocenjujejo na 5 % ali manj). Preostalo so plačila držav članic v okviru kohezijske politike, kjer je zaradi večjih izterjav finančno tveganje za proračun EU manjše. Na splošno je mnenje revizorjev glede kmetijstva pozitivno. Izterjave štirikrat večje  Po ocenah revizorjev vsaj 11 % plačil držav članic v imenu EU regionalnim projektom in projektom na področju zaposlovanja v okviru kohezijske politike leta 2008 ne bi smelo biti izplačanih. Čeprav gre pri večini teh napak za nepravilno uporabo finančnih postopkov EU, ne pa za neuspele projekte ali izgubljena sredstva, jemlje Komisija opozorila revizorjev zelo resno in bo od držav članic izterjala vsa nepravilna plačila.  Leta 2008 so se tako začeli postopki izterjave za 2,9 milijarde evrov na vseh področjih politik. Samo izterjave Komisije za plačila v okviru kohezijske politike so dosegle 1,6 milijarde evrov , kar je štirikrat več kot leta 2007, do konca leta 2009 pa naj bi Komisija izterjala še 1,1 milijarde evrov . Dokler države članice ne sprejmejo korektivnih ukrepov, bo tudi začasno prekinila plačila. V zadnji dveh letih je sprejela 15 odločitev o začasni prekinitvi plačil, pripravlja pa še postopke za prekinitev plačil za 28 programov. Preventivni ukrepi  Komisija se strinja z Računskim sodiščem, da veliko napak nastane zaradi kompleksnosti pravil. Zato bo poskušala zagotoviti boljše smernice državam članicam na področjih, kjer se pojavljajo napake, in spodbujati dobre nadzorne prakse. Zaradi enostavnejših finančnih postopkov (npr. večje uporabe pavšalnih plačil pri raziskovalnih projektih), ki se že uporabljajo za nove programe (2007–2013), naj bi se tveganje napak še zmanjšalo. Poteka tudi javno posvetovanje o tem, kako izboljšati finančne postopke EU. Nadaljnje informacije:  1) Preverite dejstva!  Poraba EU – dejstva in miti (EU spending – a myth-buster):    http://ec.europa.eu/budget/sound_fin_mgt/myths_en.htm    2) Informativni paket:    http://europa.eu/press_room/press_packs/auditors/index_en.htm
