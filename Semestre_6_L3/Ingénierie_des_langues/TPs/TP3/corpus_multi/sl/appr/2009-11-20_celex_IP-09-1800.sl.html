IP/09/1800  Bruselj, 20. novembra 2009  Telekomunikacije:  Evropska komisija pozdravlja odobritev obsežne reforme s strani ministrov EU, ki bo omogočila konkurenčen enotni trg telekomunikacij   Svet ministrov EU je danes soglasno odobril sveženj reform EU na področju telekomunikacij, ki ga je prvič predlagala Evropska komisija leta 2007.  Današnja odločitev Sveta temelji na političnem dogovoru o svežnju, ki je bil dosežen na odločilnem srečanju Evropskega parlamenta in Sveta 5. novembra (   MEMO/09/491   ).  Novi predpisi bodo povečali konkurenčnost in naložbe na evropskem trgu telekomunikacij, saj bodo podjetjem, ki vlagajo v razvoj visoko hitrostnih optičnih vlaken in brezžičnih omrežij, zagotovili večjo varnost.  Poleg tega bodo sprostili frekvence za nove mobilne storitve.  Evropski parlament bo naslednji teden na plenarnem zasedanju v Strasbourgu glasoval za potrditev svežnja reform na področju telekomunikacij.  Reformirani predpisi za telekomunikacije bodo z objavo v Uradnem listu EU decembra 2009 postali zakonodaja EU.   „ S veženj reform na področju telekomunikacij, ki ga je danes sprejel Svet ministrov, bo povečal konkurenco in naložbe v nova in hitrejša telekomunikacijska omrežja in storitve v okviru okrepljenega enotnega trga.  Evropska komisija si je dve leti prizadevala za to reformo in vesela sem, da so ministri pod vodstvom švedskega predsedstva potrdili številne evropske ambicije ,“ je izjavila komisarka za telekomunikacije Viviane Reding.  „Svet je reforme na področju telekomunikacij potrdil ob pravem času.  V času gospodarske in finančne krize, ko naj bi BDP EU letos padel za 4 %, bo imela reforma zelo pozitiven makroekonomski vpliv.  Novi predpisi EU za telekomunikacije bodo občutno prispevali k močnejšemu, bolj konkurenčnemu in do potrošnikov prijaznejšemu enotnemu trgu telekomunikacij s hitrejšimi optičnimi in mobilnimi omrežji po vsej Evropi.  Obstoječim in novim telekomunikacijskim operaterjem bodo zagotovili pravno varnost in omogočili, da bodo države članice usklajeno sprejemale odločitve.   Za informacije o 12 najpomembnejših reformah na področju telekomunikacij iz novega svežnja EU glej   MEMO/09/513    .  Naslednji koraki:    k ončno glasovanje o svežnju reform na tretji obravnavi na plenarnem zasedanju Evropskega parlamenta (predviden za 24. november 2009),    začetek veljavnosti celotnega svežnja reform za telekomunikacije z objavo v Uradnem listu EU (december 2009),   ustanovitev organa evropskih regulatorjev za telekomunikacije BEREC (spomladi 2010),    prenos svežnja reform na področju telekomunikacij v nacionalno zakonodajo v 27 državah članicah EU (do junija 2011).    Nadaljnje informacije: Predhodno besedilo potrjenega paketa reform:    http://ec.europa.eu/information_society/policy/ecomm/tomorrow/index_en.htm       MEMO/09/513
