IP/09/534
Bruselj, 3. aprila 2009Podelitev nagrad zmagovalcem prevajalskega
tekmovanja EUSedemindvajset dijakov srednjih šol EU bo
danes v Bruslju prejelo nagrado in diplomo za najboljši prevod
v svoji državi na prevajalskem tekmovanju Juvenes
translatores (mladi prevajalci po latinsko).  Nagrade jim bo izročil
evropski komisar za večjezičnost Leonard Orban. Tekmovanje je novembra
2008 organizirala Evropska komisija, da bi spodbudila učenje tujih jezikov
in prevajalskemu poklicu zagotovila večjo prepoznavnost. 	
„To prevajalsko tekmovanje je ponovno zelo uspešno
združilo ljudi in jih spomnilo na pomembnost učenja jezikov,
prevajanje in enkratno večjezično naravo EU," je dejal komisar Orban.
„Izvedeli smo, da nekateri udeleženci tekmovanja zdaj resno
razmišljajo o izbiri prevajalskega poklica, nekatere sodelujoče
šole pa so začele projekte izmenjave.“Zmagovalci za nagrado prejmejo dvodnevno potovanje v Bruselj zase in za enega
odraslega spremljevalca. Slovesno podelitev nagrad bo gostil komisar Orban.
Poleg tega bo za zmagovalce organiziran ogled Bruslja, obiskali pa
bodo tudi Generalni direktorat za prevajanje pri Evropski komisiji. Tam se
bodo sestali s poklicnimi prevajalci ter spoznali orodja in  delovne metode, ki
jih prevajalci uporabljajo pri vsakdanjem delu.
Vsi, ki jih zanima – šole, učitelji ali prijatelji –
lahko prek spleta spremljajo podelitveno slovesnost. Povezava na dogodek
bo na spletišču Juvenes Translatores: 
http://ec.europa.eu/translation/contest/index_sl.htm.
Na drugem prevajalskem tekmovanju, ki je potekalo 27. novembra 2008 ob istem
času v vseh državah članicah, je sodelovalo 2 247 izbranih
dijakov s 593 šol v EU. Udeleženci so imeli na voljo dve uri za
prevod besedila na temo večjezičnosti iz enega od 23 uradnih jezikov
EU v drug uradni jezik po lastni izbiri. Komisija je prejela prevode, ki so
zajeli vse uradne jezike in 147 jezikovnih kombinacij. 
Drugo tekmovanje je bilo organizirano po zelo uspešnem prvem v letu
2007. Neposredno po tekmovanju so učitelji jezikov izpolnili anketo, v
kateri so izrazili navdušenje nad projektom. „Juvenes
translatores“ bo postal redni dogodek šolskega leta, zato že
potekajo priprave za tretji krog.
Imena in priimki zmagovalcev, njihova izbrana jezikovna kombinacija in
šolaDRŽAVADIJAKŠOLAAvstrijaMona Schönauer
(FR-DE)[1]Akademisches Gymnasium, GrazBelgijaLaetitia Lév&#234;que (EN-FR)Institut Saint-Ferdinand, JemappesBolgarijaС&#1090;е&#1092;ани
&#1061;ан&#1076;&#1078;ий&#1089;ка/Stefanie
Handjijska(EN-BG)Spanish Language High School ‘Miguel de Cervantes’, SofiaCiperΑ&#957;δρέ&#945;ς
Α&#957;δρέ&#959;&#965;/Andreas Andreou (EN-EL)High school of Solea, NicosiaČeškaLudvík Pouzar (EN-CS)Gymnázium Jírovcova, České BudějoviceDanskaJulie Carina Trasbo Jelgren (EN-DA)Roskilde Katedralskole, RoskildeEstonijaKairi Kangro (EN-ET)Hugo Treffneri Gümnaasium, TartuFinskaTytti Rinkari (EN-FI)Tammerkosken lukio, TampereFrancijaFabian Schmidt (FR-DE)Lycée Bartholdi, ColmarNemčijaAnika Richter (EN-DE)Salzmannschule Schnepfenthal Staatliches Spezialgymnasium für
Sprachen, Waltershausen- SchnepfenthalGrčijaΜΑ&#929;ΙΑ
Α&#929;ΝΑ&#927;Υ&#932;ΑΚ&#919;/ Maria
Arnaoutaki (EN-EL)5th High School of Iraklion, IraklionMadžarskaAnna Matei (EN-HU)Madách Imre Gimnázium, BudapestIrskaMarianne Madden (FR-EN)Coláiste Chiaráin, LimerickItalijaRiccardo Gasparetto Stori (EN-IT)Liceo ‘Leopardi-Majorana’, PordenoneLatvijaAgnija Lāce (EN-LV)Rīgas 85. vidusskola, RīgaLitvaJulius Juodakis (DE-LT)Vilniaus Mykolo Biržiškos gimnazija, VilniusLuksemburgNina Hentzen (FR-DE)Lycée Aline Mayrisch, LuxembourgMaltaPaula Schembri (MT-EN)Junior College, L-ImsidaNizozemskaFrancien Homan (EN-NL)Maartenscollege Haren, GroningenPoljskaWeronika Danecka (EN-PL)VIII Liceum Ogólnoształc&#261;ce im. A. Asnyka,
Łód&#378;PortugalskaLuís Filipe Machado Costa (EN-PT)Colégio Nossa Senhora da Assunç&#227;o, AnadiaRomunijaRaluca Maria Ionescu (EN-RO)Grup Scolar ‘Ferdinand I’, Curtea de ArgesSlovaškaFrederika Kaššová (FR-SK)Gymnazium Ivana Bellu, HandlováSlovenijaMaša Klemenčič (EN-SL)Gimnazija Poljane, LjubljanaŠpanijaSamuel Darriba Real (EN-ES)IES Nosa Señora dos Ollos Grandes, LugoŠvedskaOskar Lindbom (FR-SV)Rosendalsgymnasiet, UppsalaZdruženo kraljestvoSabrina Vashisht (FR-EN)North London Collegiate School, EdgwareDomači kraji zmagovalcev:[  ]Dodatne informacije: 
Prevajalsko
tekmovanje: http://ec.europa.eu/translation/contest/index_sl.htm/GD
za prevajanje: http://ec.europa.eu/dgs/translation/
Jeziki
v EU: http://europa.eu/languages/sl/home
[1]
EN: angleščina; FR: francoščina;
DE: nemščina; ES: španščina;
IT: italijanščina; NL: nizozemščina;
PT: portugalščina; EL: grščina;
PL: poljščina; RO: romunščina;
SV: švedščina; FI: finščina;
DA: danščina; BG: bolgarščina;
CS: češčina; HU: madžarščina;
SL: slovenščina; SK: slovaščina;
LT: litovščina; ET: estonščina;
LV: latvijščina; MT: malteščina.
