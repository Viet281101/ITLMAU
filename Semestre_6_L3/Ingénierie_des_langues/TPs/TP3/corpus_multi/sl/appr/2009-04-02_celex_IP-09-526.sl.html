IP/09/526
Bruselj, 2. aprila 2009Prve evropske letalske družbe
omogočajo uporabo mobilnih telefonov med letom na podlagi temeljnih pravil,
ki veljajo za celotno EUVedno
več evropskih letalskih potnikov ima možnost, da med letom uporabljajo
mobilne telefone za pošiljanje kratkih sporočil, brskanje po spletu
ali celo opravljanje klicev. Leto po tem, ko je Komisija
določila skupna pravila za varno uporabo mobilnih telefonov na letalu in za
enostavne postopke za odobritev te čezmejne storitve, je 27 evropskih letal
opremljenih tako, da omogočajo varno uporabo mobilnih telefonov med poleti
v evropskem zračnem prostoru. Pričakovati je, da se bo številka
do konca leta 2009 podvojila. 
„Predvsem poslovneži in mladi potniki želijo med poletom
uporabljati mobilne telefone. Poleg tega je to zanimiv poslovni model za
evropska podjetja. Zato je Komisija pred enim letom določila skupna
temeljna pravila, tako da lahko podjetja na varen in enostaven način
ponudijo storitev v evropskem zračnem prostoru in ni treba uporabiti 27
različnih nacionalnih postopkov za odobritev“, je povedala 
Viviane Reding, komisarka EU za telekomunikacije. „Veseli me, da prve
evropske letalske družbe sedaj omogočajo uporabo mobilnih telefonov
med letom. Da bo po gladkem začetku tudi nadaljevanje enako, uporabniki
mobilnih telefonov med letom ne smejo motiti drugih potnikov, kar se lahko uredi
npr. z uvedbo tihih con, kot obstajajo na vlakih. Operatorji morajo paziti tudi
na to, da cene ostanejo primerne. Tako lahko storitve mobilne telefonije na
letalu predstavljajo prednost za evropska podjetja na konkurenčnem
globalnem evropskem letalskem trgu.“
Aprila 2008 je Komisija uvedla pravila za uskladitev pogojev glede storitev
mobilne telefonije na letalih v EU (IP/08/537).
Leto kasneje so ta pooblastitvena pravila omogočila dvema ponudnikoma
mobilnih komunikacijskih storitev na letalih, OnAir (Ženeva) in AeroMobile (London), začetek
poslovanja v Evropi. Povezujeta se z letalskimi družbami, ki so
zainteresirane za ponudbo tovrstnih storitev svojim potnikom. 
Trenutno tri evropske letalske družbe – Ryanair (Irska), TAP
(Portugalska) in bmi (Združeno kraljestvo) – vzpostavljajo storitev
na svojih flotah: 27 letal je že opremljenih in pričakovati je, da se
bo številka do konca leta 2009 podvojila. To je obetaven začetek,
medtem pa druge letalske družbe že izvajajo tehnične poskuse.Poleg tega letalske družbe natančno določajo pogoje, pod
katerimi lahko potniki uporabljajo telefon na letalu, da bi zagotovile
širši sprejem nove storitve pri potrošnikih, in analizirajo
uvedbo storitve pri že opremljenih letalih. Kot kaže, se cena storitve
giblje od približno 1,60 EUR na minuto za klic in približno
0,43 EUR za kratko sporočilo navzgor, odvisno od zemeljskega mobilnega
operaterja, ki ga potnik izbere. 
Komisija je v letu 2008 sprejela ureditveni ukrep za zagotovitev varne
uporabe mobilnih komunikacijskih storitev na letalih v celotni EU in
vzpostavitev pogojev za podjetja, da ponudijo te storitve na letih, ki pogosto
prečkajo več mej. Za to so bili potrebni trije koraki:zagotoviti, da uporaba opreme na letalu – vključno z
mobilnimi telefoni potnikov – ne povzroča motenj na letalski
opremi in sistemih; 
zagotoviti, da mobilna oprema ne povzroča motenj na zemeljskih mobilnih
komunikacijskih omrežjih, ampak se poveže izključno z letalsko
bazno postajo, ki je z zemeljsko postajo povezana prek satelita; 
določiti skupna pravila in standarde, ki dovoljujejo delovanje baznih
postaj na letalu, medtem ko letalo prečka zračni prostor nad
različnimi državami EU. Model za druge
kontinente
Evropski pristop je služil kot model za uporabo drugod po svetu.
Več letalskih družb zunaj Evrope (vključno z družbami
Qantas, Emirates, Malaysian Airlines, Royal Jordanian, Wataniya, Virgin
Australia) je preizkušalo storitev ali jo ponujajo na približno 40
letalih, ki so že opremljena. Druge letalske družbe želijo
slediti temu primeru. Ker standard GSM prevladuje po vsem svetu (trenutno ga
uporablja skoraj 3 milijarde ljudi), je poslovni model privlačen, saj lahko
potniki uporabljajo svoje mobilne telefone.
Ozadje
Mobilne komunikacijske storitve v letalih so vseevropske telekomunikacijske
storitve. Komisija je aprila 2008 sprejela dva ukrepa (IP/08/537):Odločbo o določitvi usklajenih tehničnih parametrov
za opremo v letalih za uporabo mobilnih telefonov med poletom po vsej EU. Ti
zagotavljajo, da oprema ne povzroča motenj in omogočajo, da EASA potrdi plovnost opreme za različne
tipe letal. Odločba je pravno zavezujoča in zagotavlja, da se na vseh
letalih uporablja enaka oprema. 
Priporočilo za usklajen pristop k izdajanju licenc, ki bo
spodbujalo vzajemno priznavanje nacionalnih
dovoljenj.„Letalsko gostovanje“ ali klici z
mobilnih telefonov in kratka sporočila na letalu se kot pri zemeljskih
storitvah obravnava kot mednarodno gostovanje. Prvi primeri kažejo, da so
tarife precej nižje od fiksnih telefonskih storitev med letom prek
satelita, ki so jih družbe ponujale v preteklosti. Mobilne komunikacijske
storitve med letom niso zajete v načrtu Komisije o tarifah za glasovno ali
podatkovno gostovanje, saj veljajo za inovativno storitev na nastajajočem
trgu, in jih zato določi ponudnik storitev. Vendar pa Komisija podrobno
spremlja potrošniške cene in njihovo preglednost. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
