IP/09/655
Bruselj, 29. aprila 2009Proračun EU za leto 2009 usmerjen v
okrevanjeJe Komisija danes sprejela predhodni
predlog proračuna za leto 2010 v obsegu 139 milijard EUR. Poraba v
prihodnjem letu je usmerjena predvsem v okrevanje gospodarstva. Največji
delež sredstev v predlogu proračuna (45 %) je namenjen ukrepom za
rast in zaposlovanje (povečanje za 3,2 % v primerjavi z letom 2009),
ki naj bi prispevali k obnovi konkurenčnosti po vsej Uniji. Sredstva za
glavne programe, povezane z raziskavami in energetiko, se bodo povečala za
več kot 12 %, prav tako se bodo povečala sredstva za kohezijsko
politiko; države EU-12 naj bi prejele 52 % sredstev iz strukturnih
skladov in Kohezijskega sklada. Predvideno je povečanje vseh
proračunskih postavk, tako da bodo obveznosti skupaj znašale 138,6
milijarde EUR (1,18 % BND), plačila pa 122,3 milijarde EUR (1,04 %
BND). 
Predlog je predstavil Siim Kallas, podpredsednik Komisije za administrativne
zadeve, revizijo in boj proti goljufijam, pristojen tudi za finančno
načrtovanje in proračun, ki je povedal: „Proračun je
usmerjen v ukrepe, ki bodo pomagali preprečiti še večji
gospodarski upad. Za raziskave in inovacije je namenjenih 6 milijard EUR,
približno 9 milijonov državljanov pa bo prejelo pomoč iz
Evropskega socialnega sklada,“ ter dodal: „v letu 2010 bo
zagotovljena tudi druga faza financiranja načrta za oživitev
gospodarstva iz proračuna EU, tako da bodo dodatna sredstva, namenjena za
krizo v obdobju 2008–2010, v celoti znašala več kot 6 milijard
EUR“.
62 milijard EUR za delovna mesta, infrastrukturo,
konkurenčnost
Zagotavljanje sredstev za projekte, namenjene ohranjanju in ustvarjanju
delovnih mest, pomoči podjetjem in obnavljanju konkurenčnosti bodo
glavne prednostne naloge EU. Za vseevropska prometna in energetska omrežja
bo zagotovljenih 12,7 % več sredstev kot v letu 2009 (1,08 milijarde
EUR), sredstva za okvirni program za konkurenčnost in inovativnost pa se
bodo povečala za 3,3 % (0,5 milijarde EUR). Leto 2010 bo evropsko
leto boja proti revščini in socialni izključenosti, za kar bo
zagotovljenih skoraj 20 milijonov EUR za številne dejavnosti,
načrtovane za vse države članice. Galileo, vodilni projekt EU na
področju satelitske navigacije, bo v drugem letu izvajanja prejel dodatnih
8 % sredstev (0,9 milijarde EUR).   
Največji kos kohezijske pogače državam EU-12
V okviru 62 milijard EUR, namenjenih za delovna mesta in
konkurenčnost, bo 49 milijard EUR na voljo za kohezijo v EU-27.
Nadaljuje se postopno uvajanje kohezijskih sredstev za države članice,
ki so k EU pristopile leta 2004 in 2007 (EU-12). Tokrat bodo države EU-12
prvič prejele največji delež sredstev iz Kohezijskega sklada in
strukturnih skladov EU (52 %). Povečala se bo tudi kmetijska podpora
za te regije, ki bo tako pridobila večjo težo, saj bodo države
EU-12 prejele skoraj 20 % (11 milijard EUR) kmetijske podpore.
Zahvaljujoč skupni kmetijski politiki, enotnemu trgu in višjim cenam
na trgu je dohodek kmetov v državah EU-12 zdaj za 47 % višji kot
pred pristopom. Sredstva za naravne vire v EU-27 znašajo 59 milijard
EUR, v okviru tega pa se bodo sredstva za okolje in razvoj podeželja
povečala za skoraj 2,5 % in dosegla blizu 15 milijard EUR.
Druga faza financiranja evropskega načrta za oživitev
gospodarstva 
Aprila 2009 so se Evropski parlament, Svet in Komisija dogovorili, da je
treba za financiranje večjih evropskih projektov na področju
energetike in širokopasovne infrastrukture nameniti dodatnih
5 milijard EUR ter se spoprijeti z novimi izzivi na področjih razvoja
podeželja, povezanimi s pregledom stanja skupne kmetijske politike. Po prvi
injekciji v obsegu 2,6 milijarde EUR bo proračun za leto 2010
zagotovil dodatnih 2,4 milijarde EUR, vir teh sredstev pa bo določen
na poznejši stopnji proračunskega postopka za leto 2010. 
8 milijard EUR zunanje pomoči 
Leta 2010 bo EU nadaljevala svoja prizadevanja za pomoč revnejšim
državam in ohranjala močan položaj na svetovni ravni, da se bo
lahko spopadala z globalnimi izzivi, kot so podnebne spremembe, varnost preskrbe
s hrano in globalizacija. Pomoč EU državam v razvoju, ki se zagotavlja
prek instrumenta za razvojno sodelovanje, se bo povečala za 1,7 % in
dosegla 2,4 milijarde EUR. Predpristopna pomoč (IPA) se bo
povečala za skoraj 5 % na 1,6 milijarde EUR. Financiranje skupne
zunanje in varnostne politike EU (SZVP) bo večje za 16 % (znašalo
bo 282 milijonov EUR). Iz proračuna za leto 2010 se bo financiral tudi
zadnji del instrumenta EU za pomoč v hrani (170 milijonov EUR), za
katerega je v celoti namenjena 1 milijarda EUR.  
Večja varnost v EU
V skladu s sedemletnim finančnim načrtovanjem EU se bo poraba
najbolj povečala v delu proračuna, namenjenemu projektom za boj proti
kriminalu, terorizmu in upravljanju migracijskih tokov, in sicer za 13,5 %
na skoraj 1 milijardo EUR. 
Splošneje bo povečanje upravnih odhodkov za vse institucije EU
zmerno (2,1 %), pri čemer se bodo lastni odhodki Evropske komisije
povečali za manj kot 1 % (0,9 %) na 3,6 milijarde EUR.
Ozadje
V proračunu so predvidene tako obveznosti (pravne zaveze za
zagotovitev financiranja, če so izpolnjeni določeni pogoji) kot
plačila (dejanski gotovinski ali bančni prenosi prejemnikom).
Končni proračun EU bo sprejet na decembrskem plenarnem zasedanju
Evropskega parlamenta.
