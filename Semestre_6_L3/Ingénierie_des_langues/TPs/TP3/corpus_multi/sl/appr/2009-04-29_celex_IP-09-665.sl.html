IP/09/665
Bruselj, 29. aprila 2009Posodobitev financiranja raziskav v EU na
pravi potiEvropska komisija je danes predstavila
poročilo o napredku v prvih dveh letih 7. okvirnega programa EU za
raziskave in razvoj (7OP), ki se konča leta 2013. Izkazalo se
je, da je ta največji program EU, namenjen financiranju raziskav in
razvoja, s proračunom 54 milijard EUR za obdobje sedmih let primeren odziv
na gospodarske in družbene potrebe EU. Njegova struktura in novi
instrumenti pomagajo, da se EU uspešneje spopada z izzivi. Prednostna
področja, kot so okolje, energetika ali nanotehnologije, prispevajo k
vzpostavitvi trajnostnega gospodarstva z nizkimi emisijami ogljika, saj se med
drugim v okviru tehnoloških platform pod vodstvom industrije določajo
teme, ki ustrezajo dolgoročnim potrebam industrije. Evropski raziskovalni
svet podpira naše najboljše raziskovalce, da lahko z znanstveno
odličnostjo tekmujejo na svetovni ravni. Skupne tehnološke pobude
zajemajo nove projekte v javnem in zasebnem sektorju, ki imajo povsem nove
tehnološke in finančne razsežnosti. 7OP ima s proračunom, ki
se bo do leta 2013 letno povečeval za 13 %, pomembno vlogo pri
spopadanju EU s sedanjo krizo. V poročilu so poudarjeni preostali izzivi
7OP, kot so večje sodelovanje novih držav članic, udeležba
MSP in upravna poenostavitev.
Evropski komisar za znanost in raziskave Janez Potočnik je povedal:
„Gospodarska kriza je dobra priložnost za pregled dejanskega
stanja naših programov. Veseli me, da 7OP ta preizkus uspešno
opravlja: z letnim proračunom, ki se bo med letoma 2007 in 2013 skoraj
podvojil, prinaša sveža sredstva za podporo raziskav ter pomeni zgled
za države članice in industrijo. 7OP je eden glavnih instrumentov, ki
jih EU potrebuje za pripravo na oživitev gospodarstva po krizi, da bo po
njej okolju prijaznejša in pametnejša.“
Neovirano povpraševanje po sredstvih EU in uspešna vzpostavitev
novih instrumentov s področja raziskav in razvoja (R&amp;R)
V okviru programa so bila v prvih dveh letih nepovratna sredstva v
višini približno 10 milijard EUR dodeljena 5 500
predlogom izmed 25 000 predlogov, ki so prišli v končno fazo
ocenjevanja. Veliko povpraševanje je bilo za Evropski raziskovalni svet
obsežen zalogaj, saj je bilo na njegove prve razpise oddanih približno
11 000 predlogov. Pomoči v obliki nepovratnih sredstev je prejelo
več kot 600 vrhunskih raziskovalcev iz EU. Kot odziv na potrebe industrije
po strateškem tehnološkem razvoju je bilo oblikovanih pet
javno-zasebnih partnerstev. Novi sklad za financiranje na osnovi delitve
tveganja, ki ga upravlja tudi EIB, je za podporo projektov R&amp;R z visokim
tveganjem odobril posojila v višini dveh milijard EUR. 
Uresničevanje Evropskega raziskovalnega prostora
Skupni cilj 7OP je vzpostaviti enotni trg za raziskave in podpirati odprto
inovativnost. Program podpira nadnacionalno sodelovanje, z dodelitvijo
nepovratnih sredstev za mobilnost spodbuja „kroženje znanja“
ter s podporo raziskovalnim infrastrukturam izboljšuje zmogljivosti EU na
področju raziskav in inovacij. Program, ki spodbuja raziskovanje s
sodelovanjem, je privabil več kot tretjino (36,7 %) predloženih
predlogov, nekoliko manj pa shema za mobilnost raziskovalcev (23,5 %).Pospeševanje trajnostnega razvoja in gospodarstva 
V prvih dveh letih je bilo 44 % proračunskih sredstev za
raziskovanje s sodelovanjem namenjenih interdisciplinarnim raziskavam na
področjih, kot so okolje, energetika, kmetijstvo, promet, nanotehnologije,
informacijske in komunikacijske tehnologije, ki podpirajo prenovljeno strategijo
EU za trajnostni razvoj. 7OP bo kot del načrta EU za oživitev
gospodarstva s tremi javno-zasebnimi partnerstvi na področju R&amp;R
podpiral okolju prijaznejši avtomobilski, proizvodni in gradbeni sektor
EU.
Odpiranje raziskav EU v svet
Večje in bolj strateško mednarodno sodelovanje je ena od
prednostnih nalog 7OP. V 7OP so se vključile nove države (zdaj je vseh
skupaj 12), podpisano je bilo posebno partnerstvo med EU in Afriko na
področju znanosti, informacijske družbe in vesolja, spodbujalo pa se
je tudi mednarodno znanstveno sodelovanje v okviru začetka delovanja
mednarodnega termonuklearnega poskusnega reaktorja (ITER). 
Odpravljanje birokracije
7OP uspešno odpravlja nepotrebno birokracijo, in sicer zlasti v okviru
novega jamstvenega sklada in centralnega sistema prijave. Ustanovljeni sta bili
dve novi izvajalski agenciji, specializirani za učinkovito izvajanje
raziskovalnih programov EU: Izvajalska agencija za raziskave (REA) in Evropski
raziskovalni svet (ERC). Revizijski postopki so bili izboljšani in
poenostavljeni. 
Pot naprej
Nekaterim vprašanjem, kot je premajhna udeležba MPS, se bo treba
še naprej posvečati. Raziskovalci iz novih držav članic bi
lahko uspešneje sodelovali v programu. Zaradi poenostavitve in
učinkovitejšega delovanja novih instrumentov bi bilo morda treba
spremeniti osnovna pravila.  
Komisija se bo za nadaljnje izboljšanje 7OP posvetovala z neodvisno
skupino strokovnjakov, ki bo do jeseni 2010 izvedla vmesno oceno 7OP. 
Komisija je danes sprejela tudi odgovor na naknadno oceno 6OP, ki pomeni
dodatni prispevek k vmesni oceni.
Celotno besedilo
sporočila in poročila o oceni 6OP je na voljo na spletni strani
http://ec.europa.eu/research/index.cfm?pg=reports
Glej tudi MEMO/09/209
(Q&amp;A).
