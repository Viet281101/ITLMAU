IP/09/1138  Bruselj, 15. julija 2009  Komisija predlaga režim potovanj brez vizumov za državljane iz zahodnega Balkana  Dolgoročna zaveza Evropske komisije, da se prebivalcem zahodnega Balkana omogoči režim potovanj brez vizumov, je bila potrjena danes s sprejetjem predloga za odobritev režima potovanja brez vizumov za državljane Nekdanje jugoslovanske republike Makedonije, Črne gore in Srbije.  Današnji predlog omogoča državljanom teh treh držav, da v schengenske države   1   potujejo z novimi biometričnimi potnimi listi .  Predlog Komisije mora odobriti Svet po posvetovanju z Evropskim parlamentom.  Komisija je še naprej zavezana liberalizaciji vizumskega režima za državljane Albanije ter Bosne in Hercegovine.  Vendar ti državi še nista izpolnili pogojev za vključitev v današnji predlog.  Če se bodo reforme izvajale tako hitro kot do zdaj in če bodo izpolnjeni vsi pogoji, Komisija meni, da bi lahko nov predlog, ki bi vključeval ti državi, pripravila do sredine leta 2010.   Pri predstavitvi predloga Komisije je podpredse dnik Komisije, pristojen za pravosodje, svobodo in varnost, dejal:  „Naš predlog prebivalcem zahodnega Balkana, med njimi zlasti državljanom Nekdanje jugoslovanske republike Makedonije, Črne gore in Srbije, prinaša res dobre novice.  Vem, koliko jim pomeni režim potovanj brez vizumov.  Današnji predlog je rezultat intenzivnega in trdega dela organov in prebivalcev teh držav pri izpolnjevanju pogojev.  Čestitam jim za ta dosežek.“   Komisar za širitev Olli Rehn je dodal: „Naš cilj in naše trdno prepričanje je, da bosta tudi Albanija ter Bosna in Hercegovina kmalu vključeni v režim potovanj brez vizumov.  Časovni načrt še vedno velja in je popolnoma izvedljiv, če se organi teh držav takoj popolnoma posvetijo njegovi uresničitvi.  Če bosta državi še naprej tako hitro napredovali, menim, da bosta obe kmalu dohiteli svoje sosede.  Če bodo izpolnjeni vsi pogoji, Komisija meni, da bi lahko nov predlog, ki bi ju vključeval, pripravila do sredine leta 2010.“  Omogočanje potovanj brez vizumov je temeljni del integracijske polit ike EU za zahodni Balkan.  Lajšanje medčloveških stikov krepi poslovne priložnosti in prebivalcem iz te regije daje možnost, da bolje spoznajo EU.  Vendar so potovanja brez vizumov mogoča le, če so izpolnjene potrebne varnostne zahteve.  Zato je Komisija začela dialog o liberalizaciji vizumskega režima z državami zahodnega Balkana.  Na podlagi časovnih načrtov, ki jih je pripravila Komisija, so države dosegle velik napredek pri izboljšanju zaščite potnih listov, krepitvi nadzora meja in institucionalnega okvira za boj proti organiziranemu kriminalu in korupciji ter na področju zunanjih odnosov in temeljnih pravic.   Komisija skrbno spremlja njihove priprave.  Pogoji so enaki za vse države.  Nekdanja jugoslovanska republika Makedonija je izpolnila potrebne pogoje.  Pri Srbiji in Črni gori bo začetek veljavnosti odprave vizumov odvisen od izpolnitve vseh preostalih neizpolnjenih meril iz njunih zadevnih časovnih načrtov do datuma, ko bo ta predlog sprejel Svet.  Albanija ter Bosna in Hercegovina si morata še naprej prizadevati za pozitivno priporočilo Komisije.   V Albaniji ter Bosni in Hercegovini še vedno obstajajo pomanjkljivosti pri boju proti organiziranemu kriminalu in korupciji, odpravi slabosti v postopku za izdajo potnih listov ter na področjih upravljanja meja in migracij.   Liberalizacija vizumskega režima še ne bo veljala tudi za prebivalce Kosova (v skladu z RVSZN 1244/99).  Na ozemlju Kosova še niso bile izpolnjene tehnične zahteve za liberalizacijo vizumskega režima.  Komisija bo s tem v zvezi še naprej tesno sodelovala tako s srbskimi kot tudi s kosovskimi organi ter razmislila o možnostih za rešitev vizumskega vprašanja v prihodnosti.  Več informacij o dejavnostih podpredsednika Barrota je na voljo na njegovi spletni strani:     http://ec.europa.eu/commission_barroso/barrot/welcome/default_sl.htm      1 :   Vse države članice EU, razen Združenega kraljestva in Irske,  ter Švica, Norveška in Islandija.
