IP/09/1366  Bruselj, 28. septembra 2009 Kampanja EU za zdravo prehrano „Okusni prijatelji“ – nova pobuda za spodbujanje zdravega načina življenja in uravnotežene prehrane otrok  Danes je Mariann Fischer Boel, Mariann Fischer Boel, komisarka za kmetijstvo in razvoj podeželja, začela novo kampanjo za zdravo prehrano, namenjeno evropskim šolskim otrokom. Pod sloganom „Pojej, popij, pomigaj“ bodo po sedmih evropskih državah potovale tri potujoče razstave z izobraževalnimi dejavnostmi in igrami, v katerih bodo otroci lahko sodelovali. Poleg tega je Evropska komisija vzpostavila interaktivno spletno stran ter organizirala razna tekmovanja in druge prireditve, katerih skupni cilj je izboljšati prehranjevalne navade otrok. Pri kampanji bosta sodelovala tudi belgijska teniška zvezdnica Justine Henin in osemletni Guinnessov rekorder Rosolino Cannio. „Ko se ozremo okoli sebe in vidimo številne otroke s prekomerno težo, je jasno, da moramo takoj ukrepati,“ je dejala Mariann Fischer Boel, komisarka za kmetijstvo in razvoj podeželja, „sistem za razdeljevanje sadja v šolah in program 'mleko za šole' sta koraka v pravo smer in s kampanjo za zdravo prehrano prav tako sporočamo šolarjem, da je zabavno biti v formi.“  Evropska komisarka za zdravje Androulla Vassiliou je dejala: „Kampanja za zdravo prehrano dopolnjuje naša prizadevanja za preprečevanje debelosti pri evropskih otrocih v okviru Strategije EU o prehrani, telesni dejavnosti in zdravju.  Izjemno pomembno je, da vse politike EU prispevajo k prizadevanjem za okrepitev in spodbujanje bolj zdravega okolja za vse državljane.“ Ozadje  Kampanja za zdravo prehra no bo potekala hkrati s sistemom razdeljevanja sadja v šolah  EU in programom 'mleko za šole' – pomembnima pobudama za bolj uravnoteženo prehrano in spodbujanje zdravih prehranjevalnih navad otrok.   Sporočilo kampanje za zdravo prehrano „ Pojej, popij, pomigaj “ bo doseglo vse šole . Potujoča razstava bo osem tednov potovala po Belgiji, Franciji, Združenem kraljestvu, Irski, Estoniji, Litvi in Poljski.  Vsaka potujoča razstava bo vsak dan obiskala po dve šoli.  V dejavnostih zdravega prehranjevanja bo tako sodelovalo 18 000 otrok iz 180 šol.  Sporočilo kampanje je:  Jej dobro, saj je zabavno biti v formi .  Hkrati s potujočimi razstavami bo v teh osmih tednih na spletni strani EU „Okusni prijatelji“ potekal tudi interaktivni lov na zaklad, v katerem bodo imeli vsi osemletni šolski otroci možnost zadeti različno športno opremo.  Nedavna raziskava Eurobarometra je pokazala, da se tri četrtine vprašanih popolnoma strinja, da naj bi bilo otrok s prekomerno težo danes več, kot jih je bilo pred petimi leti.  V EU je namreč približno 22 milijonov otrok s prekomerno telesno težo, od tega pa jih je 5 milijonov debelih.  Več informacij:  Spletna stran kampanje o okusnih prijateljih:    http   ://   ec   .   europa   .   eu   /   agriculture   /   tasty   -   bunch   /    Aktualno gradivo za medije:     http://ec.europa.eu/agriculture/tasty-bunch/press-corner/index_en.htm    Sistem EU za razdeljevanje sadja v šolah:    http://ec.europa.eu/agriculture/markets/fruitveg/sfs/index_en.htm     Evropski program „mleko za šole“:     http://ec.europa.eu/agriculture/markets/milk/schoolmilk/index_en.htm    Javnoznanstveni portal EU – Prehrana:    http://ec.europa.eu/health-eu/my_lifestyle/nutrition/index_en.htm    Pobuda za zdravje mladih:    MEMO/09     /421    in   http://health.europa.eu/youth
