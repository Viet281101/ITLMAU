IP/09/628
Bruselj, 23. aprila 2009Komisija pozdravlja sprejetje
podnebno-energetskega paketaEvropska komisija je pozdravila današnje
uradno sprejetje podnebno-energetskega paketa in zakonodaje za zmanjšanje
emisij CO2 iz novih vozil in motornih
goriv. S temi ukrepi, dogovori o katerih so bili sprejeti decembra, bo Evropa
zanesljivo napredovala h gospodarstvu z nizkimi emisijami ogljikovega dioksida,
hkrati pa se bo povečala zanesljivost oskrbe z energijo. V paketu so
določeni pravno zavezujoči cilji, da se do leta 2020 emisije
toplogrednih plinov zmanjšajo na 20 % pod ravnijo iz leta 1990 in da
se delež obnovljive energije poveča na 20 %. Tako se bo
lažje dosegel tudi cilj EU za izboljšanje energetske
učinkovitosti za 20 % v istem časovnem obdobju. S tem paketom
postaja Evropa prva svetovna regija, kjer se bodo izvajali tako daljnosežni
in pravno zavezujoči cilji na področju podnebja in energije. Pomeni
pomemben prispevek k sprejetju ambicioznega mednarodnega podnebnega sporazuma na
podnebni konferenci Združenih narodov, ki bo potekala
decembra.
Predsednik Komisije José Manuel Barroso je povedal: „Danes smo
dosegli sporazum o eni izmed glavnih prednostnih nalog te komisije. Paket o
energiji in podnebnih spremembah je preskus sposobnosti Evrope, da ukrepa v
korist svojih državljanov. Skupaj z včerajšnjim sporazumom o
krepitvi notranjega energetskega trga v EU smo tako naredili pomemben korak
naprej za izboljšanje energetske učinkovitosti in zanesljivosti oskrbe
z energijo ter utrditev položaja Evrope pri novem mednarodnem podnebnem
sporazumu, ki se pričakuje še letos.“
Paket temelji na zavezah evropskih voditeljev, da se bodo emisije
toplogrednih plinov do leta 2020 zmanjšale za vsaj 20 % glede na raven
iz leta 1990, delež porabe energije iz obnovljivih virov pa povečal za
20 %. Prispeva tudi k cilju izboljšanja energetske učinkovitosti
za 20 %. 
Paket določa osnovo za povečanje znižanja emisij z 20 na
30 % na podlagi primernega mednarodnega podnebnega sporazuma, s katerim bi
se tudi druge razvite države in države v razvoju zavezale, da bodo
enakovredno sodelovale pri omejevanju globalnih emisij. Pričakuje se, da bo
mednarodni sporazum sprejet decembra na podnebni konferenci ZN v
Københavnu.
Podnebno-energetski paket sestoji iz štirih zakonodajnih besedil:direktive o spremembi sistema EU za trgovanje z emisijami (EU ETS), ki
zajema približno 40 % emisij toplogrednih plinov v EU;
odločbe o „porazdelitvi prizadevanj“, ki določa
zavezujoče nacionalne cilje za emisije v sektorjih, ki niso zajeti v EU ETS
(glej Prilogo);
direktive, ki določa zavezujoče nacionalne cilje za povečanje
deleža obnovljivih virov energije v mešanici energetskih virov (glej
Prilogo);
direktive o oblikovanju pravnega okvira za varno in okolju prijazno uporabo
tehnologij za zajemanje in shranjevanje ogljikovega dioksida.Paket
dopolnjujeta dva dodatna zakonodajna akta, sprejeta istočasno:uredba, ki predpisuje zmanjšanje emisij CO2 iz novih
avtomobilov na povprečno 120 g/km s postopnim uvajanjem v letih
2012–2015 in nato na 95 g/km leta 2020. Samo ta ukrep bi prispeval
več kot tretjino zmanjšanj emisij, ki se zahtevajo v sektorjih zunaj
ETS;
sprememba direktive o kakovosti goriv, ki od dobaviteljev goriv zahteva, da
do leta 2020 zmanjšajo emisije toplogrednih plinov iz verige proizvodnje
goriv za 6 %. Nadaljnji koraki
Vseh šest zakonodajnih aktov bo začelo veljati 20 dni po objavi v
Uradnem listu, ki se pričakuje maja.
Drugi podatki 
Za več
podrobnosti o paketu in dopolnilni zakonodaji glej IP/08/1998
ter sporočila o:
EU ETS: MEMO/08/796porazdelitvi prizadevanj: MEMO/08/797,
obnovljivih virih: MEMO/08/33,
zajemanju in shranjevanju ogljikovega dioksida: MEMO/08/798,
CO2 iz osebnih avtomobilov: MEMO/08/799,
kakovosti goriva: MEMO/08/800.
Stran Evropske komisije o ukrepih za podnebje:
http://ec.europa.eu/climateaction
Priloga 
Pravno zavezujoči cilji, ki naj bi jih države
članice dosegle do leta 2020Sprememba emisij iz sektorjev, ki niso zajeti v EU ETS (od
ravni iz leta 2005)Delež obnovljivih virov v končnem
povpraševanju po energiji leta 2020AT–16,0 %34 %BE–15,0 %13 %BG20,0 %16 %CY–5,0 %13 %CZ9,0 %13 %DK–20,0 %30 %EE11,0 %25 %FI–16,0 %38 %FR–14,0 %23 %DE–14,0 %18 %EL–4,0 %18 %HU10,0 %13 %IE–20,0 %16 %IT–13,0 %17 %LV17,0 %40 %LT15,0 %23 %LU–20,0 %11 %MT5,0 %10 %NL–16,0 %14 %PL14,0 %15 %PT1,0 %31 %RO19,0 %24 %SK13,0 %14 %SI4,0 %25 %ES–10,0 %20 %SE–17,0 %49 %UK–16,0 %15 %
