IP/09/512
Bruselj, 31. marec 2009V okviru letošnjih razpisov TEN-T za
financiranje vseevropske prometne mreže na voljo skoraj milijarda
evrovEvropska komisija je danes objavila razpise za
zbiranje predlogov TEN-T za leto 2009. Za financiranje evropske
prometne infrastrukture je na voljo skoraj 1 milijarda evrov.
Letošnji razpisi vključujejo 500 milijonov evrov vreden razpis v
okviru Evropskega načrta za oživitev gospodarstva, s katerim želi
Komisija prek pospešenega investiranja v infrastrukturo dati ponovni zagon
evropskemu gospodarstvu. Poleg tega bo sredstva mogoče pridobiti tudi v
okviru letnega in večletnega načrta TEN-T, pri čemer bodo znotraj
tega razpisa imele prednost pomorske avtoceste ter inteligentni cestni
transportni sistemi in evropski sistem za vodenje železniškega prometa
(ERTMS). Izvajalska agencija za vseevropsko prometno omrežje (TEN-T EA), ki
upravlja tehnično in finančno izvajanje programa TEN-T, je odgovorna
za izvedbo razpisov in za oceno predlogov projektov, ki jih bo predložil
njen matični generalni direktorat za energetiko in promet.
Podpredsednik Komisije Antonio Tajani, pristojen za promet, je povedal:
„Prepričan sem, da sta je spodbujanje povpraševanja v
gospodarstvu z ambicioznim programom za evropsko infrastrukturo eden od
najotipljivejših in najučinkovitejših odzivov na sedanjo
gospodarsko krizo. Takšen program je TEN-T, in njegovo izvajanje bo
zagotovilo varno zaposlitev za veliko Evropejcev v pomembnejših sektorjih,
kot je gradbeništvo, ki je – in je vedno bilo – eden
največjih delodajalcev in ustvarjalcev BDP. Zato se je Komisija
odločila, da v okviru Evropskega načrta za oživitev gospodarstva
nameni 500 milijonov evrov za financiranje TEN-T.“
Letošnji razpisi za predloge so bili oblikovani v sklopu treh
ločenih delovnih programov:
1. 500 milijonov EUR za TEN-T izhaja iz Evropskega načrta za
oživitev gospodarstva, in sicer kot odziv na gospodarsko in
finančno krizo, s katero se spopada Evropa. Ta ad hoc delovni
program, sprejet letos, podpira dela, ki se lahko začnejo še 2009 ali
2010 in se lahko večinoma izvedejo v tem dveletnem obdobju. 
2. Večletni delovni program je namenjen financiranju glavnih
prednostnih nalog mreže TEN-T. Letošnji razpis je usmerjen v tri
področja:pomorske avtoceste (prednostni projekt TEN-T 21), ki zagotavljajo
alternativo preobremenjenim cestam s preusmeritvijo tovornega prometa na morje:
največ 30 milijonov EUR,
Evropski sistem za vodenje železniškega prometa (ERTMS), ki
usklajuje evropske sisteme signaliziranja v železniškem prometu:
največ 240 milijonov EUR,
inteligentni transportni sistemi za ceste, ki za ustvarjanje
učinkovitejšega in varnejšega cestnega prometa, uporabljajo
informacijske in komunikacijske tehnologije: največ 100 milijonov
EUR.3. Prožni letni delovni program (140 milijonov EUR)
dopolnjuje prizadevanja v okviru večletnega delovnega programa.
Vključuje letni prispevek Komisije v višini 60 milijonov EUR, in sicer
za instrument garancij za posojila. Na voljo bo Evropski investicijski banki
(EIB). 
Zainteresirani kandidati so vabljeni, da svoje predloge predložijo do
15. maja 2009. Ti bodo ocenjeni glede na to, koliko ustrezajo prednostnim
nalogam v okviru TEN-T in ciljem politike, glede na njihovo dodelanost in vpliv
– predvsem na okolje – ter glede na njihovo kakovost v smislu
popolnosti, jasnosti, temeljitosti in skladnosti.
TEN-T EA namerava 22. aprila 2009 v Bruslju organizirati “informativni
dan”, kjer se bo mogoče seznaniti s podrobnejšimi informacijami
v zvezi z razpisi in izbirnim postopkom. Več informacij si lahko preberete
na http://ec.europa.eu/tentea,
lahko pa pišete tudi na naslov TENT-AGENCY@ec.europa.eu.
