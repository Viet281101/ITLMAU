IP/09/1021 Bruselj, 25. junija 2009  Kampanja „Mleko – spijmo ga“ je v polnem razmahu:  evropska komisarka Mariann Fischer Boel razglasila zmagovalce fotografskega natečaja „V mleku je moč“  Evropska komisarka Mariann Fischer Boel, ki je zadolžena za kmetijstvo in razvoj podeželja, je danes med obiskom šole v Parizu razglasila tri zmagovalce natečaja „V mleku je moč“. Natečaj je del evropske kampanje „Mleko – spijmo ga“, katerega namen je informirati Evropejce o dobrodejnih učinkih uživanja mleka in mlečnih izdelkov kot zdrave alternative za živila in pijače z nizko hranilno vrednostjo.        „ Današnja prehrana ne vpliva samo na naše telesno zdravje, ampak vedno bolj tudi na naše duševno zdravje. O tem priča podatek, da ima 22 milijonov mladih Evropejcev prekomerno telesno težo ali je predebelih. Evropska unija je že namenila 55 milijonov evrov za financiranje evropskega programa „Mleko v šolah “ . Fotografski natečaj je del naših prizadevanj za ozaveščanje o zdravi prehrani otrok in mladostnikov. Zato sem zadovoljna, ko vidim toliko mladih, ki s svojo ustvarjalnostjo dokazujejo, da imajo radi mlečne izdelke, “ je povedala komisarka Fischer Boel.  Komisarka je med obiskom pekarske šole v Parizu predstavila fotografije, ki so jih izbrali uporabniki interneta iz cele EU. Fotografski natečaj „ V mleku je moč“ je spodbudil ustvarjalnost mladih Evropejcev na področju mleka in mlečnih izdelkov.    710 fotografov se je potegovalo za eno izmed privlačnih nagrad – konzolo Wii Sport, ki jim omogoča, da združijo telesno dejavnost v družinskem okolju in zanimanje za tehnologijo. Zmagovalci natečaja so Benedek Horvath, Andrea Cremona in Teresa Videva .  Obisk v Parizu je del kampanje „M leko – spijmo ga“, v okviru katere je v zadnjih mesecih komisarka za kmetijstvo sodelovala v številnih dejavnostih skupaj z mladimi, medtem ko so pripravljali sveže in uravnotežene obroke iz mleka, sadja in zelenjave. Debelost: vedno večji problem v Evropi       Eno izmed glavnih vprašanj je zdrava prehrana v zvezi z mladimi in debelostjo, zlasti zaradi zaskrbljujočega trenda v različnih državah članicah, saj je zdaj debelih že od 20 do 35 % evropskih otrok in mladostnikov.  Evropska unija je kot odziv na to med šolskim letom, ki se zdaj zaključuje, že uporabila več kot 55 milijonov evrov za evropski program „ Mleko v šolah“, dodatnih 90 milijonov evrov pa je namenjenih za naslednje šolsko leto za program “ Sadje in zelenjava v šolah “ . Evropski ukrepi zagotavljajo finančno in pedagoško podporo ter so namenjeni pomoči mladim pri hitrem pridobivanju zdravih prehrambenih navad in sodelovanju v športnih dejavnostih, ki so prav tako zelo pomembne pri preprečevanju zdravstvenih težav, kot so tveganje bolezni srca in ožilja, sladkorna bolezen ter težave z možgani in ožiljem pozneje v življenju. Več informacij o evropskih programih  Vse informacije, ki se nanašajo na evropski program „ Mleko v šolah“ so na voljo na spletni strani:    http://www.drinkitup.europa.eu/    .    Novi program „ Sadje in zelenjava v šolah“ pa je na voljo na :       http://ec.europa.eu/agriculture/markets/fruitveg/sfs/index_en.htm     Več informacij o prehranski politiki Evropske komisije je na voljo na:        http://ec.europa.eu/health/ph_determinants/life_style/nutrition/nutrition_en.htm    .
