IP/09/571
Bruselj, 14. aprila 2009Po besedah komisarke EU Redingove mora biti
zasebnost državljanov prednostna naloga v digitalni dobiKomisarka Evropske unije za informacijsko
družbo in medije Viviane Reding je v videoposnetku, ki ga je danes zjutraj
objavila na svoji spletni strani, dejala, da morajo imeti Evropejci pravico do
nadzora nad uporabo svojih osebnih podatkov ter da bo Komisija ukrepala, če
države članice EU ne bodo zagotovile, da nove tehnologije, kot so
vedenjsko oglaševanje, „pametni čipi“ RFID
ali spletno socialno mreženje, spoštujejo to pravico. 
„Evropejci morajo imeti pravico do nadzora nad uporabo svojih
osebnih podatkov,“ je dejala komisarka EU za informacijsko družbo
in medije Viviane Reding, ki je napovedala številna področja, na
katerih je Komisija pripravljena ukrepati, da bi se ta pravica ohranila, saj
razvoj tehnologije omogoča lažjo uporabo in tudi zlorabo osebnih
podatkov. Opozorila je, da bo EU ukrepala, če države članice ne
bodo izvajale pravil EU o zagotavljanju zasebnosti in potrebe po privolitvi
posameznika pred obdelavo njegovih osebnih podatkov.
„Evropska pravila o zasebnosti so jasna: osebni podatki se lahko
uporabijo le s predhodno privolitvijo posameznika. Tega osnovnega načela ne
moremo opustiti ter dovoliti, da se vsa naša komunikacija spremlja,
nadzoruje in shranjuje v zameno za „primernejše“
oglaševanje! Če katera od držav EU ne bo spoštovala svoje
dolžnosti bom brez oklevanja ukrepala,“ je povedala komisarka
Redingova v svojem video sporočilu. 
Viviane Reding je opozorila tudi, da bo radiofrekvenčna identifikacija
(RFID), tj. pametni čipi, ki se vgradijo v proizvode, da bi oddajali
radijske signale, izkoristila svoj ekonomski potencial le, „če se
bo uporabljala s strani potrošnikov in ne na
potrošnikih. Noben Evropejec ne bi smel nositi čipa, ne da bi bil
natančno obveščen, za kaj se ta uporablja, ter ne da bi imel
možnost, da ga lahko kadar koli odstrani ali izključi.“ 
Poleg tega je komisarka pozvala podjetja, ki se ukvarjajo s socialnim
mreženjem, naj povečajo varstvo zasebnosti na spletu: „Po
mojem mnenju mora biti zasebnost najpomembnejša prednostna naloga tako za
ponudnike kot tudi za uporabnike socialnega mreženja. Trdno verjamem, da bi
morala biti vsaj pri profilih mladoletnikov avtomatično zagotovljena
zasebnost in ne bi smeli biti dosegljivi prek internetnih iskalnikov. Evropska
komisija je spletišča za socialno mreženje že pozvala, naj s
sistemi samoregulacije zagotovijo pazljivo ravnanje s profili mladoletnikov.
Če bo treba, sem pripravljena uvesti nova pravila.“
Ozadje
Direktiva EU o zasebnosti in elektronskih komunikacijah od držav
članic EU zahteva, da zagotovijo zaupnost sporočil, tako da prepovejo
nezakonito prestrezanje in nadziranje brez privolitve zadevnih uporabnikov
(člen 5(1) Direktive
2002/58/ES). Direktiva EU o varstvu podatkov določa, da mora posameznik
prostovoljno privoliti in biti obveščen, preden se njegovi osebni
podatki obdelajo (člen 2(h) Direktive
95/46/ES). 
Februarja
lani je s posredovanjem Komisije 17 vodilnih podjetij, ki se ukvarjajo s
socialnim mreženjem, sklenilo sporazum
za izboljšanje zasebnosti, zlasti mladoletnikov, na spletiščih za
socialno mreženje (IP/09/232).
V tem sporazumu so podjetja priznala svojo odgovornost za zagotovitev varnosti
otrok ter se zavezala, da bodo uporabnikom omogočila, da zavarujejo svoje
osebne podatke in zasebnost, ter jih bodo k temu spodbujala. Do konca tega
meseca bodo ta podjetja Komisijo obvestila o svoji individualni varnostni
politiki in o tem, kako bodo uveljavljala načela iz sporazuma.
Video sporočilo komisarke Redingove je na voljo na spletni
strani:
http://ec.europa.eu/commission_barroso/reding/video/index_en.htm
