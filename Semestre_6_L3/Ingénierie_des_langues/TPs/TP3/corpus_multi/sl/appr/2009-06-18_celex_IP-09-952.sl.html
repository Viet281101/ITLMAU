IP/09/952 Bruselj, 18. junija 2009 Ko vas nagovori lonček jogurta: Evropa se pripravlja na internetno revolucijo Internet se zelo hitro razvija: pred 25 leti je povezoval samo okrog tisoč uporabnikov, danes pa povezuje okrog 1,5 milijarde ljudi po vsem svetu. Povprečen Evropejec ima vsaj en predmet, povezan z internetom, najsi bo to računalnik ali mobilni telefon. Vendar se bo v naslednjih petih do petnajstih letih število komaj vidnih, bolj zapletenih in bolj mobilnih naprav, povezanih z internetom, povečalo sto- ali celo tisočkrat. Evropska komisija je danes napovedala ukrepe, ki naj bi Evropi zagotovili vodilno vlogo pri oblikovanju teh novih omrežij medsebojno povezanih predmetov, od knjig do avtomobilov, od električnih naprav do živil, na kratko „interneta predmetov“. Danes predstavljeni akcijski načrt EU bo Evropejcem pomagal, da bodo od tega razvoja imeli koristi, hkrati pa je namenjen reševanju vprašanj, ki jih ta odpira, kot so zasebnost, varnost in varstvo osebnih podatkov.  „Vsak dan se srečujemo z novimi aplikacijami, ki povezujejo predmete z internetom in med seboj: od avtomobilov, povezanih s semaforji za zmanjševanje zastojev v prometu, do električnih gospodinjskih aparatov, povezanih z inteligentnimi električnimi omrežji in števci, ki ljudem omogočajo, da se zavedajo svoje porabe električne energije, ali z internetom povezanih peš poti za vodenje slabovidnih oseb,“ je povedala Viviane Reding, komisarka EU za informacijsko družbo in medije. „Možnosti nadaljnjega razvoja interneta so tako velike, kot je veliko število predmetov v našem vsakdanjem življenju, ki imajo lahko od njega koristi. Vendar pa moramo zagotoviti, da bomo tehnologijo vodili Evropejci kot državljani, podjetniki in potrošniki, ne pa da tehnologija vodi nas.“ Danes internet povezuje približno 1,5 milijarde uporabnikov po vsem svetu prek računalnikov in mobilnih naprav (približno 300 milijonov v EU). Eden pomembnejših razvojev v prihodnjih letih bo postopna povezava z internetom ne le računalnikov, ampak tudi strojev in različnih predmetov, tj. vzpostavitev „interneta predmetov“. Gre za navadne predmete, kot je lonček jogurta, ki beleži temperaturo po nabavni verigi, ali dve zdravili na recept, ki paciente opozarjata o možni nekompatibilnosti, ali pa za bolj sofisticirane predmete, kot so sistemi za spremljanje zdravja ali reciklažni sistemi, ki lahko pomagajo pri spoprijemanju z današnjimi izzivi, kot sta starajoča se družba in podnebne spremembe. Vsak od nas je obdan s tisoči predmetov. Njihova medsebojna povezanost bo samo še okrepila že tako močan vpliv modernih komunikacij na našo družbo.  Med 14 ukrepi za spodbujanje razvoja „interneta predmetov“ v EU (glej Prilogo), ki jih je danes predstavila Komisija, sta standardizacija tehnologij v uporabi po Evropi in boljše financiranje raziskav ter tudi ukrepi za zaščito zasebnosti ljudi in varstvo podatkov, potrebni zaradi razvoja novih tehnologij. Že prejšnji mesec je Komisija poudarila pomen prednostne obravnave varstva osebnih podatkov v povezavi s pojavom novih tehnologij, kot so pametni čipi (radiofrekvenčna identifikacija − RFID), ter predlagala, kako bi to lahko najbolje dosegli  (    IP/09/740    ,   IP/09/571    )  .  Komisija si prav tako prizadeva za zagotovitev zadostnega števila spletnih naslovov (ki so potrebni za povezavo vsakega predmeta z internetom, kot so potrebni za spletišča). Za to pa je treba začeti uporabljati najnovejši protokol, ki omogoča dodelitev spletnih naslovov (Ipv6) ter vzpostaviti pogoje za njegovo široko uporabo, da bodo predmeti, kot so gospodinjski aparati, lahko imeli lastne protokolne naslove za povezavo z drugimi napravami  (    IP/08/803    )  . Ozadje:  Leta 2006 je Evropska komisija začela javno posvetovanje (   IP/06/289   ) o razvoju in uporabi pametnih čipov oziroma tehnologij z radiofrekvenčno identifikacijo (RFID). Na podlagi tega posvetovanja je marca 2007 sprejela sporočilo (   IP/07/332   ), v katerem je poudarila, da so RFID le vrh ledene gore pomembnega razvoja z imenom „internet predmetov“.  Današnji akcijski načrt poglablja ta vidik in predlaga štirinajst korakov za polni izkoristek tega novega razvoja. Komisija bo v sodelovanju z vsemi zainteresiranimi stranmi zdaj začela izvajati ta načrt, čez tri leta pa bo predstavila poročilo o pomembnih dejavnostih.  Danes je Evropska komisija sprejela tudi strateško poročilo o prihodnosti upravljanja interneta. glej   IP/09/951   Akcijski načrt za „internet predmetov“ je na voljo na:   http://ec.europa.eu/information_society/policy/rfid/index_en.htm   Annex Internet of Things: A 14-point Action Plan    Governance. The Commission will work on the definition of a set of principles underlying the governance of the Internet of Things and the design of an architecture endowed with a sufficient level of decentralised management.    Privacy and data protection. The Commission will observe carefully the application of data protection legislation to the Internet of Things.    The right to the "silence of the chips". The Commission will launch a debate about whether individuals should be able to disconnect from their networked environment at any moment. Citizens should be able to read basic RFID (Radio Frequency Identification Devices) tags – and destroy them too – to preserve their privacy. Such rights are likely to become more important as RFID and other wireless technologies become small enough to be invisible.    Emerging risks. The Commission will take effective action to enable the Internet of Things to meet challenges related to trust, acceptance and security.    Vital resource. In connection with its activities on the protection of critical information infrastructures, the Commission will closely follow the development of the Internet of Things into a vital resource for Europe.    Standardisation. The Commission will, if necessary, launch additional standardisation mandates related to the Internet of Things.    Research. The Commission will continue to finance collaborative research projects in the area of the Internet of Things through the 7 th Framework Programme.    Public Private Partnership. The Commission will integrate, as adequate, the Internet of Things in the four research and development public-private partnerships that are being prepared.    Innovation. The Commission will launch pilot projects to promote the readiness of EU organisations to effectively deploy marketable, interoperable, secure and privacy-aware Internet of Things applications.    Institutional awareness. The Commission will regularly inform the European Parliament and the Council about Internet of Things developments.    International dialogue. The Commission will intensify the dialogue on the Internet of Things with its international partners to share information and good practices and agree on relevant joint actions.    Environment. The Commission will assess the difficulties of recycling RFID tags as well as the benefits that the presence of these tags can have on the recycling of objects.    Statistics. Eurostat will start publishing statistics on the use of RFID technologies in December 2009    Evolution. The Commission will gather a representative set of European stakeholders to monitor the evolution of the Internet of Things.
