IP/09/800
Bruselj, 18. maja 2009Vaš volilni glas šteje, uporabite
gaMed 4. in 7. junijem bo 375 milijonov
državljanov v 27 državah od Helsinkov do Lizbone in od Dublina do
Vilniusa vabljenih na volišča, da izvolijo Evropski
parlament. Predsednik Evropske komisije José Manuel Barroso
na svoji spletni strani v video sporočilu poziva državljane, da se
udeležijo volitev in dajo svoj glas.
„Vaš volilni glas šteje, saj bo vaša izbira
oblikovala usmeritev Evropske unije v naslednjih petih letih,“ je dejal
predsednik Barroso v  video sporočilu, objavljenem na njegovi spletni
strani: 
http://ec.europa.eu/commission_barroso/president/multimedia/vlog/index_en.htm
Video sporočilo je na voljo v šestih jezikih (angleščini,
francoščini, nemščini, španščini,
portugalščini in italijanščini) na spletni strani
predsednika Komisije ter na  avdiovizualnem portalu Evropske komisije. Pisna
različica predsednikove izjave je na voljo tudi v drugih 17 jezikih EU.
Barroso je opozoril, da Komisija sicer sprejema politične pobude in
pripravlja potrebne predloge, da bo državljanom zagotovila konkretne
rezultate: „toda zakone sprejema Evropski parlament v sodelovanju z
nacionalnimi vladami.“ Dodal je še, da je Evropski parlament tista
institucija, ki ji vse druge institucije odgovarjajo za svoja dejanja.
„Izbrati morate take poslance, ki izražajo vaša
stališča o spoprijemanju z izzivi, s katerimi se soočamo,“
je zaključil Barroso, saj bo ukrepanje Evrope vplivalo na vas in vaše
vsakdanje življenje.
