IP/09/218
Bruselj, 5. februarja 2009„Za različnost - proti
diskriminaciji“: članki, nagrajeni z letošnjo novinarsko nagrado
EUDanes so bile podeljene novinarske nagrade
„Za različnost - proti diskriminaciji“.
Zmagovalni članek je francoski članek o homoseksualnih
nogometaših, ki je dobil isto število točk kot danski članek
o ženskah, ki so se spreobrnile k muslimanski veri. Tretjo nagrado je
prejel portugalski članek, posebna nagrada v zvezi z romsko tematiko pa je
bila podeljena grškemu novinarju. Podelitvena slovesnost bo drevi v
praški palači Kaiserstejnsky.
„Mediji so ključnega pomena v boju proti diskriminaciji,
predsodkom in stereotipom“, je povedal evropski komisar za enake
možnosti Vladimír Špidla. „Vrednote različnosti in
socialne kohezije so v sedanjih socialnih, gospodarskih in finančnih
razmerah še toliko bolj pomembne.“ 
Na današnji slovesnosti bo Evropska komisija počastila novinarje,
ki s svojim pisanjem prispevajo k boljšemu razumevanju koristi, ki jih
prinaša različnost, ter spodbujajo bralce h globljemu razmisleku o
diskriminaciji in neenakosti. Letos je Komisija sklenila s posebno nagrado
nagraditi članek, ki obravnava romsko tematiko.
Prvo nagrado je prejela novinarka dnevnika Le Monde Pascale
Krémer s člankom „Homophobie et football: la leçon de
Chooz” (Homofobija in nogomet: kaj nas uči primer iz mesta Chooz)
o homoseksualnih nogometaših lokalnega nogometnega kluba. Članek
opisuje, kako trženje nogometa, usmerjeno v ustvarjanje dobička,
prispeva k diskriminaciji homoseksualcev ter komentira pozitivne ukrepe
nogometnih zvez po vsej Evropi za boj proti diskriminaciji te vrste. 
Z Le Krémerjevo si prvo nagrado deli novinar danskega dnevnika
Morgenavisen Jyllands-Posten Ole Hall. Njegov članek z naslovom
„Danske muslimer udsat for chikane“ (muslimanke na Danskem so
žrtve nestrpnosti) razkriva, kako so bile Danke, ki so se spreobrnile k
muslimanski veri, iz večine naenkrat potisnjene v pozornost zbujajočo
manjšino v svoji lastni domovini.  Kot pripadnice manjšine se
spopadajo z istimi predsodki in sovražnostmi kot muslimani tujega porekla.Tretja nagrada je bila podeljena Christiani Martins in Marisi Antunes,
avtoricam članka „Elite à prova de racismo“ (Elita,
odporna proti rasizmu), ki govori o uspešnih portugalskih državljanih
iz manjšinskih okolij, ki so uspeli v življenju kljub oviram, na
katere so naleteli zaradi svoje drugačnosti. Članek je bil objavljen v
tedniku Expresso.
S posebno nagrado v zvezi z romsko tematiko pa je bil nagrajen članek
„Η &#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;“
(Yuzyan je presegla meje svojega plemena). Avtorica članka Mika
Kontourousi, novinarka pri časniku Eleftheros Tipos, opisuje
težave, s katerimi se srečujejo Rominje, ko se želijo oddaljiti
od svoje tradicionalne družbene vloge.
Podelitvena slovesnost je del seminarja „Mediji za
različnost“, ki ga je pripravila Evropska komisija. Na seminarju bodo
predstavljeni rezultati vseevropske študije o dobrih praksah medijev in
dobrih praksah v zvezi z njimi v boju proti diskriminaciji in pri spodbujanju
različnosti. Seminarja se bo udeležilo več kot 80 strokovnjakov s
področja medijev, organizacije za spodbujanje enakosti in nevladne
organizacije iz vse Evrope.   
Novinarska nagrada je eden izmed številnih načinov povečevanja
osveščenosti v okviru obveščevalne kampanje „Za
različnost - proti diskriminaciji“. Letos sta partnerici novinarske
nagrade novinarska organizacija European Youth Press in Zveza evropskih
novinarjev (Association of European Journalists).
Nagrajeni članki natečaja za novinarsko nagrado so bili izbrani
izmed več kot 545 člankov iz vseh 27 držav članic, prispelih
med 1. januarjem in 31. oktobrom 2008. Žirija je poudarila, da so bili
prejeti članki zelo kakovostni. Vsi štirje prejemniki nagrad bodo
prejeli štipendijo za raziskovalno potovanje v državo EU po lastni
izbiri.
Glej tudi MEMO/09/51
Drugi podatki:
Novinarska nagrada 2008 
http://journalistaward.stop-discrimination.info„Za različnost - proti diskriminaciji“.
http://www.stop-discrimination.info/2189.0.html
Študija Mediji za različnost. 
http://www.media4diversity.eu/
