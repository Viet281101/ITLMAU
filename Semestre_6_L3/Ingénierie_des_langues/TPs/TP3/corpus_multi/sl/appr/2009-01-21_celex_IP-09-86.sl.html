IP/09/86
V Bruslju, 21. januarja 2009Evropska skupina za etiko zahteva od
Evropske komisije, naj etična načela vključi v kmetijske
politikeEvropska skupina za etiko (European Group on Ethics
– EGE) se je danes sestala z Mariann Fischer Boel, komisarko
za kmetijstvo in razvoj podeželja, da predstavi glavna
priporočila iz mnenja skupine o etičnih vidikih sodobnih dosežkov
kmetijskih tehnologij.
Za reševanje novih težav in izkoriščanje
priložnosti, ki jih ima pred sabo kmetijstvo EU, je EGE decembra na zahtevo
predsednika Barrosa sprejela mnenje glede etičnih vidikov sodobnih
dosežkov kmetijskih tehnologij. Skupina se je odločila, da se bo pri
tem osredotočila zlasti na kmetijske tehnologije in metode primarne
proizvodnje hrane rastlinskega izvora.
Iz mnenja EGE je razvidna ozaveščenost o potrebi po spodbujanju
inovacij v kmetijstvu, da se omogoči prehrana za vse
številčnejše svetovno prebivalstvo. Ugotavlja tudi, da
tehnologije same ne morejo zagotoviti končnih rešitev za izzive, s
katerimi se spopada sodobno kmetijstvo v EU in po svetu.
Skupina poudarja potrebo po usklajenem pogledu na kmetijske tehnologije ter
celovitem pristopu k njim, tako da se pri proučevanju posledic vseh novih
tehnologij z etičnega vidika upoštevajo postopki proizvodnje,
shranjevanja in distribucije. Cilji (1) zanesljive preskrbe s hrano, (2)
varnosti hrane in (3) trajnosti se ocenjujejo kot najpomembnejše prednostne
naloge ter vodilna načela, ki jih morajo upoštevati vse tehnologije v
kmetijstvu.
Skupina za etiko kot izhodišče postavlja ta etični okvir in
predlaga priporočila glede vrste vprašanj, kot so: pregled skupne
kmetijske politike EU, tehnološka ocena učinka kmetijskih tehnologij,
pravica do hrane, trajnost kmetijskih tehnologij, varnost hrane, kmetijska
biotska raznovrstnost, zaščita tal in voda, biogoriva, gensko
spremenjeni pridelki, raziskave v kmetijskih znanostih, oblikovanje politik za
pridelavo poljščin, svetovna trgovina s kmetijskimi proizvodi, sistem
pravic intelektualne lastnine, pravična konkurenca in „vertikalni
monopoli“, cene hrane, družbeni vidiki, udeležba javnosti,
odgovornost državljanov EU, ostanki živil itd.
Ozadje
Evropska skupina za etiko (EGE) je neodvisno, pluralistično in
multidisciplinarno telo, sestavljeno iz petnajstih izvedencev, ki jih imenuje
Komisija, namen katerega je predstavljati mnenja o etičnih
vprašanjih.
Sprejeto mnenje, celotno sporočilo za javnost in seznam članov so
na voljo na spletni strani Evropske skupine za etiko:
http://ec.europa.eu/european_group_ethics/index_en.htm.
