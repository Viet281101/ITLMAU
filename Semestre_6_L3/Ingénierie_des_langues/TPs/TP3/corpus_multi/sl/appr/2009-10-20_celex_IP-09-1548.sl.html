IP/09/1548
      Bruselj, 20.&nbsp;oktobra&nbsp;2009
      Konkurenca: konferenca Komisije utira pot boljšim spletnim glasbenim storitvam za evropske potrošnike 
      Udeleženci četrte konference o spletni distribuciji glasbe, ki jo je vodila evropska komisarka za konkurenco Neelie Kroes,
            so 19.&nbsp;oktobra&nbsp;2009 podpisali skupno izjavo, ki določa splošna načela za podporo spletne distribucije glasbe v prihodnosti
            in bo evropskim potrošnikom zagotovila boljše spletne glasbene storitve. Konference so se udeležili Amazon, BEUC, EMI, iTunes, Nokia, PRS for Music, SACEM, STIM in Universal. Po konferenci je več udeležencev napovedalo konkretne ukrepe in zaveze, ki bi morali izboljšati dostop evropskih potrošnikov
            do spletne glasbe.
      Komisarka Neelie Kroes je povedala: „Evropski potrošniki si želijo boljše ponudbe spletne glasbe in si jo tudi zaslužijo. Na današnji konferenci doseženi dogovor o temeljnih načelih prestavlja resničen napredek v tej smeri. To je prvič, da so akterji različnih delov trga dosegli dogovor o skupnem časovnem načrtu. Pozdravljam tudi konkretne ukrepe in zaveze, ki so bili dogovorjeni in bi morali potrošnikom izboljšati dostopnost spletne
            glasbe.“ 
      Komisarka Neelie Kroes je začela konferenco s tem, da je spomnila na splošno priznano potrebo po izboljšanju izdajanja dovoljenj za uporabo glasbe na spletu. Ker so sedanji mehanizmi izdajanja dovoljenj preveč zapleteni in okorni, zainteresirane osebe zamujajo priložnosti v digitalnem
            svetu. Preprostejše in preglednejše rešitve izdajanja dovoljenj bi lahko razširile trg ter prinesle novo in inovativnejšo ponudbo
            spletne glasbe širšemu krogu evropskih potrošnikov, hkrati pa varovale kulturno raznolikost in interese avtorjev. 
      Udeleženci konference so podpisali skupno izjavo, v kateri:se zavezujejo k oblikovanju novih platform EU za izdajanje dovoljenj, ki bodo obsegale repertoar številnih organizacij za
                  kolektivno zaščito avtorskih pravic. Te platforme morajo združevati najširši možen repertoar iz svojih katalogov, temeljiti pa morajo na prostovoljnem sodelovanju
                  med imetniki pravic,so se dogovorili, da morajo upravitelji kolektivnih pravic ravnati v skladu z objektivnimi, preglednimi in nediskriminatornimi
               merili, s katerimi se bo drugim subjektom omogočilo podeljevanje dovoljenj za več območij,so ustanovili delovno skupino za oblikovanje skupnega okvira za določitev in izmenjavo informacij o lastništvu pravic. Na podlagi tega bodo komercialni uporabniki lažje opredelili zadevne lastnike pravic in zavarovali potrebne pravice.Ta temeljna načela so na voljo drugim zainteresiranim stranem v gospodarski panogi. Poenostaviti bi morala načine za podeljevanje dovoljenj v zvezi s spletno glasbo tako, da se bo trg širil, potrošniki pa bodo
            imeli večje koristi. 
      Po konferenci:Apple je povedal, da je nanj spodbudno vplival napredek pri učinkovitejšem podeljevanju dovoljenj za spletno glasbo, in meni,
               da bodo storitve spletne trgovine iTunes že prihodnje leto na voljo uporabnikom iz več evropskih držav.EMI je napovedal, da namerava storiti pomemben korak naprej pri podeljevanju dovoljenj za digitalno glasbo v Evropi prek prihodnjih
               neizključnih pogodb s špansko in francosko organizacijo za kolektivno zaščito avtorskih pravic (SGAE in SACEM).Amazon je poudaril, da si stalno prizadeva za široko ponudbo proizvodov in nizke cene na vseh svojih evropskih spletnih straneh
                  ter zdaj omogoča dostavo vseh kategorij fizičnih proizvodov v vseh 27 držav članic EU. Izpostavil je svojo zavezanost nadaljnjemu
                  delu, da bi kupcem zagotovil kar največji možen izbor ponudbe spletne glasbe. Prav tako je z odobravanjem sprejel skupna načela
                  kot pomemben korak k razvoju okvira EU za podeljevanje dovoljenj in omogočanje spletne distribucije digitalne glasbe kupcem
                  po vsej Evropi.V skladu z načeli, sprejetimi na konferenci, bo SACEM zdaj aktivno sodeloval s kar največ evropskimi organizacijami za zaščito avtorskih pravic, da bi vzpostavili skupen, neizključen
               portal, ki bo lahko nudil največji možen repertoar spletnih storitev na vseevropski ravni.Komisarka Kroes je z zadovoljstvom ugotovila, da so bili po konferenci sprejeti konkretni ukrepi za izboljšanje dostopa kupcev
            do spletne glasbe. Načela, o katerih so se dogovorili udeleženci konference, bi morala omogočiti nadaljnje ukrepe. Komisija ostaja zavezana
            sodelovanju s trgom, da bi se dosegle resnične koristi za kupce.
      Skupna izjava udeležencev konference z dne 19.&nbsp;oktobra&nbsp;2009 o „splošnih načelih za spletno distribucijo glasbe“ je na voljo
         na:http://ec.europa.eu/competition/sectors/media/joint_statement_1.pdf. 
      Skupna izjava EMI, PRS for Music, SACEM, STIM in Universal Music Group International o „ delovni skupini za oblikovanje skupnega
         okvira glede informacij o lastništvu pravic“ je na voljo na:http://ec.europa.eu/competition/sectors/media/joint_statement_2.pdf. 
      Ozadje
      Prve konference o spletni prodaji (17.&nbsp;septembra&nbsp;2008 – glej IP/08/1338) so se udeležili EMI Music Publishing, Fiat, eBay, Apple/iTunes, Alcatel-Lucent, LVMH, Which? (organizacija za varstvo potrošnikov
            iz Združenega kraljestva), SACEM (francoska organizacija za kolektivno zaščito pravic avtorjev in skladateljev) in Mick Jagger,
            nanašala pa se je na spletno blago in storitve. Druga konferenca (16.&nbsp;decembra&nbsp;2008) se je osredotočila na spletno distribucijo
            glasbe in je bila omejena na tiste udeležence, ki jih to vprašanje zadeva. 
      Rezultat razprav je poročilo konference o spletni prodaji glede priložnosti in ovir za spletno prodajo na drobno. Poročilo
         je na voljo na:http://ec.europa.eu/competition/consultations/2009_online_commerce/roundtable_report_en.pdf. 
      Poročilo je bilo predmet javnega posvetovanja, zadevni prispevki pa so na voljo na:
      http://ec.europa.eu/competition/consultations/2009_online_commerce/index.html.
      Tretje konference (8.&nbsp;septembra&nbsp;2009) so se lahko udeležili tudi drugi ključni akterji v panogi spletne glasbe, to so Amazon,
         Nokia, PRS for Music (organizacija za kolektivno zaščito avtorskih pravic iz Združenega kraljestva), STIM (švedska organizacija
         za kolektivno zaščito avtorskih pravic), Universal Music Publishing Group in predstavniki evropskih potrošnikov (BEUC – evropska
         organizacija za varstvo potrošnikov).
