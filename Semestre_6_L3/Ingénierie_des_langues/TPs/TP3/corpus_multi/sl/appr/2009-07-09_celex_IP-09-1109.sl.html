IP/09/1109  Bruselj, 9 julij 2009  „Bodi zdrav, bodi, kar si “ – pobuda Komisije za zdravje mladih   Cilj pobude, ki jo je danes objavila evropska komisarka za zdravje Androulla Vassiliou, je spodbuditi mlade k aktivnejšem sodelovanju pri oblikovanju politik EU na podr očju zdravja.  Začetek pobude bo zaznamovala konferenca o zdravju mladih, ki bo potekala 9. in 10. julija 2009 v Bruslju.  Več kot 200 mladih iz vse Evrope, starih med 18 in 25 let, bo z oblikovalci politik in zdravstvenimi organizacijami razpravljajo o glavnih zdravstvenih vprašanjih, kot so uživanje alkohola, tobaka in drog ali telesna dejavnost in duševno zdravje.  Prav tako bodo obravnavana medsektorska vprašanja, vključno s finančno krizo, neenakostmi na področju zdravja, izobraževanjem in vlogo medijev.  Konferenca je organizirana v sodelovanju z Evropskim mladinskim forumom, v času konference pa bo na javnozdravstvenem portalu EU na voljo večjezikovno spletišče, vključno z blogom, na katerem bodo mladi lahko napisali svoje mnenje o zdravju.   Med osrednjim i govorniki na konferenci bodo nizozemska princesa Laurentien, francoski visoki predstavnik za mlade Martin Hirsch, namestnica direktorja regionalnega urada Svetovne zdravstvene organizacije za Evropo Nata Menabde in predsednik Evropskega mladinskega foruma Tine Radinja.  Mladi udeleženci bodo spregovorili na vseh srečanjih, celotno konferenco pa si bo širša javnost v živo lahko ogledala tudi na spletu.  Androulla Vassiliou, komisarka EU za zdravje, je povedala: „ Čeprav je zdravje mladih v Evropi boljše kot kdaj koli prej, je zaskrbljujoče, da navade vse preveč mladih dolgoročno zmanjšujejo njihovo zmožnost za zdravo in produktivno življenje, kar ogroža njihovo prihodnost . Moj cilj je spodbuditi mlade, da skrbijo za svoje zdravje, sodelujejo z oblikovalci politik in razpravljajo o zdravstvenih vprašanjih. “   Cilji pobude za zdravje mladih so:     bolje vključiti mlade v politike EU na področju zdravja;    okrepiti sodelovanje mladih v postopku odločanja;    vključiti druge sektorje iz vseh politik EU in na nacionalni ravni v izvajan je preventivnih programov za mlade;     podpirati dejavnosti držav članic na področju zdravja mladih.     Potreba po tej pobudi je še bolj izrazita glede na anketo, ki jo je izvedla organizacija Generation Europe. Ta je pokazala, da 52 % vprašancev ni vedelo, da obstajajo politike EU na področju zdravja mladih. Na vprašanje, kako lahko prispevajo k oblikovanju politik na področju zdravja, je 41 % navedlo bolj neposredno sodelovanje z oblikovalci politik, 40 % pa je predlagalo bolje prilagojene komunikacijske kanale.  Spletišče: „Bodi zdrav – bodi , kar si“   Komisija je kot del pobude vzpostavila spletišče   „Bodi zdrav – bodi, kar si"   , ki je dostopno s portala Zdravje – EU in je na voljo v 22 jezikih. Spletišče je sestavljeno iz treh glavnih delov, in sicer spletne strani konference, spletne strani natečajev na področju zdravja mladih in bloga z osebnimi izkušnjami, ki ga ureja Evropski mladinski forum.  Zmagovalci natečaja za najboljše umetniško delo bodo objavljeni na konferenci 9. julija.  Ozadje  EU je že pripravila posebne ukrepe v sodelovanju z mladimi. Mladinski forum je na primer v času sodelovanja v kampanjah EU „HELP“ za preprečevanje uživanja tobaka pripravil manifest mladih, v katerem so mladi navedli svoja stališča o ustreznih ukrepih za boljše preprečevanje škodljivih učinkov tobaka. Mladi so prav tako ciljna skupina številnih ukrepov za spodbujanje zdravja, ki so jih sprejeli člani platforme EU za ukrepanje glede prehrane, telesne dejavnosti in zdravja. Namen pobude za zdravje mladih je graditi na teh ukrepih.  Nadaljnje informacije:    Več informacij o pobudi za zdravje mladih, konferenci in pripravljalnih poročilih je na voljo na spletišču Bodi zdrav, bodi, kar si:   http://health.europa.eu/youth   .    Evropski mladinski forum:   http://www.youthforum.org/   .    spletna stran GD SANCO o dejavnikih zdravja:    http://ec.europa.eu/health/ph_determinants/healthdeterminants_en.htm   .      MEMO/09/     326
