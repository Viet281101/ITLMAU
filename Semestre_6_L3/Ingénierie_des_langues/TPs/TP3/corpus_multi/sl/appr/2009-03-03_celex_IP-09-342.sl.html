IP/09/342
Bruselj, 3. marca 2009Komisija EU bo financirala Evropsko
finančno koalicijo za boj proti internetni distribuciji slik zlorabljanja
otrokEvropska komisija bo za dejavnosti Evropske
finančne koalicije proti internetnim vsebinam spolnega zlorabljanja otrok
zagotovila do 427 000 EUR sredstev, je danes napovedal Jacques Barrot,
podpredsednik Evropske komisije, pristojen za področje pravosodja, svobode
in varnosti. 
Koalicija, ki jo vodi Child Exploitation and Online Protection Centre (CEOP
– policijska organizacija Združenega kraljestva, ki se ukvarja z
varovanjem otrok pred spolnim zlorabljanjem) in financira Evropska komisija, je
javno-zasebna neformalna skupina, ki vključuje policijske organe, izvajalce
finančnih storitev, ponudnike internetnih storitev, nevladne organizacije
in druge partnerje, ki nameravajo sodelovati v boju proti otroški
pornografiji. 
MasterCard, Microsoft, PayPal, VISA Europe in nevladna organizacija Missing
Children Europe so med ustanovnimi člani nove koalicije, kot člana
svetovalca Evropske finančne koalicije pa sta se jim pridružila Allen
and Overy in ICMEC – Mednarodni center za pogrešane in
izkoriščane otroke. Na strani kazenskega pregona Evropske
finančne koalicije sta ustanovna člana tudi Europol ter Italijanska
nacionalna policija za pošto in komunikacije.
Ob prisotnosti podpredsednika Jacquesa Barrota je bil začetek delovanja
koalicije danes objavljen na tiskovni konferenci, organizirani na sedežu
organa kazenskega pregona Združenega kraljestva CEOP (Child exploitation
and online protection centre).
Komisija bo za financiranje dejavnosti koalicije z namenom povezati vse
partnerje, ki delujejo na področju boja proti internetnemu trženju
slik spolnega zlorabljanja otrok, zagotovila do 427 000 EUR. Koalicija
bo pomagala ugotoviti istovetnost žrtev in jih zaščititi, najti
in prijeti storilce kaznivih dejanj – pedofile in tiste, ki si s prodajo
slik ustvarjajo gospodarsko korist – ter zlasti zaseči
premoženjsko korist od teh kaznivih dejanj. Posledično bo
preprečen nakup otroške pornografije s kreditno kartico ali drugim
sistemom elektronskega plačila. Poleg tega bo Komisija v kratkem
predstavila predlog za posodobitev in okrepitev Okvirnega sklepa Sveta o boju
proti spolnemu zlorabljanju in izkoriščanju otrok.
Podpredsednik Jacques Barrot, komisar, pristojen za področje pravosodja,
svobode in varnosti, je poudaril pomen te pobude z besedami, da je „v
celoti zavezan k zagotavljanju najboljše možne oblike
zaščite otrok pred vsemi oblikami kaznivih dejanj in zlorab.
Dejansko je hitra rast interneta omogočila nevarno kaznivo trgovanje s
slikami spolnega zlorabljanja otrok. Evropska finančna koalicija bo
pomagala ugotoviti istovetnost žrtev in jih zaščititi ter
predvsem zaseči premoženjsko korist od teh kaznivih dejanj. Da pa bi
bila koalicija popolnoma učinkovita, se ji mora pridružiti še
več partnerjev, vključno z državami članicami. V njihovih
prizadevanjih sem jih pripravljen v celoti podpreti.“
