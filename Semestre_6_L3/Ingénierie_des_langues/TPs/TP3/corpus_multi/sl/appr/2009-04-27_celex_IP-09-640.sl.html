IP/096/640
Bruselj, 27. aprila 2009Evropska komisija razpisuje natečaj za
oblikovanje novega logotipa EU za ekološke izdelkeEkološka živila dobijo
svežo podobo: Generalni direktorat Evropske komisije za kmetijstvo in
razvoj podeželja vabi vse študente oblikovanja in umetnosti iz 27
držav članic EU k udeležbi vseevropskega natečaja za logotip
EU za ekološke izdelke. Natečaj ponuja nagrado, ki je ni mogoče
kupiti z denarjem: zmagovalni logotip bo julija leta 2010 uveden kot uradni znak
za ekološke proizvode po vsej Evropski uniji. Evropska komisarka za
kmetijstvo in razvoj podeželja Mariann Fischer Boel je pred uradnim
odprtjem natečaja dejala: „Nov logotip za ekološke izdelke bo
ekološkemu sektorju v EU zagotovil identiteto. Pomagal bo vzpostaviti
enotni trg, in to je dobra novica za proizvajalce in
potrošnike.“
Cilj je oblikovati domiselni in ustvarjalni logotip EU za ekološke
izdelke. V ta namen ponuja EU nadebudnim evropskim talentom priložnost, da
oblikujejo likovno zasnovo, ki bo natisnjena na milijonih proizvodov. Novi
ekološki znak EU bo obvezen za vse predpakirane ekološke proizvode, ki
izvirajo iz 27 držav članic in ustrezajo standardom označevanja.
Poleg tega pa lahko tudi vsi nepredpakirani ekološki proizvodi, ki izvirajo
iz EU ali pa so uvoženi iz tretjih držav, prostovoljno uporabljajo
znak EU.
Vse državljane EU, ki so vpisani na visokošolski ustanovi za
umetnost ali oblikovanje na ozemlju EU, vabimo, da se udeležijo tega
edinstvenega mednarodnega oblikovalskega natečaja. Izbrani bodo trije
zmagovalci; prvonagrajeni bo prejel denarno nagrado v višini 6.000 evrov,
drugouvrščeni 3.500 evrov in tretjeuvrščeni 2.500 evrov.
Prispevke lahko do 25. junija 2009 naložite na posebno spletno stran
natečaja www.ec.europa.eu/organic-logo.Natečaj za logotip EU za ekološke izdelke bo ocenjevala
žirija, ki jo sestavljajo strokovnjaki s področja ekološkega
kmetovanja in pridelave ter mednarodno priznani oblikovalci. Med uglednimi
člani žirije so profesor, častni doktor, kreativni direktor in
upravni družbenik Erik Spiekermann iz Nemčije; Riitta
Brusila-Räsänen, profesorica grafičnega oblikovanja na Univerzi v
Laplandu/Finska; Szymon Skrzypczak, nagrajeni mladi oblikovalec iz Poljske;
Elisabeth Mercier, direktorica Agence BIO iz Francije; Urs Niggli, direktor
Raziskovalnega inštituta za ekološko kmetijstvo (FiBL) iz Švice;
Tom Václav&#237;k, trženjski strokovnjak za ekološke izdelke iz
Češke in predsednik Mednarodne zveze ekoloških trgovcev na
drobno; ter Craig Sams, predsednik ekološkega združenja Soil
Association iz Velike Britanije. Žiriji natečaja bo predsedoval Rob
Vermeulen, nekdanji predsednik Vseevropske zveze oblikovalcev blagovnih
znamk.
Po izteku roka za prijavo bo žirija izbrala najboljše prispevke, ki
bodo nato objavljeni na spletni strani natečaja kot uradni kandidati za nov
logotip. Vse evropske državljane bomo povabili, naj prek spleta oddajo svoj
glas za logotip, ki jim je najbolj pri srcu, in tako pomagajo izbrati zmagovalni
logotip. Poleti leta 2010 bomo zmagovalca ter drugo- in
tretjeuvrščenega povabili na podelitev nagrad v Bruslju, kjer jim bo
nagrade izročil evropski komisar za kmetijstvo in razvoj podeželja.Natečaj predstavlja za študente izziv, da oblikujejo vpadljiv,
izviren logotip, ki bo zajel različne vidike ekološkega kmetovanja in
pridelave. Poleg tega bo žirija oblikovne prispevke ocenila na podlagi
njihove vsesplošne privlačnosti, razumljivosti brez uporabe besed,
jasnosti predstavitve in prvine brezčasnosti. Vsi pogoji so objavljeni na
spletni strani http://www.ec.europa.eu/organic-logo.
