IP/09/ 1523  Bruselj, 15. oktober 2009 EU in Južna Koreja sprejeli sporazum o prosti trgovini  Evropska komisarka za trgovino Catherine Ashton in korejski minister za trgovino Kim Jong-hoon sta danes sklenila sporazum o prosti trgovini, ki je najpomembnejši sporazum, ki je bil kdaj koli sklenjen med EU in tretjo državo.  Sporazum, za katerega se ocenjuje, da bo z novo trgovino ustvaril do 19 milijard EUR, bo med obema gospodarstvoma odstranil tako rekoč vse tarifne in mnoge netarifne ovire.  Z njim bo omogočen dostop do novih trgov storitev in naložb.  Pomeni tudi velik napredek na področjih, kot so intelektualna lastnina, javna naročila, konkurenčna in trgovinska politika ter trajnostni razvoj.  Sporazum o prosti trgovini in novi okvirni sporazum zelo izboljšujeta odnos med EU in Južno Korejo.  Po sklenitvi Sporazuma v Bruslju je komisarka Ashton povedala:  „ To je prvi sporazum o prosti trgovini za EU v 21. stoletju, ki utrjuje gospodarske vezi z drugim razvitim gospodarstvom.  Ustvaril bo nove tržne možnosti za evropske družbe na področju storitev, proizvodnje in kmetijstva.  Ta sporazum je zelo pomemben v sedanjih gospodarskih razmerah, saj pomaga pri oživljanju gospodarstva in oblikovanju novih delovnih mest. “  Ena glavnih koristi tega sporazuma za Evropsko unijo je h itra odprava dajatev v višini 1,6 milijarde EUR, ki je bremenila izvoznike v Korejo. Loteva se tudi glavnih netarifnih ovir, vključno s predpisi in standardi v industrijah, pomembnih za Evropsko unijo, kot sta avtomobilska in farmacevtska industrija ter elektronika za široko uporabo. Pričakuje se, da bodo imeli največje koristi storitveni sektorji, in sicer telekomunikacije, okoljski, pravni in finančni sektor ter ladijski promet, saj se je Koreja zavezala, da bo te sektorje liberalizirala.  Rezultat pogaja nj za ta sporazum je nedvoumni pravni dokument, ki ga bo Evropska komisija uradno predstavila državam članicam na začetku leta 2010. Sporazum, ki ga bosta podpisala predsedstvo EU in Komisija, mora odobriti še Evropski parlament. Pričakuje se, da bo začel veljati v drugi polovici leta 2010. Obrazložitev     Trgovina z blagom med EU in Korejo je leta 2008 znašala 65 milijard EUR. Zdaj EU v trgovini z blagom s Korejo izkazuje primanjkljaj, čeprav gibanja kažejo, da ima korejski trg velik potencial rasti. Med leti 2005 in 2008 se je na primer prodaja avtomobilov v Korejo povečala za skupno 78 % po prodajni ceni na enoto (39 % vrednosti). EU ima velik trgovinski presežek tudi za izdelke, kot so kemikalije, farmacevtski izdelki, avtodeli, industrijski stroji, čevlji, medicinska oprema, neželezne kovine, železo in jeklo, usnje in krzno, les, keramika ter steklo. Podobno velja za kmetijske pridelke, saj Koreja z letno prodajo v višini več kot 1 milijarde EUR predstavlja enega pomembnejših globalnih izvoznih trgov za evropske kmete. Presežek EU na področju storitev znaša 3,3 milijarde EUR, pri čemer je izvoz leta 2007 znašal 7,2 milijarde, uvoz pa 3,9 milijarde EUR.  Za več informacij o Sporazumu o prosti trgovini glej memo.   09/452
