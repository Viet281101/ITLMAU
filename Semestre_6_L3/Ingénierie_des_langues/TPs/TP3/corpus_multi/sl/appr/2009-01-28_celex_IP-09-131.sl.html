IP/09/131
Bruselj, 28. januarja 2009Boljša zakonodaja – evropska
zgodba o uspehuStrateški pregled boljše zakonodaje v
Evropski uniji, ki ga je danes predložila Evropska komisija, kaže, da
je boljša zakonodaja ključna pri odzivu Evrope na gospodarsko in
finančno krizo. Pregled prav tako kaže, da zaradi poenostavljenih
ukrepov in prihrankov, povezanih z administrativnimi stroški, že imajo
koristi državljani in podjetja, zlasti mala in srednja (MSP).
V okviru obsežnega poenostavljanja je bilo doslej za približno
1 300 predpisov, to je 10 % pravnega reda ali 7 800 strani
Uradnega lista, predlagano, da se jih odpravi. Prihranki zaradi že
predstavljenih ali predvidenih ukrepov za zmanjšanje administrativnih
bremen znašajo več kot 30 milijard evrov. Z današnjim predlogom
se bo samo v zvezi z DDV prihranilo 18 milijard evrov. Način, kako Komisija
upravlja administrativna bremena, je navdihnil večino držav
članic in 21 izmed njih jih je na državni ravni vzpostavilo
velikopotezne nacionalne programe za zmanjšanje administrativnih bremen.
Komisija bo z nadaljnjo nadgradnjo ocen učinka še naprej
izboljševala kakovost vse nove zakonodaje, ki jo pripravlja. To bo opravila
z okrepitvijo preverjanja subsidiarnosti, izboljšanjem posvetovanja z
zainteresiranimi stranmi in z natančnejšim ocenjevanjem učinka na
mala in srednja podjetja, administrativna bremena, temeljne pravice,
potrošnike in regije.
Predsednik Evropske komisije José Manuel Barroso je pojasnil:
„Zmanjšanje administrativnih bremen, ki ga je predlagala Komisija,
je bistveni del pobude za oživitev. Časi se spreminjajo. Zakonodaja se
mora spreminjati in ne ostajati enaka. Prilagajati se mora novim razmeram in
potrebam. Z izboljšanjem posvetovanja z zainteresiranimi stranmi, z
boljšim ocenjevanjem učinka in zmanjševanjem administrativnih
bremen lahko oblikujemo še učinkovitejšo evropsko zakonodajo, ki
bo še prijaznejša uporabnikom. Komisija že dosega rezultate.
Upam, da bodo v prihodnjih mesecih našim prizadevanjem sledili tudi
države članice in Evropski parlament ter prav tako dosegali
rezultate.“
Podpredsednik Günter Verheugen je dodal: „Strategija za
boljšo zakonodajo je štiri leta po svojem začetku uspešna.
Dosegli smo že prepričljive rezultate in do konca tega leta
želimo še napredovati. Boljša zakonodaja – urejanje tam,
kjer je potrebno, vendar z vzdrževanjem bremen za podjetja in
državljane na najnižji možni ravni – mora ostati bistveni
del našega odziva na sedanje gospodarske težave.“ 
Obsežno poenostavljanje prava EU se je nadaljevala v letu
2008
S poenostavitvijo in kodifikacijo zakonodaje je Komisija sprejela ukrep, s
katerim bo, ko ga bosta potrdila Svet in Parlament, zmanjšala obseg
pravnega reda EU za skoraj 10 % – za približno 1 300
pravnih predpisov in 7 800 strani Uradnega lista. Toda možna je
še nadaljnja poenostavitev in Komisija bo v letu 2009 izvedla 33 novih
pobud. Po pregledu zakonodaje EU bo morda v nadaljnje
poenostavljanje zajetih še dodatnih 81 ukrepov. Prihodnja
Komisija bi tako morala biti sposobna zaključiti poenostavljanje
zakonodaje.
Za dodatne informacije glej MEMO/09/31
Hitro zmanjševanje administrativnih bremen
Odkar je Evropska komisija predstavila predlog za zmanjšanje
administrativnih bremen za podjetja v EU za 25 % do leta 2012 in
vključitev držav članic v proces, se je število držav
članic, ki so si zastavile podobne nacionalne cilje za zmanjšanje
bremen, precej povečalo, in sicer s 7 (2006) na 14 (2007) in 21 (2008).Komisija je v letih 2007 in 2008 predložila 21 takojšnjih
ukrepov, ki podjetjem v EU predvidoma omogočajo prihranek v višini
več kot 2,3 milijarde evrov. Poleg tega se je vzpostavila podlaga, ki
Komisiji omogoča oblikovanje predlogov za obsežno zmanjšanje
stroškov. Komisija je danes sprejela predlog za obširno revizijo
direktive o DDV za odpravo ovir za izstavljanje elektronskih računov.
Možno srednjeročno letno znižanje bremen bi lahko znašalo do
18 milijard evrov. Na področju prava družb namerava Komisija
predlagati, naj bi bilo državam članicam dovoljeno mikro podjetja
izključiti iz področja uporabe računovodskih direktiv EU, s
čimer bi se lahko prihranilo dodatnih 7 milijard evrov. Načelo
„najprej pomisli na male“ se na splošno uporablja za te
direktive zaradi prilagoditve sistema potrebam MSP.
Za dodatne informacije glej MEMO/09/30
Dodatne
informacije (Generalni sekretariat)
Dodatne
informacije (GD za podjetništvo) 
Za dodatne informacije glede izstavljanja elektronskih računov glej IP/09/132
