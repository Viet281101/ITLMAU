IP/09/696
Bruselj, 4. maja 2009Upravljanje interneta: evropska komisarka
Viviane Reding poziva k popolni privatizaciji in polni odgovornosti organizacije
ICANN od 1. oktobraEvropska komisarka za informacijsko družbo in
medije Viviane Reding v video posnetku, objavljenem danes zjutraj na njeni
spletni strani, poziva k večji transparentnosti in odgovornosti pri
upravljanju interneta od oktobra 2009. Ključne odločitve
o upravljanju interneta, kot so npr. vrhnje domene in upravljanje internetnega
imenika jedra, trenutno sprejema Organizacija za dodeljevanje spletnih imen in
številk (ICANN), zasebna neprofitna organizacija, ustanovljena v
Kaliforniji. Do sedaj je ICANN deloval na podlagi sporazuma z Ministrstvom za
trgovino ZDA, vendar sporazum preneha veljati 30. septembra letos. Zato je
komisarka Viviane Reding danes predstavila nov model upravljanja interneta po
omenjenem datumu. Ta naj bi vključeval v celoti zasebno in odgovorno
organizacijo ICANN, neodvisen sodni organ in „G12 za upravljanje
interneta“ – večstranski forum za medvladne razprave o
splošni politiki upravljanja interneta in varnostnih vprašanjih.„Verjamem, da se predsednik Obama zaveda globalne narave interneta
ter ima pogum in modrost, da septembra začrta pot za novo,
odgovornejšo, bolj transparentno ter bolj demokratično in
večstransko obliko upravljanja interneta,“ je v svojem
internetnem video posnetku danes zjutraj povedala evropska komisarka Viviane
Reding. „Ukrepati moramo zdaj. Evropa je
pripravljena podpreti predsednika Obamo v njegovih prizadevanjih.“Viviane Reding je poudarila, da „bo trenutek resnice nastopil
30. septembra letos, ko preneha veljati sedanji sporazum med organizacijo
ICANN in vlado ZDA, s čimer se odpirajo vrata popolni privatizaciji
ICANN-a, ter hkrati zastavlja vprašanje, komu naj ICANN odgovarja od
1. oktobra dalje.“
ICANN se ukvarja z nekaterimi najobčutljivejšimi temami, povezanimi
z upravljanjem interneta, kot so vrhnje domene ali upravljanje sistema
internetnih naslovov, ki omogoča, da se med seboj lahko poveže na
milijone računalnikov. ICANN je bil ustanovljen 1998 v Kaliforniji
na podlagi sporazuma z vlado ZDA.
„Odgovornost ICANN-a je neizogibna,“ je opozorila Viviane
Reding. „Odločitev Clintonove administracije za postopno
privatizacijo internetnega sistema imen domen in naslovov je bila pravilna.
Na dolgi rok je neopravičljivo, da vladna služba ene same
države nadzoruje  internetno funkcijo, ki jo uporablja več sto
milijonov ljudi po vsem svetu.“
Viviane Reding je še pojasnila, kako naj bi izgledal nov model
upravljanja interneta po 30. septembru. Med drugim naj bi zajemal:v celoti privatiziran in neodvisen ICANN, ki bi deloval v skladu z
najvišjimi standardi upravljanja podjetij, zlasti kar se tiče
finančne preglednosti in notranje odgovornosti, ter učinkovit sodni
nadzor ICANN-a,
večstranski forum, kjer bi vlade razpravljale o vprašanjih
splošne politike upravljanja interneta, kot npr. „G12 za
upravljanje interneta“ – neformalna skupina predstavnikov vlad,
ki se sestaja najmanj dvakrat letno in po potrebi z večino glasov lahko
sprejema priporočila za ICANN. Ta skupina bi zagotovila hiter odziv
v primeru grožnje stabilnosti, varnosti in odprtosti interneta.
Skupina „G-12 za upravljanje interneta“ bi bila geografsko
uravnotežena, tako da bi jo sestavljala po dva predstavnika iz Severne
Amerike, Južne Amerike, Evrope in Afrike, po trije predstavniki iz Azije in
Avstralije ter predsednik ICANN-a kot član brez pravice glasovanja.
Mednarodnim organizacijam, pristojnim na tem področju, bi se dodelil
status opazovalca.Evropska komisija bo 6. maja gostila prvo
javno predstavitev mnenj v Bruslju, kjer bodo predstavniki evropske internetne
skupnosti lahko izrazili svoja pričakovanja v zvezi s prihodnjim
upravljanjem interneta.
Ozadje
Evropska
unija ima že več let pomembno vlogo v mednarodnih razpravah o
upravljanju interneta. Evropska komisija je večkrat zahtevala sistem
upravljanja interneta, ki bi bil v celoti del zasebnega sektorja, brez vladnega
poseganja v vsakodnevno upravljanje interneta (glej IP/06/1297),
poleg tega pa podpira odprt politični dialog med več interesnimi
skupinami o upravljanju in razvoju interneta (IP/06/1491).
Evropska komisija sodeluje tudi v Vladnem svetovalnem odboru Organizacije za dodeljevanje
spletnih imen in številk (ICANN), katerega glavni namen je svetovati
ICANN-u o javnopolitičnih vidikih njegovih usklajevalnih dejavnosti.
Video sporočilo
komisarke Viviane Reding je na voljo na spletni strani:
http://ec.europa.eu/commission_barroso/reding/video/index_en.htmDodatne informacije o
javni predstavitvi mnenj o upravljanju interneta, ki jo 6. maja v Bruslju
organizira Evropska komisija, bodo na voljo na spletni strani:
http://ec.europa.eu/information_society/policy/internet_gov/index_en.htm
