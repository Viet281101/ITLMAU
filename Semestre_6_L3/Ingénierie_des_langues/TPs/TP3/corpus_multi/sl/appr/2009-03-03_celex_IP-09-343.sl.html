IP/09/343
Bruselj, 3. marca 2009Po mnenju Komisije je za ponovno
oživitev evropskih podeželskih regij potreben boljši dostop do
hitrega internetaPriključitev 30 % podeželskega
prebivalstva EU, ki nima hitrega internetnega dostopa, bi morala biti
prednostna naloga pri doseganju „širokopasovnega
dostopa za vse“ do leta 2010, je danes dejala Komisija. Boljša
internetna povezava je močno orodje za spodbuditev hitre oživitve
gospodarstva. Komisija je danes pojasnila, kako bo uporabila svoje programe
pomoči za spodbuditev internetnih omrežij in storitev na
podeželskih območjih, ter pozvala države članice EU, naj
sledijo njenemu zgledu. Zaradi dobrega internetnega dostopa so kmetije in
podjetja na podeželskih območjih, zlasti mala in srednje velika
podjetja (MSP), manj izolirani in bolj konkurenčni, saj so jim
omogočeni dostop do mednarodnih trgov ter učinkovitejši
načini poslovanja. Evropski parlament in Svet medtem razpravljata o
predlogu Komisije, da bi se dala v okviru Evropskega načrta za
oživitev gospodarstva na voljo dodatna milijarda EUR za nadaljnjo
širitev hitrega internetnega dostopa po vseh regijah Evrope.
„Po mnenju mnogih ljudi v 21. stoletju brez informacijskih in
komunikacijskih tehnologij preprosto ne gre – zagotovo ne v pisarni,
verjetno pa tudi ne doma. Zakaj bi se torej morala podeželska območja
zadovoljiti z neenakomernim dostopom do tega orodja,“ je dejala
Mariann Fischer Boel, evropska komisarka za kmetijstvo in razvoj podeželja.
„Če si zares želimo imeti uspešna in živahna
podeželska območja, si moramo še naprej prizadevati, da bodo
lahko vsi kar najbolje izkoristili moderne tehnologije.“ 
„Storiti moramo vse, kar je v naši moči, da bodo imeli vsi
državljani Evrope dostop do internetnih tehnologij. Te namreč
prispevajo k polovici rasti produktivnosti v EU, zato si države
članice EU ne morejo privoščiti, da njihova podeželska
območja ne bi izkoristila potenciala, zlasti ne v času gospodarske
krize,“ je povedala Viviane Reding, komisarka za informacijsko
družbo in medije. „Širokopasovne storitve so
nepogrešljivo orodje za podjetja na podeželskih območjih,
predvsem za MSP, ki so odvisna od hitre povezave s preostalim delom
gospodarstva. Pozivam Svet, naj izrazi močno podporo širokopasovnemu
dostopu za vse Evropejce in nam tako pomaga zagotoviti, da ta podjetja ne bodo
ostala praznih rok.“
Medtem ko ima dostop do visoko hitrostnih internetnih povezav v
povprečju na voljo 93 % Evropejcev, znaša ta delež na
podeželskih območjih samo 70 %, v nekaterih državah (npr. v
Grčiji, na Poljskem, Slovaškem, v Bolgariji in Romuniji) pa visoko
hitrostna širokopasovna internetna omrežja pokrivajo le 50 % ali
manj podeželskega prebivalstva. 
Komisija v danes sprejetem sporočilu poudarja prednosti, ki jih ima
lahko boljši dostop podeželskih območij do modernih
informacijskih in komunikacijskih tehnologij, na primer interneta, za podjetja
in posameznike na podeželskih območjih, kot so kmetije in pridelovalci
hrane. 
Na Švedskem ima na primer 80 % kmetij že dostop do interneta
in od tega jih tretjina internet uporablja dnevno (tretjina jih tudi uporablja
internet za predložitev zahtevkov za podporo EU). V drugih regijah, na
primer v Toskani (Italija) in na Madžarskem, pa internet uporablja le
četrtina kmetov, kar otežuje načrtovanje proizvodnje,
trženje proizvodov in dostop do cen na mednarodnih trgih, preverjanje
vremenskih napovedi ali sklepanje sporazumov o sodelovanju z drugimi akterji na
trgu. Kmetje pa niso edini, ki so prikrajšani: v Evropi uporablja storitve
e-vlade, npr. vložitev napovedi za odmero dohodnine, le 22,5 %
prebivalcev podeželskih območij, za razliko od 32,9 % prebivalcev
urbanih območij.
Komisija zato poziva države članice, regije in lokalne oblasti, naj
razmislijo o prilagoditvi svojih programov za razvoj podeželja ter dovolj
pozornosti namenijo informacijskim in komunikacijskim tehnologijam ter
internetni povezljivosti, zlasti v okviru vmesnega pregleda načrtov za
razvoj podeželja, ki je predviden za leto 2010.
Ozadje
EU obravnava „razlike v širokopasovnem odstopu do interneta“
med svojimi urbanimi in podeželskimi območji v okviru politike razvoja
podeželja, ki je del skupne kmetijske politike. Države članice in
regije lahko sredstva EU porabijo za modernizacijo kmetij z uporabo novih
tehnologij, usposabljanje, skrb za okolje ter ustanavljanje novih podjetij in
zagotavljanje osnovnih storitev na podeželskih območjih.
Poleg tega se bo v
okviru kohezijske politike v obdobju 2007–2013 približno
15 milijard EUR porabilo za prednostne projekte na področju
informacijskih in komunikacijskih tehnologij, na primer za e-javne storitve in
internetno infrastrukturo. Nekaj teh sredstev se bo porabilo tudi na
podeželskih območjih.
Komisija je 28. januarja 2009 v skladu s sklepi Evropskega sveta iz
decembra 2008 predlagala, da se kot del predlaganega Evropskega načrta za
oživitev gospodarstva dodatna milijarda EUR nameni za naložbe v
širokopasovne povezave, da bi se tako dosegla 100-odstotna pokritost Evrope
z visoko hitrostnim širokopasovnim internetnim omrežjem (MEMO/09/35).
Kot dopolnilo k današnjemu sporočilu o boljšem dostopu
podeželskih območij do modernih informacijskih in komunikacijskih
tehnologij, bo Komisija organizirala konferenco EU
o širokopasovnih povezavah, ki bo potekala v Torinu (Italija) 2. in 3.
aprila 2009. Na tej konferenci se bodo zbrali Komisija, nacionalni in
regionalni organi ter druge zainteresirane strani in razpravljali o
povečanju naložb EU v širokopasovne povezave v okviru načrta
EU za oživitev ter o politikah, s pomočjo katerih se bo dosegla
100-odstotna pokritost s širokopasovnimi povezavami v podeželskih
območjih.
Današnje sporočilo o boljšem dostopu podeželskih
območij do modernih IKT je na voljo na: 
http://ec.europa.eu/agriculture/rurdev/employment/ict/index_en.htmMEMO/09/92Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.% of total territory covered by fixed broadband, Dec
2007
[  ]
Note: No data for rural areas in Malta and Cyprus
Source: Rural development statistical report 2008, European
Commission
