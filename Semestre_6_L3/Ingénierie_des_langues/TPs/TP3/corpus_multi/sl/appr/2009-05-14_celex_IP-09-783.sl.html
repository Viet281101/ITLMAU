IP/09/783
Bruselj, 14. maja 2009Potrošniki: napredek pri spletni
prodaji letalskih kartDanes objavljeni rezultati raziskav EU kažejo,
da so se evropske spletne strani za prodajo letalskih kart „bistveno
spremenile“ v smislu usklajenosti s predpisi o varstvu
potrošnikov. To so ugotovitve iz končnega poročila o
18-mesečnem vseevropskem ostrejšem ukrepanju proti zavajajočemu
oglaševanju in nepoštenim praksam. Kot posledica preiskave o
izvrševanju predpisov EU, ki se je začela septembra 2007 in je
vključevala 15 državnih organov EU in Norveško, je bilo od 137
preiskanih spletnih strani letalskih družb 115 popravljenih. Marca letos je
bil opravljen dodatni pregled 67 večjih letalskih družb, ki je
vključeval anonimno nakupovanje. Za 52 letalskih družb je bilo
ugotovljeno, da ustrezajo standardom, katerih se nameravajo držati tudi v
prihodnje. Druge so se nemudoma odzvale na posvetovanje Komisije z zavezo, da
razrešijo nerazjasnjene zadeve (glej spodnje sezname). Dodatni pregled
spletnih strani je temeljil na obsežnem kontrolnem seznamu, ki je zajemal
14 točk in je bil predhodno dogovorjen z letalsko industrijo. Komisija si
trenutno prizadeva vzpostaviti dogovor s celotno industrijo, ki bi zagotavljal
enake možnosti letalskim družbam po vsej EU in omogočal ohranitev
spletnih strani v skladu z visokimi standardi. 
Komisarka EU za varstvo potrošnikov Meglena Kuneva je povedala:
„Preiskava letalskih družb v Evropi spreminja podobo njihovih
spletnih strani po vsej EU. Časa za počivanje na lovorikah ni, saj je
treba še veliko storiti. Vendar je prva vseevropska preiskava o
izvrševanju predpisov EU pokazala, da ima „ostre zobe“ in da
lahko prinese rezultate. Naslednji korak je dogovor s celotno industrijo.
Še naprej bomo pozorno spremljali razvoj v sektorju.“
Podpredsednik Antonio Tajani, pristojen za promet, je izjavil:
„Zagotavljanje popolne preglednosti cen je po uredbi o letalskih storitvah
obvezno. Dolžnost letalskih družb je, da v celotni industriji
uporabljajo visoke standarde, naša odgovornost pa je zagotoviti, da vsi
akterji upoštevajo enaka pravila. To je za potrošnika, ki želi
primerjati cene med letalskimi družbami in sprejeti razumno odločitev,
prvotnega in ključnega pomena“.
1.	Rezultati preiskave spletne prodaje letalskih kart 2007 
Izvršilni ukrepi so zdaj končani v 85 % primerov. Od
137 preiskanih spletnih strani, ki predstavljajo okrog 80 družb, jih je 115
popravljenih (priponka MEMO/09/238
vsebuje tabelo, ki povzema podatke o izvrševanju iz marca 2009).
2.	Dodatni pregled spletne prodaje letalskih kart 
Namen dodatnega pregleda je izčrpno spremljanje splošnega stanja
spletne prodaje letalskih kart ob upoštevanju začetka veljavnosti dveh
novih zakonodajnih aktov EU o okrepitvi varstva potrošnikov od prvih
pregledov septembra 2007 (direktiva o nepoštenih poslovnih praksah in
uredba o letalskih storitvah). Na podlagi 14 meril, dogovorjenih z letalsko
industrijo (glej MEMO/09/238),
je bilo pregledanih 7 najpomembnejših spletnih strani za prodajo letalskih
kart v vseh 27 državah članicah. Te strani zajemajo 67 letalskih
družb, skupno pa jih obišče približno 339 milijonov
potnikov. Rezultati posvetovanja, ki ga je izvedla Komisija na podlagi
ugotovitev dodatnega pregleda, vključno z zavezami letalskih družb, so
povzeti spodaj.  (glej tabelo Priloge 1 k sporočilu za javnost)
Kateri bodo naslednji koraki?Rezultati dodatnega pregleda so bili poslani nacionalnim izvršilnim
organom za morebitne dodatne ukrepe. 
Komisija sodeluje z letalsko industrijo za dosego dogovora s celotno
industrijo za ohranitev standardov, ki bi vključeval spremljanje s
strani neodvisne tretje stranke. 
Komisija bo junija 2009 objavila sporočilo o izvrševanju,
da okrepi delo mreže nacionalnih izvršilnih organov (mreža CPC)
po prvih dveh letih delovanja. Ozadje:
Stran o preiskavi http://ec.europa.eu/consumers/enforcement/sweep/index_en.htm
Priloga 1
Tabela z rezultati posvetovanja Komisije z letalskimi družbami na
podlagi dodatnega pregleda[1].Letalske družbe, ki izpolnjuje vse standarde dodatnega pregleda in so
se zavezale ohraniti svoje spletne strani na tej ravniAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticLetalske družbe, ki so potrdile, da so zadeve, ugotovljene z dodatnim
pregledom, že obravnavale, ali pa so se zavezale, da jih bodo obravnavale v
kratkem, da zagotovijo popolno izpolnjevanje standardovAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Dodatni pregled je
študija ugotavljanja dejstev, ki odražajo splošno stanje v
letalski industriji. Ugotovitve so spodbudile politično pobudo Komisije za
izboljšanje usklajenosti z merili s kontrolnega seznama. Te ugotovitve in
nadaljnje dejavnosti Komisije ne pomenijo trditve, da gre za kršitev. Samo
nacionalni izvršilni organi lahko uradno preiščejo kršitve.
