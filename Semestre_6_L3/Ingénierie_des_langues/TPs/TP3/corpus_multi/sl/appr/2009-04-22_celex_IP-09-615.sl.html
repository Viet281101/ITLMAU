IP/09/615
Bruselj, 22. aprila 2009Bolonjski proces
– prenova univerz v naslednjem desetletjuMinistri za visoko šolstvo iz 46 evropskih
držav se bodo 28. in 29. aprila srečali v mestih Leuven in
Louvain-la-Neuve v Belgiji, da bodo proučili dosežke bolonjskega
procesa, določili novo agendo in sprejeli prednostne naloge za evropski
visokošolski prostor za naslednje desetletje do leta 2020.
Glede na izjemen interes držav zunaj Evrope za reforme s področja
evropskega visokega šolstva bo prvič organiziran „forum o
bolonjski politiki“ 46 držav, ki sodelujejo v procesu, in 20
držav zunaj Evrope[1].Število držav, ki sodelujejo v bolonjskem procesu, se je od leta
1999 povečalo z 29 na
46[2], kar je prava evropska
zgodba o uspehu. Zadnje poročilo o napredku bolonjskega procesa
(„Bologna Stocktaking“), ki bo predstavljeno ministrom v mestih
Leuven in Louvain-la-Neuve, ugotavlja velik, čeprav nekoliko neenakomeren,
napredek pri uresničevanju bolonjskih reform. To pozitivno ugotovitev
potrjuje zadnje poročilo Komisije v podporo procesu ter kaže na
precejšen napredek tudi pri strukturnih reformah. Poudarek bi zdaj moral
biti na posodobitvi nacionalnih politik in konkretnem izvajanju prenove
evropskih visokošolskih ustanov. 
Glavne bolonjske reforme se osredotočajo na:tristopenjsko strukturo visokošolske izobrazbe (diploma,
magisterij, doktorat), 
zagotavljanje kakovosti visokošolskega izobraževanja inpriznavanje kvalifikacij in študijske dobe. Skupaj
so ta prizadevanja za reformo ustvarila nove priložnosti za univerze in
študente. Lanskoletna vzpostavitev evropskega registra za zagotavljanje
kakovosti v visokem šolstvu je pripomogla k večji opaznosti evropskega
visokega šolstva ter h krepitvi zaupanja v ustanove in programe v Evropi in
po svetu.
V zvezi z bližajočim se ministrskim srečanjem je evropski
komisar za izobraževanje, usposabljanje, kulturo in mladino, Ján
Figel, povedal: „Bolonjski proces je pripomogel k večji
združljivosti in primerljivosti sistemov visokega šolstva. Med drugim
je Evropa postala privlačnejša destinacija za študente z drugih
celin. Čeprav je za dosego ciljev iz leta 1999 treba opraviti še nekaj
dela, moramo še naprej obravnavati nove izzive, zlasti v času
gospodarske krize. Visoko šolstvo ima ključno vlogo pri podpiranju
trajnostne oživitve gospodarstva in spodbujanju inovacij. Univerze se
morajo posodobiti, vlade v Evropi in po svetu pa z vsesplošnim priznavanjem
te potrebe zagotavljajo bolonjskemu procesu pomembno podporo, ki jo potrebuje za
uspeh.“
Nedavna raziskava Eurobarometra med visokošolskimi študenti
kaže, da želijo širši dostop do visokošolskega
izobraževanja in da bi morale univerze začeti sodelovati s trgom dela
in postati del vseživljenjskega učenja. Prepričljivih
97 % študentov je na primer menilo, da je pomembno
študentom zagotoviti znanje in sposobnosti, ki jih potrebujejo za
uspešno delovanje na trgu dela. 
Velika večina (87 %) se je strinjala, da je za visokošolske
ustanove pomembno spodbujanje inovacij in podjetniške miselnosti med
študenti in osebjem ter da bi morali v študijski program
vključiti možnost delovne prakse v zasebnih podjetjih.
Več študentov si želi študija v tujini in večina jih
želi več informacij o kakovosti visokošolskih ustanov, da bi
ozaveščeno izbrali študij. 
Evropska komisija sodeluje z državami članicami in
visokošolskim sektorjem, da bi pomagala pri uresničevanju agende za
posodobitev univerz v okviru lizbonske strategije za rast in delovna
mesta. Podpora je na voljo v okviru Programa vseživljenjskega
učenja (ukrepi Erasmus), Sedmega okvirnega programa za raziskave ter
Programa za konkurenčnost in inovacije pa tudi prek strukturnih skladov in
posojil Evropske investicijske banke (EIB). 
Komisija podpira tudi visokošolske reforme drugod po svetu,
natančneje prek zunanjih politik in programov; podpora sosednjim
državam EU je na primer dostopna s programom Tempus. Odnose z drugimi
partnerskimi državami podpirajo številni programi o dvostranskem in
večstranskem sodelovanju: EU–ZDA/Kanada, EDULINK, ALFA za Latinsko
Ameriko ter novi program Nyerere za Afriko. Nenazadnje je na voljo tudi program
Erasmus Mundus, ki študentom iz vsega sveta zagotavlja
štipendije za študij na integriranih magistrskih programih v
različnih evropskih državah. Nova faza v programu vsebuje tudi
doktorski študij. Sodelovanje z neevropskimi institucijami je prav tako
zagotovljeno s podporo Komisije raziskovalnim dejavnostim visokošolskih
ustanov v okviru Sedmega okvirnega programa za raziskave. Dejavnosti Marie Curie
posameznim raziskovalcem omogočajo sodelovanje v raziskovalni skupini v
drugi državi. 
Več informacij:
Evropska komisija: MEMO/09/170
[Najpogostejša vprašanja o bolonjskem procesu], 22. april
2009
Evropska komisija: MEMO/09/172
[poročilo Eurydice], 22. april 2009
Evropska komisija: MEMO/09/171
[Eurobarometer], 22. april 2009
Evropska komisija: visoko
šolstvo
Evropska komisija:
visoko šolstvo: bolonjski
proces 
Uradna spletna stran bolonjskega
procesa
Ministrska
konferenca o bolonjskem procesu, Louvain-la-Neuve in Leuven,
28.–29. April 2009
[1]Povabljene so bile
naslednje države: Maroko, Tunizija, Egipt, Etiopija, Senegal, Tanzanija,
Južna Afrika, Izrael, Jordanija, Kazahstan, Kirgizistan, Indija, Kitajska,
Japonska, Vietnam, Avstralija, Nova Zelandija, Brazilija, Mehika, Združene
države Amerike in
Kanada.[2] Albanija,
Andora, Armenija, Avstrija, Azerbajdžan, Belgija, Bolgarija, Bosna in
Hercegovina, Ciper, Češka, Črna gora, Danska, Estonija, Finska,
Francija, Grčija, Gruzija, Hrvaška, Irska, Islandija, Italija,
Latvija, Lihtenštajn, Litva, Luksemburg, Madžarska, Malta, Moldavija,
Nekdanja jugoslovanska republika Makedonija, Nemčija, Nizozemska,
Norveška, Poljska, Portugalska, Romunija, Ruska federacija, Slovaška,
Slovenija, Srbija, Sveti sedež, Španija, Švedska, Švica,
Turčija, Ukrajina, Združeno kraljestvo.
