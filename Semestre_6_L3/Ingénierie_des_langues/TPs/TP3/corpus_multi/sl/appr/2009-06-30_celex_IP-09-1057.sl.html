IP/09/1057  Bruselj, 30. junija 2009  Potrošniki:  sončite se razumno  Na začetku turistične sezone Evropska komisija opozarja potrošnike, kako pomembna je letošnje poletje ustrezna zaščita pred soncem in jih poziva, naj bodo pozorni na jasnejši način označevanja izdelkov za zaščito pred soncem. Nove oznake – vključno z novim UVA-logotipom ali žigom na embalaži in prepovedjo zavajajočih izrazov, kot je „popolna zaščita pred soncem“ – so odgovor na priporočilo, ki ga je Evropska komisija septembra 2006 sprejela za izdelke za zaščito pred soncem. Komisija želi potrošnike tudi spomniti na številne razloge, zakaj so izdelki za zaščito pred soncem le eden od ukrepov, potrebnih za zaščito pred ultravijoličnim sevanjem sonca.  Evropska komisarka za varstvo potrošnikov Meglena Kuneva je dejala:  „ Letošnje poletje želimo potrošnikom jasno sporočiti:  zavedajte se, da je uporaba izdelkov za zaščito pred soncem samo eden od potrebnih ukrepov za učinkovito zaščito pred soncem, bodite pozorni na nove oznake in se premišljeno odločite, katere izdelke za zaščito boste letos poleti uporabljali zase in za svojo družino. “   Komisarka za zdravje Androulla Vassiliou je dodala: „ Vsi, torej mlajši in starejši, morajo biti dobro obveščeni o ukrepih, ki prispevajo k zaščiti pred ultravijoličnim sevanjem med sončenjem. Zato Evropska komisija spremlja izpostavljenost ultravijoličnemu sevanju v Evropski uniji in njegove učinke na pojavnost kožnega raka, kakor tudi razvoj ustreznih strategij za preventivno ravnanje in zmanjševanje tveganj v okviru zdravstvenega programa. “  Boljše označevanje  Komisija je septembra 2006 v svojem priporočilu o učinkovitosti in trditvah na izdelkih za zaščito pred soncem določila zahteve v zvezi z informacijami na oznakah izdelkov za zaščito pred soncem. Iz priporočila:    trditve, kot sta „popolna zaščita pred soncem“ ali „100-odstotna zaščita pred soncem“ , se ne bi smele več uporabljati.  Kljub pogostim trditvam proizvajalcev, kot je „ popolna zaščita pred soncem “ , noben izdelek za zaščito pred soncem ne more zagotoviti popolne zaščite pred ultravijoličnim sevanjem.      Standardizirani besedni opisi ( „ nizka “ – „ srednja “ – „ visoka “ in „ zelo visoka “ zaščita) bi se morali skupaj s tradicionalnim zaščitnim faktorjem (ZF) uporabljati kot nasvet pri izbiri ustreznega izdelka za zaščito pred soncem.      Boljše označevanje zaščite pred UVA:  medtem ko je UVB-sevanje vzrok za „ sončne opekline “ , povzroča UVA-sevanje prezgodnje staranje kože ter vpliva na človekov imunski sistem.  Oba tipa sevanja bistveno prispevata k nevarnosti nastanka raka kože.  Tako imenovani „ zaščitni faktor “ (ZF) označuje le stopnje sončnih opeklin (UVB-sevanje), ne pa tudi podobnih učinkov UVA-sevanja.  Izdelki za zaščito pred soncem, ki ščitijo le pred UVB-žarki, lahko dajejo lažen občutek varnosti – kože namreč ne zavarujejo pred nevarnimi UVA-žarki.      industrija na oznakah svojih izdelkov uvaja standardizirani žig UVA , ki navaja kvantificirano minimalno zaščito pred UVA-žarki, ki narašča hkrati z naraščanjem ZF in temelji na standardizirani metodi testiranja.    Dejstv a o izvajanju priporočila Komisije   Colipa (Evropska trgovinska zveza, ki zastopa interese kozmetične industrije, industrije parfumov in industrije izdelkov za osebno nego) je med svojimi člani že drugič opravila raziskavo o stanju na trgu EU v letu 2009 g lede ravni izpolnjevanja priporočila EU za izdelke za zaščito pred soncem.     Glede zahtevane ravni zaščite UVA pri izdelkih za zaščito pred soncem (razmerje med zaščito UVA in UVB vsaj 1:3) 96 % izdelkov upošteva priporočilo EU.       Glede uporabe novega logotipa UVA 95 % izdelkov za zaščito pred soncem uporablja standardizirani Colipin logotip UVA, kar potrošnikom omogoča, da zlahka prepoznajo izdelke z ustrezno zaščito UVA.       Na splošno raziskava Colipe kaže, da je trg EU resnično prevzel značilnosti zaščite UVA iz priporočila ES iz leta 2006.  Skoraj vsi izdelki za zaščito pred soncem, ki so na voljo potrošnikom, so v skladu s pričakovanji ES.    Česa se morajo potrošniki letos poleti zavedati?  Potrošniki naj bodo pozorni na izdelke z izboljšanim sistemom označevanja.  Hkrati se jim svetuje, naj izdelke za zaščito pred soncem uporabljajo le kot enega od številnih ukrepov za zaščito pred soncem . Drugi ukrepi vključujejo:    ne izpostavljajte se soncu, ko je to najmočnejše , kar je običajno med 11. in 15. uro,       kadar se ni možno izogniti izpostavitvi soncu, zaščitite telo z obleko ,  pokrivala in sončna očala so lahko dodatna zaščita,      uporabljajte izdelke za zaščito pred soncem, ki ščitijo pred UVB- in UVA-žarki ,      zavarujte dojenčke in otroke pred neposrednimi sončnimi žarki ,       uporabljajte izdelke za zaščito pred soncem v zadostni količini .  Pravilna uporaba izdelka je prav tako pomembna kot sama izbira izdelka.  Če želimo doseči zaščito, navedeno z „ zaščitnim faktorjem “ , je za to potrebna količina 2 mg/cm².  To je približno 36 gramov (6 zvrhanih čajnih žličk) sredstva za zaščito pred soncem za odraslo telo.  Potrošniki trenutno uporabljajo le približno polovico te količine.  To količino je treba ponovno nanesti po kopanju ali otiranju z brisačo, da ohranimo učinkovitost zaščite.     Glejte piktograme (prenosljivi iz povezave v nadaljevanju) v priloženem memorandumu, ki se uporabljajo za poudarjanje teh in drugih osnovnih dejstev in podatkov v zvezi z izpostavljenostjo soncu.                                   http://ec.europa.eu/consumers/citizen/my_holidays/sunscreens_en.htm     Nove zahteve v zvezi z označevanjem:           Označena kategorija   Označeni zaščitni faktor   Priporočen minimalni zaščitni faktor UVA               „Nizka zaščita“            „ 6 “      „ 10 “            „Srednja zaščita“            „ 15 “       „ 20 “       „ 25 “            „Visoka zaščita“            „ 30 “       „ 50 “          „Zelo visoka zaščita“    „ 50+ “                       Projekti o kožnem raku, ki jih sofinancira Evropska komisija:    http://ec.europa.eu/health/ph_information/dissemination/diseases/cancer_en.htm   .
