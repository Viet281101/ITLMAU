IP/09/202
Bruselj, 2. februarja 2009Potrošniki: energija,
bančništvo in mestni prevoz niso skladni z njihovimi
potrebamiNa treh področjih storitev, ki so za ljudi res
pomembna, to so energija, bančništvo in prevoz (vlaki, avtobusi in
tramvaji), imajo potrošniki največ težav, navaja novo
poročilo EU, ki ga je danes objavila Evropska komisija.  V
drugem letnem poročilu EU o kazalnikih napredka na potrošniških
trgih je pregledanih več kot 20 sektorjev blaga in storitev (vključno
s hrano, oblačili, obutvijo, finančnimi storitvami, energijo in
telekomunikacijami) glede na pet glavnih potrošniških kazalnikov
– ceno, zamenjavo dobavitelja oziroma ponudnika, zadovoljstvo,
pritožbe in varnost.  Tako naj bi se določili trgi, na katerih je
velika verjetnost nepravilnega delovanja, ki škodi potrošnikom. Pogoje
za potrošnike na maloprodajnem trgu elektrike bo Komisija leta 2009
proučila s poglobljeno analizo trga. 
Komisarka EU za varstvo potrošnikov Meglena Kuneva je povedala:
„Zelo sem zaskrbljena, da tri vrste storitev, ki imajo tako osrednjo vlogo
v življenju ljudi, dosegajo slabe rezultate glede na več glavnih
potrošniških kazalnikov, ki so pomembni v EU. Ker je maloprodajni trg
elektrike pomemben za osnovni družinski proračun, sem se
odločila, da bo to ciljni sektor za preiskavo v letu 2009. Evropski
potrošniki si zaslužijo boljše storitve.“
Glavni rezultati 
Dva glavna trenda v EU, ki ju je mogoče razbrati iz poročila o
kazalnikih napredka v letu 2009, sta:
1. Osnovne storitve niso skladne s potrebami potrošnikov.
S storitvami imajo potrošniki neprestano več težav kot na
tradicionalnih trgih blaga. Podatki o zadovoljstvu na 19 trgih prav tako
kažejo jasno razliko med storitvami in trgi blaga.  Zadovoljstvo je zlasti
nizko na področjih mestnega in primestnega prometa (vlaki, avtobusi in
tramvaji), energije, fiksne telefonije in poštnih storitev. V vseh teh
sektorjih je manj kot 60 % potrošnikov zadovoljnih s storitvami.
Potrošniki se tudi pogosteje pritožujejo glede storitev kot glede
trgov blaga. Glej MEMO/09/44.
2. Energija, prevoz in bančne storitve so za potrošnike trije
najtežavnejši trgi (določeni glede na pet kazalnikov).
O energiji:Manj kot dve tretjini potrošnikov je zadovoljnih s svojim dobaviteljem
energije.
Dobava elektrike in plina je zlasti slabo ocenjena zaradi
zabeleženih zvišanj cene. Približno 60 % potrošnikov
je zabeležilo zvišanje cene pri svojem dobavitelju energije, medtem ko
jih je le 3 do 4 % opazilo znižanje cene.
Dobava elektrike in plina je prav tako zlasti slabo ocenjena glede na
primerljivost ponudb in možnost zamenjave dobavitelja. Prav sektor energije
je tisti, kjer je najmanj verjetno, da bodo potrošniki zamenjali
dobavitelja,  saj jih je le 7 % zamenjalo dobavitelja plina in 8 % dobavitelja
elektrike.Pogostost zamenjave dobavitelja je zlasti pomembna, saj
je ena izmed glavnih ugotovitev poročila o kazalnikih napredka, da je na
trgih, na katerih se dobavitelj pogosteje zamenja, manj možno, da
bodo potrošniki beležili zvišanje cen. Takšen trg je
avtomobilsko zavarovanje (na katerem je v preteklih dveh letih 25 %
potrošnikov zamenjalo dobavitelja), sledita mu internetni trg (22 %) in trg
mobilne telefonije (19 %). Dokazano je, da ozaveščeni potrošniki,
ki zamenjajo dobavitelja, pomagajo izboljšati položaj na trgu za vse
potrošnike. Olajšanje zamenjave dobavitelja v glavnih maloprodajnih
sektorjih mora biti prednostna naloga politike.
O bančništvu:Glede na obstoječe podatke o cenah je treba bančništvu
zagotovo nameniti posebno pozornost. Bančne pristojbine in obrestne
mere se po državah članicah zelo razlikujejo, kar je težko
razložiti.  Popravljena obrestna mera za potrošniška posojila za
obdobje od enega do pet let se na primer giblje med 0,21 % na Švedskem in
12,12 % v Estoniji, kar pomeni razhajanje pri izračunu stroškov
kapitala.
Bančništvo je zlasti težavno zaradi primerljivosti ponudb,
možnosti zamenjave ponudnika in njegove dejanske zamenjave. Povprečno
je 11 % uporabnikov na področju majhnih bančnih poslov v zadnjih dveh
letih zamenjalo ponudnika. Samo 9 % uporabnikov tekočih računov je
zamenjalo banko, tisti, ki so jo najpogosteje zamenjali, so bili imetniki
hipotek ali naložbenih produktov, vendar je bilo tudi teh le 13
%.O prevozu:Potrošniki, ki uporabljajo mestni ali primestni promet
(avtobuse, vlake, tramvaje), so najmanj zadovoljni in imajo največ
težav. Manj kot polovica jih je zadovoljnih s temi storitvami. Glavni
vzroki nezadovoljstva na teh trgih se nanašajo na ravni cen,
privlačnost komercialnih ponudb, možnost nakupa ter upoštevanje
potreb potrošnikov.
Eden izmed štirih potrošnikov je že imel težave in se je
pritožil.Naslednji koraki
Izmed treh sektorjev, za katere je bilo ugotovljeno, da potrošnikom
povzročajo največ težav, je energija tista, za katero
potrošniki največ porabijo (5,7 % njihovega družinskega
proračuna). V tem sektorju je največji del porabe potrošnikov
namenjen elektriki (2,1 %). Na maloprodajni trg elektrike se bo v letu 2009
osredotočila nadaljnja raziskava trga, ki bo nadalje raziskala pogoje, ki
so na voljo družinam, na primer primerljivost ponudb, nepravično
komercialno ravnanje in izstavljanje računov.
Drugi glavni sklepi
Rezultati kazalnikov napredka so podrobneje opisani v priloženem memu. 
Poročilo zlasti navaja, da se pomen čezmejne maloprodaje ne
povečuje.  Delež čezmejne maloprodaje se ni povečal od leta
2006.  Nacionalna primerjava kaže večje razlike med
državami članicami glede nacionalnih potrošniških
okoliščin, ki bi jih bilo mogoče zlasti izboljšati z
izvrševanjem zakonodaje in mehanizmi odškodnin.
Dodatne informacije: 
http://ec.europa.eu/consumers/overview/cons_policy/index_en.htm
