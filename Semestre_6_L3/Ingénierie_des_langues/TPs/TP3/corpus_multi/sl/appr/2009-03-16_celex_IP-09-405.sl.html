IP/09/405
Bruselj, 16. marca 2009Evropski magistrski študij
prevajanjaVzpostavitev mreže za evropski magistrski
študij prevajanja (mreža EMT) bo osrednja tema mednarodne konference,
ki jo Evropska komisija organizira 16. in 17. marca 2009 v Bruslju. Na
konferenci bo sodelovalo več kot sto univerz in drugih zainteresiranih
strani s področja usposabljanja prevajalcev, ki se bodo skušale
dogovoriti o merilih, ki naj bi jih študijski programi izpolnjevali za
pridobitev znaka kakovosti EMT. Evropska komisija vabi univerze,
ki izvajajo prevajalski študij, da se pridružijo evropski mreži
visokokakovostnih študijskih programov.
„Visokokakovostni in atraktivni študijski programi prevajanja, ki
jih izvajajo univerze po vsej Evropski uniji, prispevajo k uravnoteženem
zagotavljanju usposobljenih prevajalcev ne le za Komisijo in druge evropske
institucije, ampak za vse prevajalske trge,“ je povedal evropski komisar
za večjezičnost Leonard Orban. 
Evropski magistrski študij prevajanja bi moral postati merilo kakovosti
za vsak študijski program prevajanja, s katerim naj bi pridobili kompetence
na magistrski ravni. Pobudo zanj je leta 2005 dal Generalni direktorat za
prevajanje pri Evropski komisiji, razvil pa se je v tesnem sodelovanju s
priznanimi strokovnjaki za prevajanje z različnih evropskih univerz.
Na prvih dveh konferencah oktobra 2006 in marca 2008 so bili položeni
temelji za sodelovanje, in sicer s predlogom standardnih ključnih
kompetenc, pridobljenih v okviru študijskega programa. Standardne
kompetence lahko uporabi vsaka univerza, ki ponuja študij prevajanja in
želi sodelovati v mreži EMT. Generalni direktorat za prevajanje
svetuje, medtem ko razvijanje in izvajanje programov ostaja v izključni
pristojnosti univerz. 
Vzpostavitev mreže je plod štiriletnega dela na projektu
EMT, za katerega je dal pobudo Generalni direktorat za prevajanje pri
Evropski komisiji. 
Ko bo mreža vzpostavljena, bo njena naloga spodbujati izmenjavo
najboljših praks med sodelujočimi univerzami in nenazadnje
izboljšati standarde poučevanja in usposobljenosti bodočih
prevajalcev ter ustvariti resnično evropski trg za izkušene
prevajalce.
Nedavno sporočilo[1]
Komisije o možnem pomanjkanju prevajalcev za nekatere jezike potrjuje
potrebo po rednem dotoku diplomantov iz ustanov, ki izvajajo študij
prevajanja.
Na Konferenci EMT 2009 se bo razpravljalo predvsem o naslednjih
temah:ključne kompetence bodočih prevajalcev;
univerzitetni študij in zaposljivost v smislu spodbujanja sodelovanja
med univerzami v različnih državah;
pogoji za članstvo v mreži EMT;
prednosti in odgovornosti članov mreže in kandidatov za
članstvo;
prihodnje delo in organizacija
mreže.Konference
se je mogoče udeležiti le z vabilom, prenos (vključno z
odgovori na vprašanja gledalcev) pa bo v živo potekal po
internetu na naslovu: 
http://ec.europa.eu/dgs/translation/external_relations/universities/emt_conference2009_en.htmUniverze, ki se želijo vključiti v mrežo EMT, morajo
svoje prijave poslati do 30. aprila 2009. 
Več informacij: 
Konferenca
EMT 2009:
http://ec.europa.eu/dgs/translation/external_relations/universities/emt_conference2009_en.htmJavni razpis za
predložitev prijav: 
http://ec.europa.eu/dgs/translation/external_relations/universities/emt_network_join_en.htmGD
za prevajanje: http://ec.europa.eu/dgs/translation
Jeziki
v EU: http://europa.eu/languages/sl/home
[1] MEMO/09/76,
19.2.2009.
