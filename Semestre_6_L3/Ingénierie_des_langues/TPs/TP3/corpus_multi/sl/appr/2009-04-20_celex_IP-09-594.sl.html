IP/09/594
Bruselj, 20. aprila 2009Letno poročilo
RAPEX 2008: odkritih vse več nevarnih proizvodovEvropska komisija v danes objavljenem letnem
poročilu o sistemu hitrega opozarjanja (RAPEX) ugotavlja, da se je leta
2008 število nevarnih potrošniških proizvodov, umaknjenih s trga
EU, v primerjavi z letom 2007 povečalo za 16 %. To
povečanje s 1 605 prijav v letu 2007 na 1 866 v lanskem letu
kaže, da se je zmogljivost sistema RAPEX leta 2008 po znatnih naložbah
Evropske komisije in držav članic v vire in usposabljanje spet zelo
povečala. Tudi evropska podjetja resneje jemljejo svojo odgovornost za
varnost proizvodov in hitreje umikajo nevarne proizvode s trga. Leta 2008 so
bili med najpogosteje prijavljenimi proizvodi igrače in izdelki za otroke
(kot so kolesa, otroške hojce, posteljice in dude), električne naprave
ter motorna vozila. Povečalo se je število prijav za izdelke
kitajskega porekla (z 52 % leta 2007 na 59 % leta 2008). To je
posledica večje pozornosti, ki jo organi za tržni nadzor namenjajo
kategorijam proizvodov, pri katerih je tveganje običajno
večje.
Komisarka za varstvo potrošnikov Meglena Kuneva je povedala: „To
poročilo prinaša zelo jasno sporočilo, da pri vprašanjih
varnosti ni prostora za samozadovoljstvo. Največji izziv v letu 2009 je
poskrbeti, da varnost proizvodov v obdobju finančne krize ne postane
postranskega pomena ter da podjetja še naprej izpolnjujejo svoje obveznosti
do potrošnikov in države članice namenijo zadostna sredstva za
ukrepanje. Varnost ni luksuz. To poročilo jasno navaja pomembne izzive, s
katerimi se spopadamo, in da jasno vedeti, da pri vprašanjih varnosti ni
prostora za zniževanje stroškov ali površnost. Nasprotno, v
času gospodarske krize, ko cena postane zelo pomemben dejavnik
potrošniške porabe, moramo okrepiti naša prizadevanja in biti
še posebej pazljivi.“
Število prijavljenih nevarnih proizvodov še vedno raste
Skupno število vseh prijav, razposlanih prek sistema RAPEX, je postopno
naraščalo od leta 2004, ko so države članice v nacionalno
zakonodajo prenesle direktivo o splošni varnosti proizvodov (ki je pravna
podlaga za RAPEX). V petem letu po uvedbi tega sistema je bilo s 1 866
prijavami število prijav že štirikrat večje kot leta 2004
(468). V primerjavi z letom 2007 je število prijav naraslo za
16 %. Rast prijav RAPEX kaže pripisati poostrenemu nadzoru nacionalnih
organov na področju varnosti proizvodov, večjemu zavedanju podjetij o
obveznostih, tesnejšemu sodelovanju s tretjimi državami in ukrepom za
razvoj mrež, ki jih usklajuje Komisija.
Vse države dejavne v sistemu RAPEX
Vse države EU so dejavno sodelovale v sistemu RAPEX z odkrivanjem novih
nevarnih proizvodov in obveščanjem o njih ter ustreznim ukrepanjem v
skladu s prejetimi informacijami. Dvanajst držav je svoje dejavnosti v
sistemu še okrepilo in prijavilo več nevarnih proizvodov kot v letu
2007. Med državami z največ prijavami so Nemčija (205),
Španija (163), Slovaška (140), Grčija (132) in Madžarska
(129). Prijave teh držav znašajo 50 % vseh prijav nevarnih
proizvodov, ki so bile poslane prek sistema.
Na vrhu seznama igrače, električne naprave in motorna
vozila
V zvezi z igračami (498), električnimi napravami (169) in motornimi
vozili (160) je bilo leta 2008 skupaj 53 % vseh prijav. Ti rezultati so v
skladu s tistimi iz leta 2007. Tekstilni proizvodi (vključno z
oblačili) so s 140 prijavami leta 2008 postali četrta največkrat
prijavljena kategorija proizvodov v sistemu RAPEX.
Povečanje prijav za izdelke kitajskega porekla 
Skupaj se je 909 vseh prijav nevarnih proizvodov, poslanih prek sistema RAPEX
v letu 2008, nanašalo na proizvode, izdelane na Kitajskem. Število
izdelkov kitajskega porekla, za katere so bile poslane prijave prek sistema
RAPEX, je z 52 % leta 2007 naraslo na 59 % v letu 2008. Na
naraščanje prijav vplivajo številni dejavniki, zlasti večji
uvoz blaga s Kitajske, poostren nadzor izdelkov kitajskega porekla na nacionalni
ravni ter učinkovitejše sodelovanje med EU in Kitajsko. 
Poročilo kaže, da kitajski organi pospešeno sprejemajo
omejevalne ukrepe na svojem trgu na podlagi informacij iz aplikacije
RAPEX-Kitajska, ki je bila uvedena septembra 2006, kaže. Korektivni ukrepi,
ki jih sprejmejo kitajski organi, se Komisiji sporočajo na podlagi sistema
trimesečnega poročanja, ki je bil uveden leta 2007. Od uvedbe te
aplikacije je AQSIQ raziskal 669 prijav iz sistema RAPEX. V 352 primerih
(53 %) so preiskave imele za posledico preventivne ali omejevalne ukrepe
(npr. prepoved/prenehanje izvoza, okrepitev nadzora nad kitajskim
proizvajalcem/izvoznikom), ki jih je sprejel AQSIQ ali prostovoljno sam kitajski
proizvajalec/izvoznik, v 317 primerih (47 %) pa niso bili sprejeti nobeni
ukrepi, zlasti zaradi pomanjkljivih informacij, ki jih je o kitajskem podjetju
predložila EU.
Več informacij je na voljo v: MEMO/09/167in http://ec.europa.eu/consumers/safety/rapex/index_en.htm
