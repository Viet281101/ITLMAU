IP/09/26
Bruselj, 9. januarja 2009Kinematografija: EU bo podpirala filmsko
industrijo tudi drugod po svetuEvropska komisija je danes sprejela nov program
MEDIA MUNDUS. Ta široko zasnovan program za mednarodno sodelovanje je
namenjen avdiovizualni industriji ter krepitvi kulturnih in
trgovinskih odnosov med evropsko filmsko industrijo in filmskimi ustvarjalci iz
tretjih držav. EU bo v obdobju 2011–2013 zagotovila sredstva v
višini 15 milijonov EUR za projekte, ki jih bodo predlagali
strokovnjaki v avdiovizualnem sektorju iz EU in tretjih držav. Povsod po
svetu si močno želijo sodelovati z evropsko filmsko industrijo, na kar
kaže tudi začetni uspeh pripravljalnega ukrepa MEDIA International, v
okviru katerega je EU zagotovila 2 milijona EUR za 18 projektov, pri
katerih so sodelovali mednarodni partnerji (IP/08/1273).
Novi program MEDIA MUNDUS bo potekal od leta 2011 do leta 2013 ter bo izkoristil
vse večji interes in priložnosti, ki jih omogoča sodelovanje na
avdiovizualnem področju na svetovni ravni. S programom se bo povečala
izbira, ki jo imajo na voljo potrošniki, saj bo na evropske in mednarodne
trge prinesel kulturno bolj raznovrstne izdelke ter strokovnjakom v
avdiovizualnem sektorju iz Evrope in po svetu omogočil nove poslovne
priložnosti.
„Mednarodni avdiovizualni sektor se je v
zadnjih dveh desetletjih znatno spremenil, zlasti zaradi tehnoloških
dosežkov, npr. videa na zahtevo, internetne televizije ali večkanalne
digitalne televizije. Ti so še bolj povečali povpraševanje
po avdiovizualnih vsebinah, saj moramo vse te nove tehnologije
‚napolniti‘ z novo in zanimivo vsebino,“ je povedala
komisarka EU za medije Viviane Reding. „Po mojem mnenju je MEDIA
MUNDUS pravi kulturni odziv na globalne tehnološke spremembe. Uspehi
sedanjega programa MEDIA in ukrepa MEDIA International so nas spodbudili k
nadaljnjim prizadevanjem: prišel je čas za delovanje drugod po svetu.
Menim, da bodo državljani EU lahko kmalu videli sadove naših novih
prizadevanj v bližnjem kinematografu.“ 
Predlagani novi program MEDIA MUNDUS bo:pospešil izmenjavo informacij med strokovnjaki, zlasti z dejavnostmi
usposabljanja in štipendijami, ki olajšujejo povezovanje med
strokovnjaki na avdiovizualnem področju iz Evrope in tretjih držav; s
tem se bo izboljšal dostop do tujih trgov ter vzpostavilo zaupanje in
dolgoročni trgovinski odnosi;
izboljšal konkurenčnost in nadnacionalno distribucijo
avdiovizualnih del po svetu, tako da bo olajšal mednarodne koprodukcije;izboljšal kroženje in predvajanje avdiovizualnih del po svetu ter
povečal povpraševanje javnosti, zlasti pri mladih, po kulturno
raznovrstnih avdiovizualnih vsebinah. Novi program MEDIA MUNDUS bo
potekal od leta 2011 do leta 2013.Ozadje:
Obstoječi
program MEDIA 2007 bo evropski avdiovizualni industriji v obdobju
2007–2013 namenil 755 milijonov EUR ter tako pripomogel k
usposabljanju strokovnjakov ter razvoju, distribuciji in promociji njihovih del
po vsej Evropi (IP/07/169).
Maja
2008 so štirje filmi, financirani v okviru programa MEDIA, na filmskem
festivalu v Cannesu prejeli prestižne nagrade, med njimi tudi zlato palmo
(film Entre Les Murs, Francija) in veliko nagrado žirije (film
Gomorra, Italija) (IP/08/800).
Bili so med 14 filmi, prikazanimi na festivalu v Cannesu, ki so bili
razviti ali distribuirani s podporo več kot 900 000 EUR iz
programa MEDIA (IP/08/741).
Filmi, financirani v okviru programa MEDIA, so bili uspešni tudi na
podelitvi nagrad ameriške filmske akademije: oskarja sta prejela filma
Ponarejevalci (Die Fälscher, Avstrija in Nemčija) ter
Življenje v rožnatem (La Vie en rose/La
Môme, Francija) (IP/08/298).
Razpis za predloge v okviru programa MEDIA International in seznam
uspešnih kandidatov je na spletni strani: http://ec.europa.eu/information_society/media/prep_action/index_en.htm.Več
o MEDIA MUNDUS najdete na spletni strani:http://ec.europa.eu/information_society/media/mundus/index_en.htm.
