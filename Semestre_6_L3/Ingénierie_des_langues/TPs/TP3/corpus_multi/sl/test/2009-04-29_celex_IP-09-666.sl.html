IP/09/666
Bruselj, 29. aprila 2009Finančne storitve: Komisija
predlaga ukrepe za boljše varstvo vlagateljev pri paketnih naložbenih
produktih za male vlagateljeEvropska komisija se je obvezala, da bo
občutno izboljšala ukrepe za varstvo vlagateljev pri glavnih
naložbenih produktih, ki jih kupujejo mali vlagatelji.
Nedoslednosti v sedanjih standardih lahko škodijo vlagateljem in lahko
izkrivljajo konkurenco na trgu malih naložb. Komisija v Sporočilu o
paketnih naložbenih produktih za male vlagatelje ugotavlja, da je treba
izboljšati in uskladiti pravila za obvezne informacije o produktih in
njihovo prodajo. Sporočilo nakazuje predloge za nov, horizontalni
zakonodajni pristop, ki zajema najboljše sedanje zahteve in jih uporabi za
vse tovrstne produkte. Komisija bo zdaj začela delo s podrobnimi
zakonodajnimi predlogi, ki so potrebni za novi pristop, in bo do konca leta 2009
pripravila usmeritve zanj.
Komisar za notranji trg in storitve Charlie McCreevy je dejal:
„Finančna kriza je še enkrat pokazala, da je pomembno, da se
lahko mali vlagatelji ozaveščeno odločajo za naložbe.
Izrednega pomena je, da vlagatelji dobijo informacije, ki jim lahko zaupajo, in
razumejo svoje naložbe, kdor prodaja naložbe, pa mora pošteno
ravnati z njimi in prisluhniti njihovim potrebam. Danes smo napovedali
velikopotezen program dela, ki je zamišljen tako, da nas bo bistveno
približal temu cilju, ker bodo informacije o paketnih naložbenih
produktih in njihovo prodajo urejali visoki in dosledni
standardi.“
Predlogi slonijo na obveščanju o produktu in prodajnih postopkih za
vse paketne naložbene produkte za male vlagatelje, kot so investicijski
skladi, naložbeno zavarovanje in razni strukturirani produkti. Ti
prevladujejo na trgu malih naložb, zadovoljujejo podobne potrebe
vlagateljev ter ustvarjajo primerljive in nezanemarljive izzive za varstvo
vlagateljev. 
Sporočilo na tej stopnji še ne vsebuje podrobnih zakonodajnih
predlogov, ampak postavlja visoka načela horizontalnega pristopa k
obveščanju o produktih in prodajnim praksam ter obvezuje Komisijo, da
pripravi zakonodajne predloge za njihovo uresničitev. 
OzadjeTrg paketnih naložbenih produktov za male vlagatelje je zelo velik in
je po oceni konec leta 2008 dosegel 8 bilijonov EUR.
Ti produkti lahko prinašajo precejšnje koristi malim vlagateljem.
Vendar so večkrat zapleteni, vlagatelji pa le stežka povsem razumejo
zlasti povezano tveganje in stroške.
Navedeni predlogi so del programa reform za povrnitev zaupanja in
vzpostavitev odgovornih finančnih trgov v prihodnosti, ki ga je zastavilo
sporočilo Komisije za pomladanski Evropski svet (IP/09/351).
Komisija sodeluje z Odborom evropskih zakonodajalcev za vrednostne papirje
pri predlogih za besedilo vlagateljem prijaznih informacij o produktu za
sredstva KNPVP[1], tj.
„ključne informacije za vlagatelja“, ki so dobro merilo za
druge paketne naložbene produkte za male vlagatelje. 
Pravila za prodajo produktov, bodisi po posredniku bodisi pri ponudniku
produkta, obravnavajo tudi navzkrižje interesov, nagrade in vzdržnost
oziroma primernost prodaje. Komisija meni, da so ustrezne določbe Direktive
o trgih finančnih instrumentov ravno tako dobro merilo za prodajo vseh
paketnih naložbenih produktov za male vlagatelje.Več o
tem je na voljo na:
http://ec.europa.eu/internal_market/finservices-retail/investment_products_en.htmMEMO/09/210[1] Kolektivni
naložbeni podjemi za vlaganja v prenosljive vrednostne papirje.
