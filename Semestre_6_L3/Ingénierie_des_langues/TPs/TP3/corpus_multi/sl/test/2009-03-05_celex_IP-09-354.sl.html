IP/09/354
Bruselj, 5. marca 2009Spletno nakupovanje v EU vse bolj
priljubljeno, a razvoj upočasnjujejo ovire v čezmejni trgoviniNovo poročilo „Ovire v
e-trgovini“, ki ga je danes predstavila komisarka EU za varstvo
potrošnikov Meglena Kuneva, kaže, da je spletno nakupovanje v EU vse
bolj priljubljeno, obenem pa opozarja, da njegov razvoj upočasnjujejo ovire
v čezmejni trgovini. Danes objavljeno poročilo vsebuje
podrobno analizo trenutnih gibanj v e-trgovini po vsej EU – vključno
s podatki za posamezne države, podatki o najpogosteje kupljenih artiklih
ter ovirah za potrošnike in spletno poslovanje. Med letoma 2006 in 2008 je
delež potrošnikov EU, ki so prek interneta kupili najmanj en artikel,
narasel s 27 na 33 odstotkov. Vendar to povprečje prikriva
izjemno priljubljenost spletnega nakupovanja v državah, kot so Velika
Britanija, Francija in Nemčija, kjer je v preteklem letu več kot
50 odstotkov uporabnikov interneta opravilo najmanj en spletni nakup.  V
nordijskih državah (Danska, Švedska, Norveška, Finska in
Islandija) je v letu 2008 izdelke in storitve na spletu kupovalo kar
91 odstotkov uporabnikov interneta. Med hitro rastoče trge se
uvrščata tudi Italija in Španija. Medtem ko nacionalni trgi hitro
rastejo, pa delež čezmejnih spletnih nakupov ostaja majhen, le sedem
odstotkov v letu 2008 (v primerjavi s šestimi iz leta 2006). Poročilo
opozarja, da številne ovire – jezikovne, praktične in
zakonodajne – ter pomembno vprašanje zaupanja upočasnjujejo
razvoj spletnega nakupovanja v EU.
Komisarka Kuneva je povedala: „Potrošniki imajo od interneta lahko
samo koristi. Razširi obseg trga, v katerem poslujejo, ter jim zagotavlja
dostop do več dobaviteljev in večje izbire. Omogoča primerjavo
izdelkov, dobaviteljev in cen v obsegu, kakršnega doslej še ni bilo.
Ni dvoma, da bo uporaba interneta za trgovino na drobno v prihodnosti postala
splošno razširjena. Že zdaj 150 milijonov potrošnikov
nakupuje prek spleta, čeprav jih le 30 milijonov opravlja čezmejne
spletne nakupe. Zagotoviti moramo, da sprejetje internetne platforme ne bo po
nepotrebnem upočasnjeno, ker nismo odpravili pomembnih zakonodajnih ovir
ali obravnavali za potrošnike pomembnega vprašanja
zaupanja.“
Glavne ugotovitve: 
1.	Zadovoljstvo z e-trgovino 
Potrošniki so v splošnem zadovoljni s spletnim nakupovanjem. Za
najpogosteje kupljene skupine izdelkov, kot so informacijska tehnologija ter
izdelki za zabavo in prosti čas, je zadovoljstvo potrošnikov z nakupom
povprečno večje kot pri trgovini na drobno nasploh.Potrošniki so še zlasti zadovoljni z možnostjo primerjave
cen, širšo ponudbo, cenovno sprejemljivostjo izdelkov in
možnostjo izbire dobavitelja.
Manj pa so zadovoljni z jasnostjo informacij o izdelku, oglaševanjem,
varstvom zasebnosti, vprašanjem zaupanja in možnostjo vračila
blaga.2.	V spletnem poslovanju so velike možnosti za
čezmejno trgovinoTretjina državljanov EU bi bila zaradi nižje cene ali boljše
kakovosti pripravljenih razmisliti o spletnem nakupu izdelka ali storitve v
drugi državi članici. 
Tretjina potrošnikov EU je pripravljenih kupiti blago in storitve v
drugem jeziku. V večkulturni Evropi je povpraševanje večje od
izbire in pestrosti ponudbe, kot ju lahko zagotovijo lokalne trgovine ali
svetovne blagovne znamke. 3.	Neizkoriščeni potencial
čezmejne trgovine
Med letoma 2006 in 2008 je delež spletnih nakupovalcev v EU narasel s 27
na 33 odstotkov vseh potrošnikov, medtem ko je delež
čezmejne e-trgovine ostal skoraj nespremenjen. Trenutno na tujih spletnih
straneh nakupuje le 7 odstotkov potrošnikov. Razlika pa se ne manjša,
ampak veča.
Glavne ovire:Geografska delitev: Danes ima večina trgovcev svojo spletno
stran, ki je dostopna potrošnikom vsepovsod. Kljub temu pa so svoje
poslovanje večinoma osnovali na predpostavki, da je notranji trg
razčlenjen na posamezne nacionalne trge. Razpon možnosti je izredno
velik, v praksi pa trgovci potrošnikom pogosto zavrnejo možnost nakupa
in jih napotijo k domačemu ponudniku. Nekatere
praktične in zakonodajne ovireJezikovne ovire, ki so za večji del trgovcev in potrošnikov
seveda nezanemarljive, vendar jim ne bi smeli pripisovati prevelikega pomena. 60
odstotkov trgovcev je namreč že pripravljenih poslovati v več kot
enem jeziku.
Logistične težave, povezane z vzajemno združljivostjo
poštnih in plačilnih sistemov, ter vprašanja dostopa do
interneta, kot je npr. razširjenost širokopasovnega dostopa. 
Neupravičene zakonodajne ovire za potrošnike in poslovanje,
med katerimi so npr. predpisi o varstvu potrošnikov, pravila o davku na
dodano vrednost, predpisi o selektivni distribuciji in varstvu intelektualne
lastnine ter prenos zakonodaje EU, npr. o odstranjevanju odpadkov.
Ovire, ki zmanjšujejo zaupanje potrošnikov – zlasti
oklevanje, povezano s plačili, dobavo, pritožbami, uveljavljanjem
garancij, zahtevki za povračila (poprodajna podpora) in vprašanji
zasebnosti. Splošno mnenje je, da se težave pri čezmejnem
poslovanju še povečajo. Naslednji koraki:
Septembra 2009 bo komisarka Kuneva predstavila rezultate neodvisne raziskave
z metodo t.i. skrivnostnega nakupovanja, na podlagi katere bo mogoče
ugotoviti, kako in kje potrošniki ne morejo opravljati čezmejnih
spletnih nakupov. V okviru spremljanja maloprodajnega sektorja je komisarka
Kuneva preteklo jesen za celotno Komisijo uvedla postopek spremljanja ovir v
e-trgovini, Komisija pa bo končno poročilo o maloprodajnem sektorju
izdala jeseni 2009.
http://ec.europa.eu/consumers/strategy/docs/com_staff_wp2009_en.pdf
