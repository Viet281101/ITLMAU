IP/09/560
Bruselj, 8. april 2009Komisija posodobila seznam letalskih
prevoznikov s prepovedjo opravljanja letov v evropskem zračnem prostoruEvropska komisija je danes posodobila t. i.
črni seznam letalskih prevoznikov, za katere zaradi varnostnih
razlogov velja prepoved opravljanja letov v Evropski uniji.
Komisija je opravljanje letov prepovedala šestim letalskim prevoznikom iz
Kazahstana, letalskemu prevozniku iz Tajske, še enemu ukrajinskemu
letalskemu prevozniku ter vsem letalskim prevoznikom, katerim so bila
spričevala izdana v Beninu.
„Komisija bo še naprej aktivno nadaljevala dialog z vsemi
udeleženci na področju letalstva, da bi zagotovila, da vsa letala in
letalski prevozniki izpolnjujejo mednarodne standarde varnosti v zračnem
prometu. Potniki na letalu imajo pravico, da se ob vzletu letala počutijo
varne in da to tudi so,“ je dejal podpredsednik Komisije Antonio
Tajani, pristojen za promet.   
Novi seznam, ki nadomešča starega iz novembra 2008, je dostopen na
spletni strani Komisije[1].
Komisija je posodobila seznam po soglasnem mnenju odbora za varnost v
zračnem prometu in se odločila, da bo iz varnostnih razlogov na seznam
vključila še naslednje letalske prevoznike ter jim tako prepovedala
opravljati lete:Air Company Kokshetau, ATMA Airlines, Berkut Air, East Wing, Sayat Air and
Starline KZ (Kazahstan), 
One Two Go Airlines (Tajska),
Motor Sich Airlines (Ukrajina),
vse letalske prevoznike, katerim so bila spričevala izdana v Republiki
Benin, zaradi negativnih rezultatov presoje, ki jo je opravila Mednarodna
organizacija za civilno letalstvo (ICAO). Komisija je potrdila
velik napredek pri ukrepih, ki jih je sprejela Angola, da bi izboljšala
svojo varnost. Še zlasti je pozitivno ocenila poročilo o napredku, ki
so ga pripravili angolski organi za letenje o izvajanju popravnih ukrepov po
obisku skupine evropskih strokovnjakov februarja 2008 in objavi varnostne
presoje ICAO oktobra 2008. V poročilu o obisku evropske skupine
strokovnjakov v Indoneziji februarja 2009 je omenjeno, da se je varnost bistveno
izboljšala. Komisija se bo še naprej tesno posvetovala z organi za
letenje, da bi na naslednji seji odbora za varnost v zračnem prometu
ponovno ocenila varnost.
Od danes naprej so na Skupnostin seznam letalskih prevoznikov, za katere
velja prepoved opravljanja letov, uvrščeni:vsi letalski prevozniki iz Angole, Benina, Ekvitorialne Gvineje, Indonezije,
Kirgiške republike, Liberije, Sierre Leone, Svazija, Demokratične
republike Kongo (DRC) in Gabona (razen Gabon Airlines in Afrijet, za katere
veljajo izjeme za nekatera letala),
16 posameznih prevoznikov:
Afganistan – Ariana Afghan Airlines, 
Kambodža – Siem Reap Airways International,
Demokratična ljudska republika Koreja – Air Koryo, 
Kazahstan – Air Company Kokshetau, ATMA Airlines, Berkut Air, East
Wing, Sayat Air in Starline KZ,
Ruanda – Silverback Cargo Freighters, 
Sudan – Air West, 
Tajska – One Two Go Airlines, 
Ukrajina – Motor Sich Airlines,  Ukraine Cargo Airways, Ukraine
Mediterranean Airlines in Volare Aviation.
[1] http://ec.europa.eu/transport/air-ban/
