IP/09/948 Bruselj, 18. junija 2009     Starševski dopust:  evropski socialni partnerji podpisali revizijo okvirnega sporazuma   Novi okvirni sporazum, ki so ga sklenili evropski socialni partnerji, podaljšuje trajanje starševskega dopusta s treh na štiri mesece za vsakega izmed staršev in se uporablja za vse zaposlene delavce ne glede na vrsto njihove pogodbe. Sporazum je rezultat šestmese čnih pogajanj med socialnimi partnerji ter odraža spremembe, ki so nastale v družbi in na trgu dela od podpisa prvega okvirnega sporazuma o starševskem dopustu leta 1995 dalje. Vladimír Špidla, komisar za zaposlovanje, socialne zadeve in enake možnosti, je bil to jutro prisoten pri uradnem podpisu.    „Ta sporazum je dokaz, da evropsko socialno partnerstvo deluje in dosega konkretne rezultate za delavce in podjetja v Evropi“,  je poudaril Vladimír Špidla, komisar za zaposlovanje, socialne zadeve in enake možnosti. Dodal je še, da „ ta sporazum konkretno obravnava enega prednostnih ciljev za enakost med spoloma ter dokazuje voljo za iskanje rešitev, ki izboljšujejo ravnotežje med družinskim in poklicnim življenjem ter hkrati upoštevajo raznovrstnost nacionalnih zakonodajnih okvirov, praks in tradicij. “  Novi okvirni sporazum o starševskem dopustu so to jutro podpisali evropski socialni partnerji:  ETUC, BUSINESSEUROPE, CEEP in UEAPME. Novi sporazum:    podaljšuje trajanje starševskega dopusta s treh na štiri mesece za vsakega izmed staršev.    Eden izmed štirih mesecev ne bo prenosljiv med starši,    pojasnjuje, da se uporablja za vse delavce ne glede na vrsto njihove pogodbe (zaposlitev za določen čas, za krajši delovni čas itd.),    staršem, ki se po starševskem dopustu vrnejo na delo, omogoča, da zaprosijo za prilagoditev delovnih pogojev (npr. števila delovnih ur),   povečuje zaščito delavcev pred odpuščanji in tudi vsakršnim neugodnim obravnavanjem zaradi izrabe pravice do starševskega dopusta.    Komisija mora zdaj preučiti določbe sporazuma.    Za njegovo izvajanje bo Svetu pred poletjem predlagala direktivo na podlagi določb Pogodbe o socialnem dialogu.    Direktiva mora biti v Svetu sprejeta s kvalificirano večino.  Ozadje  Po dveh fazah posvetovanj o usklajevanju zasebnega, poklicnega in družinskega življenja, v katerih so sodelovali evropski socialni partnerji, so se organizacije za medsektorski socialni dialog odločile za pogajanja o sporazumu o starševskem dopustu.    Rezultat je bil prvi okvirni sporazum na ravni Skupnosti, sklenjen decembra 1995. Leta 1996 mu je sledila direktiva Sveta (Direktiva 96/34/ES).    15 let kasneje so socialni partnerji ponovno sedli za mizo, saj so menili, da je čas za posodobitev in revizijo vsebine tega sporazuma.    Pogajanja so se začela septembra 2008 in se končala marca 2009.  Dodatne informacije Dodatne informacije o socialnem dialogu:    http://ec.europa.eu/social/main.jsp?catId=329&amp;langId=fr    Dodatne informacije o enakosti med spoloma:    http://ec.europa.eu/social/main.jsp?catId=418&amp;langId=fr    Letno poročilo o enakosti med spoloma 2009:    http://ec.europa.eu/employment_social/publications/booklets/equality/pdf/eul1450_090330_bas_en.pdf    Spletna stran kampanje za odpravo razlik v plačilu:    http://ec.europa.eu/equalpay    Video novica: Boj proti razlikam v plačilu med spoloma v Evropi    http://ec.europa.eu/avservices/video/video_prod_en.cfm?type=detail&amp;prodid=8786&amp;src=1    Video novica: Ženske na vrhu    http://ec.europa.eu/avservices/video/video_prod_en.cfm?type=detail&amp;prodid=8787&amp;src=1
