IP/09/238
Bruselj, 10. februarja 2009400 mest želi s konvencijo županov
pod vodstvom Komisije preseči cilj 20-odstotnega znižanja, ki si ga je
EU zadala na področju energetske politikeDanes je v dvorani Evropskega parlamenta potekala
svečana slovesnost, ob kateri se je več kakor 350 mest iz vse Evrope s
podpisom konvencije županov zavezalo, da bodo presegla cilj EU glede
energetske politike, in sicer do leta 2020 zmanjšati emisije
CO2 za 20 %. S to pobudo Evropske
komisije in Odbora regij si bodo predstavniki več kakor 60 milijonov
državljanov skupaj prizadevali, da bi spremenili svoje okolje in bolj
smotrno uporabljali energijo.
„Urbana naselja porabijo večino energije, proizvedene v Evropi. V
boju proti podnebnim spremembam moramo biti najbolj dejavni in uspešni v
mestih. Župani iz vse Evrope so zato s podpisom konvencije županov
pokazali zavezanost, ki zlasti v sedanjih težavnih časih vzbuja veliko
upanja,“ je izjavil komisar Piebalgs. 
Predsednik Odbora regij Luc Van den Brande je ob slavnostnem podpisu
konvencije pojasnil: „Konvencija županov je izvrstna pobuda, ki se bo
nadalje razvijala v sodelovanju z Odborom regij. Ambiciozni cilji, ki si jih je
zadala Evropa glede zmanjšanja toplogrednih plinov, je mogoče
doseči le s skupnimi partnerskimi prizadevanji evropskih lokalnih in
regionalnih organov. Konvencija županov ni namenjana le večjim mestom,
saj je treba k njenemu podpisu in sprejetju okoljske zaobljube spodbujati tudi
manjša mesta in celotne pokrajine. Odbor regij trenutno proučuje tudi
zamisel o vzpostavitvi omrežja, ki bi povezovalo mesta in pokrajine, ki so
podpisali konvencijo, in jim omogočalo izmenjavo najboljših praks,
zamisli in izkušenj.“
Več kakor 100 županov iz vse Evrope je sodelovalo pri slovesnosti,
ki so jo vodili predsednik Evropske komisije Jose Manuel Barroso, evropski
komisar za energetiko Andris Piebalgs, predsednik Odbora regij Luc Van den
Brande, podpredsednik evropskega parlamenta Alejo Vidal Quadras ter župani
Budimpešte (Gábor Demszky), Hamburga (Ole von Beust), Madrida (Alberto
Ruiz Gallardón), Rige (Jānis Birks) in švedskega mesta
Växj&#246; (Bo Frank).
Ob slovesnosti je bil danes omogočen dostop do novega
spletišča konvencije županov, ki bo delovalo kot omrežni
portal in podpora za sodelujoča mesta in državljane. Na novem
spletišču www.eumayors.eu je mogoče
najti novice in slike v zvezi z dejavnostmi pod okriljem konvencije županov
ter podatke o sodelujočih mestih.
Dodatne informacije so na voljo v MEMO/09/59.
