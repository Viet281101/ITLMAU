IP/09/1697  Bruselj, 11. novembra 2009 Lažje čezmejno zbiranje dokazov v kazenskih zadevah in zagotavljanje njihove dopustnosti  Komisija je danes sprejela zeleno knjigo, s katero želi okrepiti prizadevanja za izboljšanje sodelovanja med državami članicami p ri zbiranju dokazov v kazenskih zadevah.  Sedanjo razdrobljeno pravno ureditev želi nadomestiti z enotnim instrumentom, ki se bo opiral na vzajemno priznavanje za vse vrste dokazov in bo uvedel skupne standarde glede dopustnosti dokazov pred sodišči.  Namen zelene knjige je pridobiti mnenja držav članic in udeleženih zainteresiranih strani o ustreznosti tega pristopa in o številnih s tem povezanih vprašanjih.   Podpredsednik Evropske komisije Jacques Barrot, komisar za pravosodje, svobodo in varnost, je dejal:  „Pri spopadanju s čezmejnim kriminalom pravosodnega ukrepanja ne smejo ovirati razlike med pravosodnimi sistemi držav članic in pomanjkanje vzajemnega priznavanja sodnih odločb.  Tu igra pomembno vlogo zlasti učinkovitejše sodelovanje pri zbiranju vseh vrst dokazov v kazenskih zadevah, s čimer bi se olajšalo in spodbudilo pravosodno sodelovanje med državami članicami.“  Pridobivanje dokazov od druge države članice zdaj ureja več instrumentov, ki so zasnovani na različnih načelih in imajo različna področja up orabe.  Zaradi tega je uporaba predpisov težavna in lahko strokovne delavce zavede, da ne uporabijo vedno primernega instrumenta za iskane dokaze.  Konec koncev lahko to ovira učinkovito čezmejno sodelovanje.   Vprašanje dopustnosti dokazov, zbranih v drugi državi članici, pred sodiščem je obravnavano zgolj posredno, saj za zbiranje dokazov ni skupnih standardov.  Zato obstaja nevarnost, da bi bili predpisi o zbiranju dokazov v kazenskih zadevah učinkoviti le, kadar so v postopku udeležene države članice s podobnimi nacionalnimi standardi za zbiranje dokazov. Komisija namerava v skladu s cilji iz sporočila o območju svobode, varnosti in pravice za državljane z dne 10. junija 2009 povečati prizadevanja za izboljšanje sodelovanja med državami članicami na tem področju.  Obstoječo pravno ureditev za zbiranje dokazov v kazenskih zadevah želi nadomestiti z enotnim instrumentom, ki bo temeljil na načelu vzajemnega priznavanja za vse vrste dokazov.  Poleg tega želi uvesti skupne standarde za zbiranje dokazov v kazenskih zadevah.  Cilj zelene knjige je pridobiti mnenja držav članic in udeleženih zainteresiranih strani o ustreznosti tega pristopa in o številnih s tem povezanih vprašanjih.    http://www.ec.europa.eu/commission_barroso/barrot/welcome/default_sl.htm
