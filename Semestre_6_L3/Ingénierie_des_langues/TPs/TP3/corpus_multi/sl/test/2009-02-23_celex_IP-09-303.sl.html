IP/09/303
Bruselj, 23. februarja 2009Komisija je osredotočena na
preprečevanje nesreč in zmanjševanje tveganja doma in v
tujiniEvropska komisija je danes sprejela dve
sporočili o nesrečah: pristop Skupnosti k
zmanjševanju učinkov naravnih nesreč in nesreč, ki jih
povzroči človek, v EU ter strategijo v podporo zmanjševanju
tveganja nesreč v državah v razvoju. Sporočili, ki sta bili
sprejeti v paketu, predstavljata poskus vzpostavitve bolj strateškega
pristopa, zlasti v luči povečanega tveganja zaradi podnebnih sprememb.
Predlagani ukrepi se na ravni Skupnosti osredotočajo na področja, na
katerih je skupni pristop učinkovitejši od ločenih nacionalnih
pristopov. Gre za področja, kot so razvoj znanja, povezovanje akterjev in
politik ter izboljšanje učinka obstoječih instrumentov Skupnosti
za preprečevanje nesreč. Za države v razvoju Komisija pripravlja
strategijo EU v podporo zmanjševanju vpliva naravnih nesreč na
države z visokim tveganjem. Obe sporočili prispevata k izvajanju
Hyoškega akcijskega okvira za obdobje 2005–2015, ki je bil sprejet na
svetovni konferenci o zmanjševanju učinkov nesreč. 
Evropski komisar za okolje Stavros Dimas je dejal: „Naravne
nesreče predstavljajo vedno večje tveganje za države članice
EU, v prihodnjih letih pa naj bi bile zaradi podnebnih sprememb še
pogostejše in obsežnejše. Na to se moramo kar najbolje pripraviti
in njihov učinek zmanjšati v največji možni meri.
Sporočilo je pomemben prvi korak k začetku dolgoročnega procesa
ukrepov Skupnosti na tem področju.“
Evropski komisar za razvoj in humanitarno pomoč Louis Michel je dejal:
„Ko pride do pojava cunamijev ali orkanov, le-ti povzročijo
opustošenje in prizadenejo revno prebivalstvo po celem svetu. Vemo, da je
te pojave bolje preprečevati kot zdraviti. Veliko učinkoviteje je
vlagati v zmanjševanje tveganja pred pojavom nesreče kot zagotavljati
človekoljubno pomoč po njej. Vsi vemo, da se bo položaj zaradi
podnebnih sprememb še poslabšal, zato moramo začeti delovati
takoj. Verjamem, da bo zmanjševanje tveganja nesreč pomagalo
reševati življenja in bo tudi glavno orožje v boju proti svetovni
revščini.“ 
Preprečevanje: dodana vrednost na ravni EU
Sporočilo o preprečevanju navaja področja, na katerih bi
ukrepanje na ravni EU pomenilo dodano vrednost. Med ta področja spadajo
oblikovanje pregleda obstoječih informacij in najboljših praks na
ravni Skupnosti, razvoj smernic glede določanja območij nevarnosti in
tveganj, povezovanje akterjev in politik v celotnem ciklusu upravljanja
nesreč ter povečanje izobraževanja in ozaveščanja,
boljši dostop do sistemov zgodnjega opozarjanja ter učinkovitejša
uporaba skladov Skupnosti.
Zmanjševanje tveganja nesreč: nujnost za trajnostno
zmanjšanje revščine
Sporočilo o zmanjševanju tveganja nesreč določa naslednje
prednostne ukrepe:okrepitev političnega dialoga z državami v razvoju; 
vključitev zmanjševanja tveganja nesreč v politike in ukrepe
EU ter držav v razvoju, vključno s podporo EU za nacionalne
naložbe v zmanjševanje tveganja;
razvoj regionalnih načrtov, začenši s karibskim: takšni
akcijski načrti bi na primer vključevali podporo kampanjam za
ozaveščanje. EU bo v izvedbenem načrtu, predvidenem
za junij 2009, predstavila bistvene ukrepe.
Ozadje
Komisija je marca 2008 sprejela Sporočilo o okrepitvi zmogljivosti
odzivanja Unije na nesreče – COM(2008) 130. V sporočilu je
predstavljen celovit pristop, ki zajema vse faze nesreč
(preprečevanje, priprava, takojšnje odzivanje in obnova), vse vrste
nesreč (znotraj in zunaj EU, naravne nesreče in nesreče, ki jih
povzroči človek) ter vse instrumente EU in medinstitucionalno
usklajevanje. Sporočilo dopolnjuje tudi posebna priloga o gozdnih
požarih. Sporočilo predstavlja predloga za preprečevanje in
strategijo EU za zmanjševanje nevarnosti nesreč v državah v
razvoju. Tudi Evropski parlament in Svet sta pozvala k takojšnjemu
ukrepanju na področju preprečevanja nesreč.
Gospodarski strošek nesreč v Evropi je ocenjen na 15 milijard
EUR.
Nesreče najbolj prizadenejo države v razvoju, saj so najbolj
ranljive in imajo najmanj razvite zmogljivosti za njihovo obvladovanje.
Nesreče tudi spodkopavajo in ogrožajo dosežke razvojnih ciljev
Združenih narodov za novo tisočletje. Eden izmed osmih ciljev je tudi
razpoloviti odstotek ljudi, ki živijo z manj kot 1 ameriškim dolarjem
na dan, in do leta 2015 vsem otrokom omogočiti osnovno izobrazbo (http://www.un.org/millenniumgoals
).
V skladu s Hyoškim akcijskim okvirom 2005, ki je mednarodni okvir za
zmanjševanje tveganja nesreč, morajo države na tem področju
delovati skupaj. 
http://www.unisdr.org/eng/hfa/hfa.htmDodatne informacije:
Sporočili sta na voljo na:
Sporočilo o preprečevanju:
http://ec.europa.eu/environment/civil/index.htmSporočilo o zmanjševanju tveganja nesreč:
http://ec.europa.eu/development/policies/9interventionareas/environment_en.cfm
