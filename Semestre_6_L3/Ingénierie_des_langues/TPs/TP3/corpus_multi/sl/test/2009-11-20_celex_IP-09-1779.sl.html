IP/09/ 1779  Bruselj, 20. novembra 2009 Komisija sprejela načrt za leto 2010 za razdeljevanje hrane najbolj ogroženim osebam  Evropska komisija je danes objavila načrt za leto 2010 za razdeljevanje pomoči v hrani najbolj ogroženim osebam. Prvotno naj bi shema zagotavljala presežne zaloge kmetijskih proizvodov („intervencijske zaloge“) ljudem, ki potrebujejo pomoč, sredi devetdesetih let pa je bila spremenjena, da bi se poleg intervencijskih zalog v določenih okoliščinah omogočil tudi nakup na trgu. Letos je bilo mogoče z obstoječimi intervencijskimi zalogami (žita, sladkor, mleko v prahu, maslo) pokriti večji del potreb iz načrta za leto 2010, zato je bil nakup na trgu omejen. Temu načrtu je tako kot v letu 2009 namenjenih 500 milijonov EUR. V letošnjem programu bo sodelovalo 19 držav članic.  Evropska komisarka za kmetijstvo in razvoj podeželja Mariann Fischer Boel je dejala: „Evropska unija s tem programom zagotavlja konkretno pomoč najrevnejšemu prebivalstvu naše družbe. Njegovo učinkovito izvajanje je torej bistvenega pomena, da končni proizvodi dejansko pridejo v roke tistim, ki jih potrebujejo.“ Ozadje  Skupnost se je zaradi izjemno mrzle zime leta 1986/1987 odločila, da sprejme nujni ukrep za brezplačno razdeljevanje hrane najbolj ogroženim osebam na svojem ozemlju. Presežne zaloge kmetijskih proizvodov so bile dane na voljo dobrodelnim organizacijam v državah članicah, ki so jih razdelile ljudem v stiski.  Ukrep se je nato še naprej izvajal in temeljil na intervencijskih zalogah. S to shemo so lahko države članice presežne javne zaloge hrane sprostile za pomoč v hrani. Z reformo skupne kmetijske politike (SKP), ki se je začela v začetku devetdesetih let in s katero naj bi se drastično znižale intervencijske zaloge Skupnosti, pa je bil v določenih okoliščinah omogočen nakup na trgu. Letos je bilo mogoče z razpoložljivimi intervencijskimi zalogami pokriti skoraj vse načrtovane potrebe, zato je bil nakup na trgu omejen. Zaradi trajnostnega zmanjševanja intervencijskih zalog je bil pripravljen osnutek reforme programa, s katero bi program prilagodili spremembam skupne kmetijske politike in mu omogočili, da bi učinkoviteje pomagal najbolj ogroženim osebam. Te reforme Svet še ni odobril.  Države članice pri programu sodelujejo prostovoljno. Komisija vsako leto sprejme nov načrt. Pomoč se navadno zagotavlja različnim skupinam ljudi, ki živijo v revščini, zlasti družinam s težavami, starejšim ljudem z nezadostnimi sredstvi, brezdomcem, invalidom, ogroženim otrokom, slabo plačanim delavcem, sezonskim delavcem in prosilcem za azil. Države članice, ki želijo sodelovati v programu, se v začetku vsakega leta pri Komisiji prijavijo in ji nato sporočijo svoje potrebe po posameznih proizvodih. Predložijo ji tudi poročilo o izvajanju programa v preteklem letu. Čeprav ima EU v povprečju enega najvišjih življenjskih standardov na svetu, nekateri ljudje nimajo dovolj sredstev, da bi se ustrezno prehranjevali. Po najnovejših ocenah naj bi povprečno 17 % prebivalstva v Evropski uniji živelo pod pragom ali na robu revščine, kar na primer pomeni, da si ne morejo vsak drugi dan privoščiti uravnoteženega obroka. V okviru tega programa lahko skupna kmetijska politika, ena najstarejših evropskih javnih politik, zagotovi koristi najrevnejšim evropskim državljanom.  Za dokumentacijo in več informacij o programu glej:     http://ec.europa.eu/agriculture/markets/freefood/index_en.htm     Priloga 1:  Količina posamezne vrste proizvoda, ki se zagotovi iz intervencijskih zalog Skupnosti za namene razdeljevanja v državah članicah v okviru načrta za leto 2010  Priloga 2:  Sredstva, dana na voljo državam članicam v okviru načrta za leto 2010 Priloga 1 Količina posamezne vrste proizvoda, ki se zagotovi iz intervencijskih zalog Skupnosti za namene razdeljevanja v državah članicah v okviru načrta za leto 2010   (v tonah)             Država članica   Žita   Maslo    Mleko v  prahu   Sladkor     Belgique/België   29 067   1 285   –   1 507      България   54 104   –   –   1 724     Česká republika   302   20   22   9     Eesti   5 147   –   1   –     Eire / Ireland   –   350   –   –     Elláda   64 397   –   5 889   –     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006     Latvija   22 951   –   969   –     Lietuva   40 317   145   1 212   1 182     Magyarország   95 687   –   –   1 938     Malta   4 740   –   –   –     Polska   387 305   1 901   17 952   10 823     Portugal   47 522   5 079   1 826   1 045     România   135 555   –   4 500   5 577     Slovenija   9 810   –   600   289     Suomi / Finland   25 371   –   500   –     Skupaj   1 555 726   51 148   65 290   34 832     Priloga 2 Sredstva, dana na voljo državam članicam v okviru načrta za leto 2010          (v EUR)     Država članica   Delež     Belgique/België   7 806 433      България   8 565 832     Česká republika    133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115      Luxemb ourg    107 483     Magyarország   14 770 126     Malta   698 841     Polska   97 405 034     Portugal   22 516 761      Rom ânia    29 951 704     Slovenija   2 619 927     Suomi/Finland   4 636 567     Skupaj   478 000 000
