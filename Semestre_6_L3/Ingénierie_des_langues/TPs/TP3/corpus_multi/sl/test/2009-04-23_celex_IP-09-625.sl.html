IP/09/625
Bruselj, 23. aprila 2009EU krepi vezi s sosedami in ohranja podporo
njihovim reformamEvropska komisija je v svojem letnem poročilu
o napredku proučila konkretne dosežke reform, ki so jih države
znotraj evropske sosedske politike (ESP) izvedle v letu 2008, in opozorila na
področja, v katera morajo vložiti še več
truda. V današnjem strateškem dokumentu o
uresničevanju ESP Komisija poroča o napredku v 12 državah ESP.
Prav tako poudarja učinek finančne krize v teh državah in
predlaga več načinov, na katere bi lahko EU pripomogla k njihovemu
gospodarskemu okrevanju. Čeprav so leto 2008 zaznamovale zahtevne
politične in gospodarske razmere ter je bila zanj značilna
splošna upočasnitev reform, zlasti na področju upravljanja
države, so bile partnerice zelo uspešne na glavnih področjih
sodelovanja, kot so vzdrževanje tesnejših političnih vezi,
povečanje obsega trgovine, intenzivnejše sodelovanje na področju
raziskav in inovacij, večja mobilnost mladih itd. Za okrepitev medsebojnih
vezi sta poskrbela tudi dva nova regionalna okvira sodelovanja, ki dopolnjujeta
razvejene dvostranske odnose. To sta Unija za Sredozemlje in vzhodno
partnerstvo. Strateški dokument dopolnjujejo posamezna poročila vseh
držav, ki imajo oblikovan akcijski načrt
ESP[1], ter
področno poročilo.
„V letu 2008 se je jasno pokazal strateški pomen evropske sosedske
politike. Gospodarska in finančna kriza, siloviti spopadi v naši
soseski ter politična nestabilnost skupaj vplivajo na varnost in blaginjo
državljanov EU. Zato je ključnega pomena, da EU našim sosedam
zagotavlja konkretno, usmerjeno in verodostojno podporo, da se nam bosta varnost
in blaginja obrestovali,“ je dejala Benita Ferrero-Waldner, komisarka za
zunanje odnose in evropsko sosedsko politiko. 
Kljub splošno zahtevnim razmeram (svetovna gospodarska in finančna
kriza, konflikt med Rusijo in Gruzijo avgusta 2008, poseg Izraela v Gazi
decembra 2008 in januarja 2009) so se odnosi EU z njenimi sosedami v letu 2008
še okrepili. Partnerice Evrope so dosegle napredek z gospodarskimi
reformami, z modernizacijo pa svojim družbam zagotovile boljše
priložnosti.
Benita Ferrero-Waldner je še dodala: „Evropska sosedska politika
je bila v letu 2008 tudi v zahtevnih mednarodnih razmerah uspešna. Dodatno
sta jo okrepili dve novi pobudi, namreč Unija za Sredozemlje in vzhodno
partnerstvo. Naše partnerice so na poglavitnih področjih, kot so
trgovina, davčna ureditev in boljše poslovno okolje, znatno
napredovale, vendar pa morajo vložiti še veliko truda, zlasti na
področjih političnih reform, dobrega upravljanja države in
človekovih pravic. ESP bo zato ostala orodje EU za spodbujanje reform v
svoji neposredni soseski.
Okrepitev političnega sodelovanjaArmenija, Azerbajdžan, Gruzija, Moldavija
in Ukrajina so se na povabilo uskladile z veliko večino deklaracij
skupne zunanje in varnostne politike, tako lahko zdaj na mednarodnem
prizorišču nastopajo enotno z EU.
Evropska komisija je sopredsedovala konferenci donatorjev za
Palestince (v letu 2008 so se zavezali zagotoviti
440 milijonov EUR) in podpira politično stabilizacijo in narodno
spravo (reformo volitev) v Libanonu.
EU je imela pri sklenitvi premirja v Gruziji med oboroženim
spopadom z Rusijo temeljno vlogo, podprla je njeno ozemeljsko celovitost, na
območje je hitro poslala svoje opazovalce, zagotovila takojšnjo
humanitarno pomoč notranje razseljenim osebam in podprla ženevske
pogovore za razrešitev konflikta. Evropska komisija je sopredsedovala
konferenci donatorjev za Gruzijo in se zavezala, da bo v obdobju 2008–2010
zagotovila do 500 milijonov EUR.Spodbuda gospodarskemu
povezovanju in trgovinskim izmenjavamUkrajina se je pridružila Svetovni trgovinski organizaciji ter z
EU začela pogajanja o podrobnem in celovitem sporazumu o prosti trgovini
pod okriljem novega pridružitvenega sporazuma (prvi tovrstni sporazum z
vzhodnimi sosedami).
Zaključile so se študije o možnostih prihodnjih podrobnih in
celovitih sporazumov o prosti trgovini z Gruzijo in Armenijo.
Zaključila so se pogajanja o kmetijskih in ribiških proizvodih z
Egiptom, Izraelom, tovrstna pogajanja z Marokom in
Tunizijo pa še potekajo. Začela so se tudi pogajanja z
Egiptom, Marokom in Tunizijo o liberalizaciji storitev ter
o pravici do ustanavljanja.
EU je glavna trgovinska partnerica držav ESP. V letu 2008 je obseg
izvoza v EU iz Egipta, Jordanije, Libanona in
Ukrajine zaznamoval dvomestni porast.Poenostavitev
vizumskih postopkov in boj proti nezakonitemu preseljevanjuSporazumi z Ukrajino in Moldavijo o poenostavitvi vizumskih
postopkov in o ponovnem sprejemu so začeli veljati
1. januarja 2008.
Oktobra 2008 se je začel dialog z Ukrajino o vizumski ureditvi,
da bi se dolgoročno vzpostavil režim brez vizumov. Dialog z
Gruzijo je bil okrepljen z namenom sklenitve sporazumov o poenostavitvi
vizumskih postopkov in o ponovnem sprejemu ter, da bi se vzpostavilo partnerstvo
za mobilnost, ki bi olajšalo zakonito preseljevanje in omogočilo boj
proti nezakonitemu preseljevanju. Takšno partnerstvo za mobilnost se je
sredi leta 2008 začelo z Moldavijo.
Utrjena sta bila politični dialog in varnostno sodelovanje z
Marokom na področju boja proti nezakonitemu preseljevanju. 
Tunizija je posodobila svojo opremo in infrastrukturo, da bi okrepila
mejne kontrole, ter sprejela nove biometrične potne liste, kljub temu pa se
je obseg nezakonitega preseljevanja iz Tunizije v letu 2008 precej
povečal.Sodelovanje na področju pravosodjaZ ustanovitvijo palestinskega inštituta za pravosodno usposabljanje so
se izboljšali pogoji za usposabljanje palestinskih sodnikov in
tožilcev. V Libanonu je v pripravi specializirano usposabljanje za
sodnike, pravnike in sodne uradnike. 
Komisija je palestinski civilni policiji dobavila vozila, s
čimer je znatno povečala njeno učinkovitost. 
Gruzija je zelo napredovala v boju proti korupciji, izboljšanju
pogojev priprtja ter zatiranju mučenja in slabega ravnanja.
Cilj nove zakonodaje v Armeniji o beguncih in azilu je
približevanje k EU in mednarodnim standardom.Nova faza
energetskega sodelovanjaZačela so se pogajanja o pridružitvi Moldavije in
Ukrajine k Pogodbi o ustanovitvi Skupnosti za energijo, kar pomeni, da
bosta morali državi svoje predpise postopno približati pravilom
notranjega energetskega trga EU. 
Financiranje EU, s katerim se zagotavlja posodabljanje reaktorjev
sovjetskega tipa, je bistveno za zanesljivo oskrbo Ukrajine z jedrsko
energijo. Evropska komisija Armenijo še naprej finančno podpira
pri zagotavljanju najnižjih dovoljenih varnostnih standardov v jedrski
elektrarni Medzamor.
EU je z Egiptom, pomembno proizvajalko energije, podpisala memorandum
o soglasju glede sodelovanja na področju energetike.
Azerbajdžan je kot proizvajalka in tranzitna država
strateška partnerica EU v zvezi s kaspijskimi viri nafte in zemeljskega
plina.
Izrael, Palestinska uprava in Evropska komisija so obnovili
tristransko energetsko sodelovanje „Solar for Peace“ (sončna
energija za mir), medtem ko je Palestinska uprava razvila načrte za
sončno elektrarno v Jerichu. 
Srečanje na vrhu Unije za Sredozemlje 13. julija 2008 je kot
prednostno pobudo Unije za Sredozemlje: Barcelonski proces potrdilo načrt
za sončno energijo v Sredozemlju.Okrepitev prometnih
povezavSporazum z Marokom o letalskem prometu, ki velja od leta 2007, je
doslej omogočil 17-odstotno povečanje prometa, saj je bilo
vzpostavljenih 52 novih letalskih povezav in na trg je vstopilo 12 novih
letalskih družb. To znižuje cene vozovnic in razširja
turistično izbiro, hkrati pa prispeva k oblikovanju turizma ter ustvarjanju
delovnih mest. Začela so se pogajanja o podobnem sporazumu z
Ukrajino, načrtovana pa so tudi pogajanja z Gruzijo.Horizontalni sporazumi o letalskem prometu so bili podpisani z
Armenijo, Izraelom in Jordanijo, prav tako pa so se z vsaj
dvema državama začela pogajanja o evro-sredozemskih letalskih
sporazumih.
Na južnem Kavkazu se je začela sanacija železniške proge
Yerevan–Tbilisi (Armenija–Gruzija).
Finančna sredstva iz Sklada za spodbujanje naložb v sosedstvo
podpirajo projekte, kot so tramvaj v Rabatu in gradnja podeželskih cest v
Maroku, posodobitev letališča v Kišinjevu ter sanacija
cest v Moldaviji.In še več...Evropska komisija financira nevladne organizacije in lokalne organe v
Egiptu, Gruziji, Jordaniji, na zasedenem palestinskem
ozemlju, v Tuniziji in Ukrajini.
Namen finančne podpore reformam izobraževalnega sistema v
Maroku je zmanjšanje nepismenosti (zajema 38 % prebivalstva,
večinoma ženske). 
Položaj žensk in varstvo njihovih pravic sta se v
Jordaniji, Tuniziji in Egiptu še izboljšala.Podpora, ki jo zagotavlja EU, je omogočila obnovitev obveznega
zdravstvenega zavarovanja v Maroku in je bistven dejavnik reforme
zdravstva v Moldaviji.
Izboljšanje oskrbe z vodo v Jordaniji, ki jo financira EU, izpolnjuje
potrebe iraških beguncev v regiji Zarka.
Mehanizem Skupnosti na področju civilne zaščite se je v letu
2008 uporabil za pomoč Gruziji po vojni z Rusijo ter za pomoč
Ukrajini in Moldaviji pri obvladovanju uničujočih
poplav. 
Izrael (kot pridružena članica), Egipt,
Jordanija in Maroko so še posebej uspešno sodelovali v
prvih razpisih na podlagi sedmega okvirnega raziskovalnega programa.
Število mladih iz držav ESP, ki opravljajo prostovoljne dejavnosti
v okviru programa EU Mladi v akciji, se je precej povečalo (+87,5 %),
prav tako pa so se pomnožile izmenjave za mlade in mladinske delavce
(+23 %).Unija za Sredozemlje, ki temelji na
barcelonskem procesu, je dala nov polet odnosom med Evropo in njenimi
južnimi sosedami. Evropska komisija je poleg tega predlagala ambiciozno
vzhodno partnerstvo z Armenijo, Azerbajdžanom, Belorusijo, Gruzijo,
Moldavijo ter Ukrajino, ki vsebuje obsežen in zahteven program utrditve
vezi med EU in temi državami.
V letu 2008 se je prav tako povečala pomoč, ki jo EU zagotavlja
partnericam ESP. V primerjavi z letom 2007 se je dodeljeni znesek povečal z
1,67 milijarde EUR na 1,71 milijarde EUR.
Razpoložljivi dokumenti:
Sporočilo Komisije Evropskemu parlamentu in Svetu o
uresničevanju evropske sosedske politike v letu 2008 (Bruselj,
23. aprila 2009) in poročila posameznih držav za
Armenijo, Azerbajdžan, Egipt, Gruzijo, Izrael, Jordanijo, Libanon,
Maroko, Moldavijo, zasedeno palestinsko ozemlje, Tunizijo in Ukrajino ter
področno poročilo o napredku lahko najdete na spletni strani:http://ec.europa.eu/world/enp/documents_en.htm.
Sporočila, v katerih so povzete razmere v posamezni državi, so na
voljo na spodnjih naslovih:Armenija 	MEMO/09/182Azerbajdžan
	MEMO/09/183Egipt
		MEMO/09/179Gruzija
	MEMO/09/184Izrael
		MEMO/09/185Jordanija
	MEMO/09/186Libanon
	MEMO/09/187Maroko
	MEMO/09/188Moldavija
	MEMO/09/180Zasedeno
palestinsko ozemlje MEMO/09/181Tunizija
	MEMO/09/178Ukrajina
	MEMO/09/189
Več informacij o evropski sosedski politiki: http://ec.europa.eu/world/enp/index_en.htm.
[1] Armenija,
Azerbajdžan, Egipt, Gruzija, Izrael, Jordanija, Libanon, Maroko, Moldavija,
zasedeno palestinsko ozemlje, Tunizija in Ukrajina.
