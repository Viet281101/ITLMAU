IP/09/851  Bruselj, 29. maja 2009  Podnebne spremembe: Komisija pozdravlja upad emisij toplogrednih plinov v letu 2007, ko so padle že tretje leto zapored   Evropski okoljski komisar Stavros Dimas je danes pozdravil novico, da so emisije toplogrednih plinov iz EU padle že tretje leto zapored.  Popis emisij, ki ga je pripravila Evropska agencija za okolje za leto 2007, tj. zadnje leto, za katero so na voljo popolni podatki, kaže, da so se emisije EU-15 zmanjšale za 1,6% v primerjavi z letom 2006, gospodarska rast pa je znašala 2,7 %.  Zaradi tega zmanjšanja so emisije v EU-15 za 5,0 % pod njihovimi ravnmi v izhodiščnem letu (v večini primerov je to leto 1990).  S tem je EU-15 na najboljši poti k uresničitvi svojega cilja iz Kjotskega protokola, v skladu s katerim naj bi bile njene emisije v obdobju 2008–2012 v povprečju najmanj za 8 % pod ravnmi iz izhodiščnega leta.  Emisije v EU-27 so se isto leto zmanjšale za 1,2 %, tako da so bile za 12,5 % manjše kot v izhodiščnem letu.  Komisar Dimas je dejal:  „Nedavno zmanjšanje emisij v državah EU-15 nas navdaja z zaupanjem, da bomo uspešno dosegli cilj iz Kjota.  Potem ko je leta 2007 več kot polovica držav članic iz skupine EU-15 še enkrat zabeležila znatna zmanjšanja emisij, je zdaj naš glavni cilj zagotoviti, da se na konferenci v K ø benhavnu decembra doseže za obdobje po letu 2012 ambiciozni sporazum o svetovnem podnebju.  To bo ustvarilo okvir za prihodnja zmanjšanja emisij po vsem svetu v prihodnosti.“   Dodal je še:  „Čeprav je bilo zmanjšanje leta 2007 v državah EU-15 delno posledica ugodnih vremenskih pogojev v nekaterih državah članicah, trend zmanjševanja emisij v zadnjih treh letih kaže, da zdaj proaktivne podnebne politike in ukrepi, sprejeti po Kjotu na nacionalni ravni in na ravni EU, začenjajo prinašati sadove.  Podnebni in energetski paket, sprejet prejšnji mesec, zagotavlja, da bodo v prihodnjih letih dosežena še večja zmanjšanja.“  Emisije se zmanjšujejo kljub gospodarski rasti   Zmanjšanje emisij v EU-15 za 1,6 % med letoma 2006 in 2007 je bilo v nasprotju s povečanjem BDP za 2,7 % v istem obdobju.  To pomeni, da je EU uspelo še bolj zmanjšati povezavo med emisijami in gospodarsko rastjo.  Emisije so se zmanjšale tudi v preteklih dveh letih, in sicer za 0,9 % v letu 2005 in 0,6 % v letu 2006.   Glavni razlogi za zmanjšanje emisij v letu 2007 – skupno 6 4 milijonov ton ekvivalenta CO 2 – so bila zmanjšanja emisij iz gospodinjstev zaradi toplejšega vremena in iz proizvodnih obratov ter obratov za proizvodnjo železa in jekla.  V nasprotju s tem pa so se povečale emisije, povezane s hladilnimi in klimatskimi napravami.   Večina sektorjev je zabeležila zmanjšanje emisij med izhodiščnim letom in letom 2007.  Emisije iz industrijskih procesov so se zmanjšale za 14,1 %, iz proizvodnje energije brez upoštevanja prometnega sektorja za 7,4 %, iz uporabe topil in drugih proizvodov za 23,7 %, iz kmetijstva za 11,3 % in iz odpadkov za 38,9 %.  V nasprotju s tem so se emisije iz prometa nasploh povečale za 23,7 % in tiste iz cestnega prometa za 24,7 %.   Emisije v EU-27 so se v istem letu zmanjšale za 1,2 %. Tako so bile za 12,5 % pod ravnmi izhodiščnega leta, ki v nekaterih državah članicah ni leto 1990, in za 9,3% pod ravnmi leta 1990. Zmanjšanje glede na leto 2006, skupno za 59,4 milijonov ton ekvivalenta CO 2 , se lahko pripiše v glavnem istim vzrokom kot v EU-15. Povečanja emisij v EU-27 so bila zabeležena v prometu, proizvodnji cementa, elektrarnah in toplarnah ter pri hladilnih in klimatskih napravah. Kjotski protokol ne vsebuje emisijskih ciljev za države EU-12, saj te države takrat niso bile članice EU. Vendar ima vsaka od držav EU-12 individualno kjotsko zavezo, da zmanjša emisije za 6 % oziroma 8 % pod ravni izhodiščnega leta, razen Cipra in Malte, ki nimata nobenega ciljnega zmanjšanja. Podatke je zbrala Evropska agencija za okolje in jih predložila Okvirni konvenciji Združenih narodov o spremembi podnebja (UNFCCC). Drugi podatki: Evropska agencija za okolje    www.eea.europa.eu    Priloga  Emisije toplogrednih plinov v ekvivalentih CO 2 (brez ponorov ogljika) v primerjavi s cilji iz Kjotskega protokola za obdobje 2008–2012                DRŽAVA ČLANICA                 1990    Kjotski protokol,    izhodiščno leto 1)   2007    Sprememba 2006-2007     Sprememba 2006-2007    Sprememba 1990-2007   Sprememba izhodiščno leto–2007   Cilji za obdobje 2008–12 na podlagi Kjotskega protokola in „delitve bremen v EU“     (v milijonih ton)   (v milijonih ton)   (v milijonih ton)   (v milijonih ton)   (%)   (%)   (%)   (%)         Avstrija   79,0   79,0   88,0   -3,6    -3,9 %     11,3 %     11,3 %     -13,0 %       Belgija    143,2   145,7   131,3   -5,3    -3,9 %     -8,3 %     -9,9 %     -7,5 %      Danska   69,1   69,3   66,6   -4,4    -6,2 %     -3,5 %     -3,9 %     -21,0 %      Finska   70,9   71,0   78,3   -1,6    -2,0 %     10,6 %     10,3 %     0,0 %      Francija   562,6   563,9   531,1   -10,6    -2,0 %     -5,6 %     -5,8 %     0,0 %      Nemčija   1215,2   1232,4   956,1   -23,9    -2,4 %     -21,3 %     -22,4 %     -21,0 %      Grčija   105,6   107,0   131,9   3,8    2,9 %     24,9 %     23,2 %     25,0 %      Irska   55,4   55,6   69,2   -0,5    -0,7 %     25,0 %     24,5 %     13,0 %      Italija   516,3   516,9   552,8   -10,2    -1,8 %     7,1 %     6,9 %     -6,5 %      Luksemburg   13,1   13,2   12,9   -0,39    -2,9 %     -1,6 %     -1,9 %     -28,0 %      Nizozemska   212,0   213,0   207,5   -1,0    -0,5 %     -2,1 %     -2,6 %     -6,0 %      Portugalska   59,3   60,1   81,8   -2,9    -3,4 %     38,1 %     36,1 %     27,0 %      Španija   288,1   289,8   442,3   9,3    2,1 %     53,5 %     52,6 %     15,0 %      Švedska   71,9   72,2   65,4   -1,5    -2,2 %     -9,1 %     -9,3 %     4,0 %      Združeno kraljestvo   771,1   776,3   636,7   -11,2    -1,7 %     -17,4 %     -18,0 %     -12,5 %      EU-15   4232,9   4265,5   4052,0   -64,0    -1,6 %     -4,3 %     -5,0 %     -8,0 %      Bolgarija   117,7   132,6   75,5   4,2    5,9 %     -35,8 %     -43,0 %     -8,0 %      Ciper   5,5   5,5   10,1   0,2    1,6 %     85,3 %    Se ne uporablja.   Se ne uporablja.     Češka   194,7   194,2   150,8   1,7    1,2 %     -22,5 %     -22,4 %     -8,0 %      Estonija   41,9   42,6   22,0   2,8    14,8 %     -47,5 %     -48,3 %     -8,0 %      Madžarska   99,2   115,4   75,9   -2,9    -3,7 %     -23,5 %     -34,2 %     -6,0 %      Latvija   26,7   25,9   12,1   0,4    3,5 %     -54,7 %     -53,4 %     -8,0 %      Litva   49,1   49,4   24,7   1,9    8,1 %     -49,6 %     -49,9 %     -8,0 %       Malta    2,0   2,0   3,0   0,07    2,3 %     45,7 %    Se ne uporablja.   Se ne uporablja.     Poljska   459,5   563,4   398,9   -0,4    -0,1 %     -13,2 %     -29,2 %     -6,0 %      Romunija   243,0   278,2   152,3   -1,6    -1,0 %     -37,3 %     -45,3 %     -8,0 %      Slovaška   73,3   72,1   47,0   -2,0    -4,1 %     -35,9 %     -34,8 %     -8,0 %      Slovenija   18,6   20,4   20,7   0,2    0,7 %     11,6 %     1,8 %     -8,0 %      EU-27   5564,0   5759,8   5045,1   -59,4    -1,2 %     -9,3 %     12 ,5 %    Se ne uporablja.
