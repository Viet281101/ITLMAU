IP/09/554
Bruselj, 8. aprila 2009Državne pomoči: zadnji
statistični pregled ukrepanja držav članic v boju proti
gospodarski krizi
(glej tudi MEMO/09/160)Evropska komisija je pravkar objavila posebno
izdajo statističnega pregleda državnih pomoči, v katerem se
obravnavajo zlasti ukrepi držav članic v okviru sedanje finančne
in gospodarske krize, ki jih je Komisija pregledala in uskladila. Da bi
države članice zaščitile finančno stabilnost, so uvedle
jamstvene sheme, omejitve tveganj in ukrepe za dokapitalizacijo za finančni
sektor v skupnem znesku 3 000 milijard EUR. Komisija je
objavila tri nova sporočila, v katerih je določen jasen okvir pogojev,
pod katerimi se lahko ti doslej še neuporabljeni ukrepi sprejmejo, hkrati
pa ohrani celovitost enotnega trga in prepreči škodljivo tekmovanje za
subvencije med državami članicami. Poleg tega pa so bile decembra 2008
v začasnem okviru za ukrepe državnih pomoči državam
članicam predstavljene smernice, kako lahko najbolje podprejo gospodarske
družbe in zaposlovanje v realnem gospodarstvu ter preprečijo pretirano
izkrivljanje konkurence. 
Komisarka za konkurenco Neelie Kroes je izjavila: „Izkušnje v
preteklih šestih mesecih so pokazale, da ima nadzor nad državnimi
pomočmi pomembno vlogo pri usklajenem spopadanju z izzivi gospodarske krize
po vsej Evropi. K temu so jasno prispevala preizkušena in preverjena
pravila EU o državnih pomočeh. Po zaslugi ukrepov in včasih
strogih pogojev, ki smo jih uvedli, države članice niso zašle v
past protekcionizma, svojih problemov niso prenesle na druge države
članice, preprečile pa so zlom finančnega sistema. Zdaj pa so na
vrsti finančne institucije, da izboljšajo svoje finančno stanje
in se prestrukturirajo ter tako zagotovijo zanesljivo prihodnost.“
Finančna kriza
Usklajeno ukrepanje držav članic in Komisije je omogočilo
hitro izvedbo ustreznih shem podpore in namenskih ukrepov za spopadanje z izzivi
finančne krize brez neupravičenega izkrivljanja konkurence. Od
septembra 2008 je Komisija sprejela več kot 50 odločitev, zelo pogosto
z rekordno hitrostjo. To je prispevalo k ohranitvi finančne stabilnosti ter
ponovni vzpostavitvi zaupanja v finančnem sektorju in gospodarstvu nasploh,
pa tudi k ohranitvi spodbud za ustrezno sprejemanje tveganj in konkurenco v
prihodnosti. Nadzor nad državnimi pomočmi je pomemben za
preprečevanje tekmovanj za subvencije in zagotavljanje enakih
konkurenčnih pogojev za gospodarske družbe na enotnem trgu. Varuje
interese zdravih finančnih institucij, ki lahko poslujejo brez
državnih pomoči. 
Iz
posebne izdaje statističnega pregleda državnih pomoči izhaja, da
znaša skupni najvišji znesek ukrepov za boj proti krizi v podporo
finančnim institucijam, ki jih je Komisija doslej odobrila, okoli
3 000 milijard EUR. Ta podatek vključuje skupni najvišji
znesek jamstvenih shem (do 2 300 milijard EUR), shem za dokapitalizacijo
(skoraj 300 milijard EUR) ter namenskih ukrepov za reševanje in
prestrukturiranje v korist posameznim bankam in finančnim institucijam
(približno 400 milijard EUR). Dejanski obseg državnih pomoči
bo znatno nižji, zlasti ker državna poroštva običajno
pomenijo le majhen delež zajamčenih zneskov. Nastanek
proračunskih odhodkov je povezan le z dejansko uporabo državnega
poroštva. 
Od začetka oktobra 2008 je Komisija z jasnim okvirom politike
pospešila ukrepe za pomoč boju proti finančni krizi. Med oktobrom
2008 in februarjem 2009 je v tesnem sodelovanju z državami članicami
13. oktobra 2008 sprejela sporočilo o bančništvu (glej IP/08/1495),
5. decembra 2008 sporočilo o dokapitalizaciji (glej IP/08/1901)
in 25. februarja 2009 sporočilo o oslabljenih sredstvih (glej IP/09/322).Realno gospodarstvo 
Proti
koncu leta 2008 je finančna kriza zajela tudi realno gospodarstvo. Komisija
je 17. decembra 2008 ob upoštevanju težav gospodarskih
družb glede dostopa do financiranja sprejela začasni okvir (glej IP/08/1993),
ki državam članicam zagotavlja dodatne možnosti za odpravo
učinkov omejevanja kreditiranja na realno gospodarstvo. Komisija je doslej
odobrila približno 25 državnih ukrepov v 10 državah članicah
za stabilizacijo gospodarskih družb in zaposlovanja v realnem gospodarstvu.Statistični pregled s podrobnimi razpredelnicami in kazalniki za vse
države članice je na voljo na spletni strani Komisije:
http://ec.europa.eu/competition/state_aid/studies_reports/studies_reports.html
pod naslovom „Scoreboard, reports and studies“.
Ukrepi držav članic na področju
državnih pomoči, odobreni v okviru gospodarske in
finančne krize (stanje z dne 31. marca 2009)Država članicaJamstvene shemeSheme za dokapitalizacijoSheme, ki združujejo več ukrepovDrugi ukrepiNedavni namenski ukrepiUkrepi, ki se nanašajo na realno
gospodarstvoBelgijaxxBolgarijaČeškaDanskaxxNemčijaxxxEstonijaIrskaxxGrčijaxŠpanijaxxxFrancijaxxxxItalijaxxCiperLatvijaxxxLitvaLuksemburgxxMadžarskaxxMaltaNizozemskaxxAvstrijaxxPoljskaPortugalskaxxxRomunijaSlovenijaxxSlovaškaFinskaxxŠvedskaxxxZdruženo kraljestvoxxxDodatne
razpredelnice v statističnem pregledu državnih pomoči iz pomladi
2009 vsebujejo podrobnejše informacije, sklicevanja in spletne povezave na
odločbe o državnih pomočeh. Za pregled državnih ukrepov, ki
so bili sprejeti kot odziv na finančno in gospodarsko krizo, glej MEMO/09/111.
