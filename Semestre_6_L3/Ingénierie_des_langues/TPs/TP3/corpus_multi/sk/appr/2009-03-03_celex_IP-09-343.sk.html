IP/09/343
V Bruseli 3. marca 2009Podľa názoru Komisie je
potrebné zabezpečiť lepší prístup
k vysokorýchlostnému internetu s cieľom oživiť
vidiecke oblasti v EurópeKomisia dnes vyhlásila, že pripojenie
30 % vidieckeho obyvateľstva EÚ, ktoré zatiaľ nemá
prístup k vysokorýchlostnému internetu, by malo byť
prioritou v úsilí zabezpečiť do roku 2010
„širokopásmové pripojenie pre všetkých“.
Zvýšenie počtu pripojení na internet je významným
nástrojom na podporu rýchlej hospodárskej obnovy. Komisia dnes
predložila návrh, akým spôsobom by
využila svoje vlastné programy podpory na posilnenie
internetových sietí a služieb vo vidieckych oblastiach,
a k rovnakým opatreniam vyzvala aj členské
štáty. Vďaka dobrému prístupu k internetu je
možné znížiť izolovanosť
poľnohospodárskych podnikov a spoločností vo vidieckych
oblastiach (najmä malých a stredných podnikov – MSP) a
zvýšiť ich konkurencieschopnosť, a to
prostredníctvom prístupu na medzinárodné trhy
a rýchlejšieho a efektívnejšieho spôsobu
obchodovania. Európsky parlament a Rada súčasne
diskutujú o návrhu Komisie poskytnúť ďalšiu
miliardu EUR prostredníctvom Plánu hospodárskej obnovy
Európy, aby sa prístup k vysokorýchlostnému internetu
rozšíril v ešte väčšej miere vo
všetkých regiónoch Európy. 
„V 21. storočí by mnohí z nás mohli
tvrdiť, že bez informačných a komunikačných
technológií sa či už v kancelárii alebo dokonca
doma jednoducho nezaobídeme. Prečo by sa vidiecke oblasti mali
zmieriť s nerovnakým prístupom k tomuto
nástroju?“ vyhlásila dnes Mariann Fisher Boelová,
európska komisárka pre poľnohospodárstvo a rozvoj vidieka.
„Ak chceme mať naozaj prosperujúce a dynamické
vidiecke oblasti, musíme pomôcť každému v snahe
využívať moderné technológie čo
najlepšie.“ 
„Musíme urobiť všetko, čo je v našich
silách, aby sme poskytli internetové technológie
všetkým občanom Európy. Internetové technológie
predstavujú polovicu rastu produktivity v EÚ
a členské štáty si nemôžu dovoliť
pripraviť svoje vidiecke oblasti o možnosti tohto rastu, hlavne
nie v týchto ťažkých časoch hospodárskej
krízy,“ uviedla Viviane Redingová, komisárka pre
informačnú spoločnosť a médiá.
„Širokopásmové pripojenie je nevyhnutným
nástrojom pre podniky vo vidieckych oblastiach, a to najmä pre
MSP, ktoré potrebujú vysokorýchlostné prepojenie na
zvyšok hospodárstva. Vyzývam Radu, aby nám prejavom
výraznej podpory širokopásmového pripojenia pre
všetkých Európanov pomohla zabezpečiť, že
žiadny z týchto podnikov nebude zanedbaný.“
Zatiaľ čo vysokorýchlostné pripojenie na internet
môže využívať priemerne 93 % Európanov,
táto hodnota dosahuje len 70 % vo vidieckych oblastiach
a v niektorých krajinách (ako napríklad
v Grécku, Poľsku, na Slovensku, v Bulharsku a Rumunsku)
má k vysokorýchlostnému širokopásmovému
pripojeniu prístup len 50 % vidieckeho obyvateľstva alebo menej.Komisia v dnes prijatom oznámení uviedla výhody,
ktoré môže podnikom a jednotlivcom vo vidieckych oblastiach
(napríklad poľnohospodárskym podnikom a výrobcom
potravín) priniesť lepší prístup vidieckych
oblastí k moderným informačným a komunikačným
technológiám, ako napríklad k internetu. 
Napríklad 80 % poľnohospodárskych podnikov vo
Švédsku už má prístup na internet a tretina
z nich ho využíva denne (tretina z nich ho takisto
využíva na predloženie žiadostí o poskytnutie
pomoci EÚ).  V ostatných regiónoch, ako napríklad
v Toskánsku (Taliansko) a Maďarsku, však internet
využíva len štvrtina poľnohospodárskych podnikov,
čo sťažuje plánovanie výroby, obchodovanie
s výrobkami a prístup k informáciám o
cenách na medzinárodných trhoch a o predpovedi
počasia alebo ustanovovanie dohôd o spolupráci
s inými trhovými aktérmi. Poľnohospodári nie
sú v tejto situácii jediní: v rámci Európy
využíva služby elektronickej štátnej správy
(napríklad podávanie daňových priznaní) len 22,5 %
ľudí vo vidieckych oblastiach v porovnaní s 32,9 %
ľudí v mestských oblastiach.
Komisia preto vyzýva členské štáty
a regióny vrátane miestnych orgánov, aby zvážili
možnosť prispôsobiť svoje programy rozvoja vidieka tak, aby
v nich venovali primeranú pozornosť informačným
a komunikačným technológiám a pripojeniam na
internet, a to hlavne v rámci priebežného hodnotenia
svojich plánov rozvoja vidieka, ktoré majú byť prijaté
v roku 2010.
Kontext
EÚ rieši „rozdiely v dostupnosti internetu“
v EÚ medzi mestskými a vidieckymi oblasťami
prostredníctvom politiky vidieckeho rozvoja, ktorá je
súčasťou spoločnej poľnohospodárskej politiky.
Členské štáty a regióny môžu
vynakladať finančné prostriedky EÚ na modernizáciu
poľnohospodárskych podnikov prostredníctvom používania
nových technológií, na odbornú prípravu,
starostlivosť o životné prostredie, zakladanie nových
podnikov a na zabezpečovanie základných služieb vo
vidieckych oblastiach.
Okrem toho je približne 15 miliárd EUR použitých na
prioritné oblasti v súvislosti s informačnými
a komunikačnými technológiami v rámci
kohéznej politiky EÚ na roky 2007 – 2013, napríklad na
elektronické verejné služby a na internetovú
infraštruktúru. Časť z týchto prostriedkov sa
použije vo vidieckych oblastiach.
Komisia
28. januára 2009 v súlade so závermi zasadnutia
Európskej rady z decembra 2008 navrhla vyčleniť
ďalšie prostriedky vo výške 1 miliardy EUR na
investície do širokopásmového pripojenia ako
súčasť svojho Plánu hospodárskej obnovy Európy,
a to s cieľom dosiahnuť 100 % mieru pokrytia
v súvislosti s vysokorýchlostným internetom so
širokopásmovým pripojením v Európe (MEMO/09/35).
Komisia okrem prijatia dnešného oznámenia o lepšom
prístupe vidieckych oblastí k moderným informačným
a komunikačným technológiám organizuje aj konferenciu
EÚ venovanú problematike širokopásmového pripojenia,
ktorá sa uskutoční 2. – 3. apríla 2009
v Turíne (Taliansko). Táto udalosť bude pre Komisiu,
orgány na vnútroštátnej a regionálnej úrovni
a iné zainteresované strany príležitosťou na
diskusiu o zvýšených investíciách EÚ do
širokopásmového pripojenia v rámci plánu EÚ
v oblasti obnovy a politík, ktoré prispejú k
dosiahnutiu 100 % pokrytia v prípade širokopásmového
pripojenia vo vidieckych oblastiach.
Dnešné oznámenie o lepšom prístupe vidieckych
oblastí k moderným IKT je k dispozícii na webovej
stránke: 
http://ec.europa.eu/agriculture/rurdev/employment/ict/index_en.htmMEMO/09/92Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[  ]
Note: No data for rural areas in Malta and Cyprus
Source: Rural development statistical report 2008, European
Commission
