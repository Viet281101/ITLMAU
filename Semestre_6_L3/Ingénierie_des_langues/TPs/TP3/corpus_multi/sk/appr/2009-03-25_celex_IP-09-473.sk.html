IP/09/473
V Bruseli 25. marca 2009Používanie mobilov narastá,
spotrebiteľské ceny klesajú: Správa Komisie
hovorí, že európskemu telekomunikačnému sektoru sa
darí napriek hospodárskemu poklesuEurópa je svetový leader v oblasti
služieb mobilnej telefónie, ktoré jej obyvatelia v roku 2008
využívali na 119 % (7 % nárast oproti roku 2007), s
výrazným predstihom pred USA (87 %) a Japonskom (84 %).
Toto zistenie obsahuje dnes uverejnená správa Komisie o pokroku
jednotného trhu s telekomunikáciami. Napriek hospodárskej
kríze európsky telekomunikačný sektor (tvoriaci asi 3 % HDP
EÚ) v roku 2008 ďalej rástol, pričom  jeho príjmy sa
odhadujú na vyše 300 miliárd EUR, čo je o 1,3 % viac v
porovnaní s rokom 2007, a predstihol zvyšok hospodárstva (s
nárastom len o 1 %). Najväčší prínos z
hospodárskej súťaže v sektore pociťujú
spotrebitelia: platia menej a za svoje peniaze dostávajú
väčšiu hodnotu. Vďaka opatreniu EÚ priemerné
účty za mobilné telefóny v roku 2008 klesli z 21,48 EUR na
18,49 EUR a 75 % európskych spotrebiteľov má teraz
internetové pripojenie s rýchlosťou 2 megabity za sekundu či
vyššou (čo napríklad umožňuje sledovanie
televízie cez internet). Správa Komisie však zároveň
varuje, že ak sa nezlepší koordinácia na úrovni
EÚ, jednotný trh s telekomunikáciami by mohla ohroziť
nejednotná vnútroštátna regulácia.
„Európa je svetadiel najvýraznejšie orientovaný
na mobilné komunikácie a stále viac ľudí
využíva mobilné telefóny a mobilné
širokopásmové služby. Napriek svetovej hospodárskej
kríze európski spotrebitelia komunikujú viac ako kedykoľvek
predtým pomocou telefónov a internetu. To je dobrá správa
pre sektor, ktorý môže Európe pomôcť
čeliť poklesu,“ povedala Viviane Redingová, komisárka
EÚ pre telekomunikácie. „Nesmieme však zaspať na
vavrínoch. Musíme posilniť nezávislosť
národných regulačných orgánov. Potrebujeme aj
spravodlivejšiu hospodársku súťaž medzi
prevádzkovateľmi pevných liniek a mobilnými operátormi
vzhľadom na rastúce zbližovanie pevnej a mobilnej telefónie.
A konečne musíme zabrániť obchádzaniu pravidiel
EÚ, ktoré by mohlo poškodiť náš jednotný trh.
Obzvlášť ma znepokojuje, že mnohé národné
regulačné orgány si volia vlastné spôsoby regulovania
vysokorýchlostných internetových sietí. Cesta k spravodlivej
hospodárskej súťaži a investíciám do týchto
sietí nevedie cez 27 rozličných riešení
zväčša uprednostňujúcich domácich
šampiónov, ale cez otvorené trhy, právnu istotu a
rovnaké príležitosti pre všetkých investorov a
operátorov.“
Dnešná správa Komisie je aktuálnym obrazom
európskeho trhu s telekomunikáciami a stavu hospodárskej
súťaže v 27 členských štátoch EÚ.Sektor rastie výraznejšie než zvyšok
hospodárstva
Odhaduje sa, že sektor telekomunikácií v EÚ v roku 2008
zaznamenal nárast o 1,3 %, čím prevýšil
celkový hospodársky rast reálneho HDP na úrovni 1 %. Aj
naďalej utlmuje infláciu pri ešte vždy klesajúcich
cenách väčšiny štandardných komunikácií
(ako sú telefonické hovory alebo surfovanie na webe). 
Mobily: spotrebitelia platia o 34,5 % menej než pred piatimi
rokmi
Trh s mobilnými zariadeniami zostal aj v roku 2008
najdynamickejším segmentom telekomunikácií.
Využívanie mobilných telefónov narástlo zo 112 %
populácie v roku 2007 na 119 % v roku 2008. V Taliansku, Litve a
Luxembursku presahuje 140 %. Priemerný trhový podiel vedúcich
operátorov klesol za minulý rok o 3 %, čo naznačuje
zvýšenú hospodársku súťaž na trhu. V
dôsledku toho spotrebitelia strávili viac času telefonovaním
a posielaním SMS za ceny najmenej o 34,5 % nižšie než v roku
2004. 
Krajiny EÚ sú svetovým lídrom v oblasti
vysokorýchlostného internetu
Počet pevných širokopásmových internetových
pripojení v EÚ rastie: v roku 2008 o 14 miliónov, takže
celkový počet presiahol 114 miliónov. Dánsko a Holandsko
sú svetovými lídrami v oblasti širokopásmového
pripojenia, využíva ho vyše 35 % populácie. Spolu so
Švédskom, Fínskom, Spojeným kráľovstvom,
Luxemburskom, Belgickom, Nemeckom a Francúzskom predstihli USA, ktoré
v júli 2008 dosiahli úroveň využívania 25 %. 
Došlo aj k nárastu mobilných širokopásmových
služieb, pričom počet pripojení teraz predstavuje 13 %
populácie EÚ. Mobilné širokopásmové pripojenie
využívajúce dátové karty a USB modemy sa stáva
reálnou alternatívou pevného širokopásmového
pripojenia v krajinách ako Rakúsko (počet pripojení
zodpovedajúci 11,4 % populácie), Fínsko (9,1 %) a Portugalsko
(8,3 %).
Väčší počet spotrebiteľov mení svojho
operátora 
V roku 2008 20,5 milióna spotrebiteľov zmenilo telefónneho
operátora, pričom si mohli ponechať svoje staré
číslo pevnej linky alebo mobilu. Od roku 2003, kedy sa zaviedla
možnosť zmeny operátora, túto možnosť využilo
asi 84 miliónov účastníkov (17 % občanov EÚ). 
Jednotný európsky trh s telekomunikáciami má ešte
vždy problémy
V dnešnej správe sa konštatovalo aj to, že
nejednotnosť regulácie v rôznych krajinách EÚ
naďalej bráni vytvoreniu skutočného jednotného trhu pre
telekomunikačných operátorov a spotrebiteľov.Nezávislé vnútroštátne telekomunikačné
regulačné orgány sú nevyhnutné na zaistenie
spravodlivej a účinnej regulácie, no zatiaľ nie sú
realitou vo všetkých 27 krajinách EÚ. V prípade Litvy,
Lotyšska a Rumunska prebieha konanie pre porušenie právneho
poriadku Spoločenstva, proti Poľsku už bola podaná
žaloba na Európskom súdnom dvore. 
Nejednotná regulácia týkajúca sa podobných
problémov hospodárskej súťaže môže pre
telekomunikačných operátorov, najmä pre rastúci
počet spoločností ponúkajúcich svoje služby v
niekoľkých krajinách alebo v blízkom zahraničí,
predstavovať dodatočné bremeno. 
Rozdielne prístupy k regulácii nových optických
sietí by mohli narušiť hospodársku súťaž
medzi operátormi na jednotnom trhu a viesť k regulačnej neistote
v súvislosti s novými investíciami. Zdá sa dokonca, že
niektoré regulačné orgány prijímajú rozhodnutia
spôsobom, ktorý sa pokúša obchádzať pravidlá
EÚ (IP/08/2060).
-		Naďalej pretrvávajú výrazné rozdiely
medzi výškou poplatkov, ktoré si operátori
účtujú za prepojenie hovoru z inej siete (od 0,02 EUR na Cypre po
0,16 EUR v Bulharsku).Zatiaľ čo spotrebiteľovi v Írsku alebo na Malte
trvá zmena mobilného operátora v prípade, ak si chce
ponechať svoje pôvodné číslo, iba 1 deň, v
Poľsku ešte vždy musí čakať 30 dní, v
Taliansku 15 a na Slovensku 14.Materiály pre
médiá s novou správou Komisie o pokroku na jednotnom trhu s
telekomunikáciami, odpoveďami na najčastejšie otázky a
stručnými štatistickými prehľadmi o každej krajine
EÚ sú k dispozícii na: 
http://ec.europa.eu/information_society/newsroom/cf/itemlongdetail.cfm?item_id=4784MEMO/09/129MEMO/09/132Annex: 
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management ConsultantsStatus of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)
[  ]Mobile number
portability – days required to port number[  ]Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
