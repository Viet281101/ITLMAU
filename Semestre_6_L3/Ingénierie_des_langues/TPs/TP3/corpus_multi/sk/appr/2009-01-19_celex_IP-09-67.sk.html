IP/09/67
V Bruseli 19. januára 2009Predbežná prognóza na roky
2009 – 2010: pokles je výraznejší, rast sa však
obnoví pred koncom roka 2009V roku 2009 sa v Európskej
únii očakáva pokles rastu HDP o 1,8 %, pred miernym
oživením v roku 2010 na 0,5 %. Je to výsledkom vplyvu zosilnenej
finančnej krízy na reálne hospodárstvo, z toho
vyplývajúceho celosvetového útlmu, ktorý sa prejavuje
výrazným obmedzením svetového obchodu a výrobnej
kapacity a v niektorých krajinách korekciou trhu
 s nehnuteľnosťami. Spotreba verejnej správy a
verejné investície však poskytnú úľavu.
Skutočnosť, že inflačné tlaky zoslabli, takisto
prispieva k súkromnej spotrebe. Diskrečné daňové
opatrenia oznámené v období od augusta 2008 spôsobia
tohtoročné obmedzenie zníženia rastu HDP zhruba o 0,75
percentuálneho bodu. Závažnosť hospodárskeho útlmu
bude mať  v období, na ktoré sa vzťahuje táto
prognóza, významný vplyv na zamestnanosť a verejné
financie.  
„Opatrenia na stabilizáciu finančného trhu,
uvoľnenie menových politík a plány na hospodársku
obnovu nám umožnia pozastaviť zhoršovanie hospodárskej
situácie v tomto roku a vytvoriť podmienky na postupné
oživenie v druhej polovici roka. Hlavnou prioritou je dosiahnuť
účinné pôsobenie týchto opatrení:
zlepšiť toky úverov za prijateľné ceny a rýchlo
realizovať balíčky fiškálnych stimulov, aby sa
podporili investície a súkromná spotreba.  Na zvýšenie
dôvery je takisto veľmi dôležité, aby sa
členské štáty úplne jasne zaviazali, že
zvrátia zhoršovanie verejných financií, len čo sa
vrátime do zvyčajných hospodárskych pomerov, aby sa zaistila
strednodobá a dlhodobá udržateľnosť verejných
financií“, povedal Joaquín Almunia, komisár pre
hospodárske a menové záležitosti.
Podľa predbežnej prognózy, ktorá bola dnes
uverejnená sa odhaduje, že hospodársky rast v roku 2008 poklesol
v EÚ aj v eurozóne približne na 1 % z úrovne tesne pod 3 % v
roku 2007[1]. V roku 2009 sa v
obidvoch oblastiach očakáva výrazný pokles reálneho HDP
o 1,8 % v EÚ a 1,9 %, v eurozóne a to predtým, ako sa v roku 2010
dosiahne oživenie  asi o 0,5 %.   
Tohtoročná recesia celosvetového hospodárstva
Predpokladá sa, že v poslednom štvrťroku roku 2008
hospodárska činnosť na celom svete výrazne poklesla. Pokles,
ktorý sa odráža v nedávno zisťovaných údajoch
okrem iného naznačuje, že táto slabosť v
krátkodobom horizonte pravdepodobne pretrvá. Očakáva sa,
že hospodársky útlm bude mať široký rozsah a
že bude stále viac negatívne ovplyvňovať
hospodárstva vznikajúcich trhov. Odhaduje sa, že sa rast
celosvetového HDP počas celého roka 2009 spomalí na 0,5
% (z úrovne 3,3 % v roku 2008 a výnimočne silného priemeru 5
% v rokoch 2004 – 2007). Očakáva sa, že od druhej polovice
roku 2009 začne celosvetový rast postupne, hoci mierne silnieť v
dôsledku zlepšujúcej sa situácie na finančnom trhu a
vzrastajúceho vplyvu uvoľňovania makroekonomickej politiky (a to
nielen v USA).  Očakáva sa, že celosvetový rast HDP
dosiahne v roku 2010 približne 2,75 %.  
Ťažký úder aj pre hospodárstvo EÚ
V treťom štvrťroku roku 2008 poklesol HDP v eurozóne aj v
EÚ o 0,2 %.  Naznačuje to, že eurozóna prvýkrát
vstúpila do technickej recesie, pretože sa HDP znížil v
dvoch po sebe nasledujúcich štvrťrokoch. Vzhľadom na
ďalší prepad v zistených údajoch
týkajúcich sa jednotlivých odvetví a krajín a
výrazné zhoršenie ďalších hlavných
ukazovateľov v štvrtom štvrťroku sa počas prvého
polroka tohto roka očakáva pokračujúci pokles HDP.
Predpokladá sa, že pokles bude mať v jednotlivých
krajinách široký rozsah v dôsledku prejavovania sa
finančnej krízy, globálneho cyklu a v niektorých
štátoch aj krízy v oblasti nehnuteľností.
Očakáva sa, že pokles súkromného a čistého
zahraničného dopytu bude pre rast HDP výraznou
záťažou, pričom úľavu bude predstavovať len
spotreba verejnej správy a verejné investície.
Najmä súkromné investície, ktoré boli hlavnou hnacou
silou rastu, čelia v dôsledku výrazného poklesu v miere
využitia kapacity, zhoršenia hospodárskeho výhľadu a
prísnejších podmienok financovania náhlemu spomaleniu.
Vzrastajúca nezamestnanosť a deficity
Situácia na trhu práce sa v roku 2008 začala vo
väčšine členských štátov zhoršovať.
Vzhľadom na spomalenú reakciu na zmeny v raste HDP sa
očakáva, že rast zamestnanosti nadobudne tohto roku
negatívny trend a že zamestnanosť v EÚ klesne o 3,5
milióna pracovných miest. V dôsledku toho sa očakáva
zvyšovanie miery nezamestnanosti v EÚ v roku 2009 na 8,75 % (a na 9,25
% v eurozóne) a jej ďalšie zvyšovanie v roku 2010.
Očakáva sa, že zhoršený výhľad
ovplyvní aj verejné financie, ktoré utrpia zvrat, pokiaľ ide
o neočakávané výnosy dosahované v minulosti,
všeobecne daňovo chudobnejšiu skladbu rastu a dosah
dôležitých diskrečných opatrení prijatých
a/alebo oznámených členskými štátmi (ktoré v
období vypracovania tejto prognózy dosahovali približne 1 % HDP v
EÚ na rok 2009). Očakáva sa preto, že celkový deficit v
EÚ sa v tomto roku viac než zdvojnásobí na 4,5 % v roku 2009
(z približne 1,75 % na 4 % v eurozóne). 
Očakáva sa rýchly pokles inflácie
Inflačné tlaky sa rýchlo znižujú. Výrazný
rast cien komodít, ktorý viedol k vyvrcholeniu inflácie v
roku 2008, zaznamenal odvtedy náhly zvrat v kontexte rýchleho
oslabovania výhľadov rastu pre EÚ a celosvetové
hospodárstvo ako aj zhoršujúcich sa trhov práce. Tieto
aspekty tvoria pozadie významného zníženia výhľadu
inflácie v porovnaní s jesenným odhadom. Teraz sa v obidvoch
oblastiach očakáva pokles inflácie v spotrebiteľských
cenách v EÚ z 3,7 % v roku 2008 (3,3 % v eurozóne) približne
na 1,2 % v roku 2009 (1,0 % v eurozóne) a tesne pod úroveň 2 % v
roku 2010.
Značná neistota v súčasnej kritickej
situácii
Túto prognózu znovu obklopuje výnimočná neistota,
keďže svetové hospodárstvo čelí od druhej svetovej
vojny najhoršej kríze. Riziká v rastovom výhľade
sú vyvážené. Na jednej strane existuje riziko
klesajúceho trendu v závislosti od toho, aký vplyv bude mať
finančná kríza (aj v odvetví nehnuteľností) a
aká silná bude negatívna spätná väzba medzi
hospodárskymi odvetviami financií a nehnuteľností. Na druhej
strane by mohol byť rast silnejší, ako sa očakáva, ak
by napr. fiškálne balíčky obnovili dôveru investorov a
spotrebiteľov rýchlejšie, ako sa predpokladá. Vzhľadom
na vývoj cien komodít a celosvetové zhoršenie
hospodárskych vyhliadok sa riziká ovplyvňujúce
výhľad inflácie takisto javia vyrovnané. 
Podrobnejšia správa je k dispozícii na: 
http://ec.europa.eu/economy_finance/thematic_articles/article13727_en.htmFigures and graphics available in PDF and WORD PROCESSED[1] Komisia zvyčajne
uverejňuje svoje predbežné prognózy vo februári
týkajúce sa inflácie a rastu v danom roku a to len pre sedem
najväčších hospodárstiev EÚ. Predmetný
dokument má skôr črty jarných a jesenných prognóz
a je vypracovaný vzhľadom na výnimočne rýchlo sa
zhoršujúcu hospodársku situáciu a výhľad od jesene
ako aj na významnosť odraziť túto skutočnosť
v každoročnom hodnotení programov stability a
konvergenčných programov členských štátov.
