IP/09/571
V Bruseli 14. apríla 2009Viviane Redingová, komisárka
EÚ: Ochrana súkromia občanov sa musí stať v
digitálnom veku prioritouVo videopríhovore uverejnenom dnes ráno
na jej webovej stránke Viviane Redingová, komisárka
Európskej únie pre informačnú spoločnosť a
médiá, povedala, že Európania musia mať právo
kontrolovať, ako sa používajú ich osobné
informácie a že Komisia urobí opatrenia vždy, keď
členský štát EÚ nezabezpečí, aby tieto
nové technológie, ako napríklad reklama na základe
ľudského správania, inteligentné čipy na
báze RFID, alebo online sociálne siete rešpektovali toto
právo. 
„Európania musia mať právo kontrolovať, ako sa
používajú ich osobné informácie,“ uviedla
Viviane Redingová, komisárka EÚ pre informačnú
spoločnosť a médiá a oznámila niekoľko
oblastí, v ktorých je Komisia pripravená konať, aby toto
právo zachovala, keďže pomocou technologických trendov je
ľahšie osobné informácie používať a
zneužívať. Varovala, že EÚ zakročí v
prípade, že členské štáty neimplementujú
pravidlá EÚ týkajúce sa zabezpečenia ochrany
súkromia a požiadavky predchádzajúceho súhlasu
dotknutej osoby so spracovaním jej osobných údajov.
„Európske pravidlá ochrany súkromia sú
jasné: osobné informácie sa môžu
používať iba po predchádzajúcom súhlase dotknutej
osoby. Nesmieme sa vzdať tejto základnej zásady a nechať
monitorovať, skúmať a zaznamenávať všetky
naše informácie výmenou za prísľub
„relevantnejšej“ reklamy! Rozhodne zakročím vtedy,
keď si členská krajina EÚ nesplní túto
povinnosť,“ uviedla komisárka Redingová vo svojom
videopríhovore. 
Viviane Redingová takisto varovala, že
rádiofrekvenčná identifikácia (RFID), teda inteligentné
čipy zabudované do výrobkov vysielajúce rádiové
signály, by naplnili svoj ekonomický potenciál iba vtedy,
„keby ich používali zákazníci, a nie keby sa
používali na zákazníkoch. Žiadny Európan by nemal
pri sebe nosiť čip bez toho, aby presne vedel, na čo sa
používa, a aby mal možnosť ho kedykoľvek
odstrániť alebo vypnúť.“ 
Komisárka takisto vyzýva spoločnosti prevádzkujúce
sociálne siete, aby posilnili online ochranu súkromia:
„Podľa môjho názoru musí byť súkromie
vysokou prioritou pre poskytovateľov sociálnych sietí a ich
používateľov. Som presvedčená, že
prinajmenšom profily maloletých osôb musia byť
prednastavené ako súkromné a nedostupné pre internetové
vyhľadávacie programy. Európska komisia už stránky so
sociálnymi sieťami vyzvala, aby prostredníctvom
samoregulácie opatrne nakladali s profilmi maloletých osôb. Ak to
bude nutné, som pripravená v tom pokračovať aj
prostredníctvom nových pravidiel.“
Kontext
V smernici EÚ o súkromí a elektronických
komunikáciách sa od členských štátov EÚ
vyžaduje, aby na základe zákazu nezákonného
narušovania a dohľadu bez súhlasu dotknutých osôb
zabezpečili dôvernosť komunikácií (článok 5
ods. 1 smernice
2002/58/ES). V smernici EÚ o ochrane údajov sa bližšie
uvádza, že osoba musí slobodne súhlasiť a byť
informovaná pred tým, ako sa spracujú jej osobné
informácie (článok 2 písm. h) smernice
95/46/ES). 
Vo
februári tohto roku Komisia sprostredkovala dohodu
medzi 17 najväčšími spoločnosťami
prevádzkujúcimi sociálne siete týkajúcu sa
zvýšenia súkromia, a to najmä maloletých osôb,
pokiaľ ide o webové stránky sociálnych sietí (IP/09/232).
V tejto dohode spoločnosti uznávajú svoju zodpovednosť za
bezpečnosť detí a zaviazali sa k tomu, že
používateľom umožnia a budú ich vyzývať, aby
bezpečným spôsobom pristupovali k osobným
informáciám a súkromiu. Koncom tohto mesiaca tieto
spoločnosti budú informovať Komisiu o svojich
jednotlivých bezpečnostných politikách
a o praktickej realizácii zásad podľa dohody.
Videopríhovor komisárky Redingovej je k dispozícii
na:
http://ec.europa.eu/commission_barroso/reding/video/index_en.htm
