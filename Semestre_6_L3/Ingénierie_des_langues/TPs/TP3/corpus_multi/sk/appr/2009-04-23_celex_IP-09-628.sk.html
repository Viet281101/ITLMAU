IP/09/628
V Bruseli 23. apríla 2009Komisia víta prijatie balíka
opatrení týkajúcich sa klímy a energetikyEurópska komisia víta dnešné
oficiálne prijatie balíka opatrení a právnych predpisov
týkajúcich sa klímy a energetiky, ktoré majú za
cieľ znížiť emisie CO2 z
nových automobilov a palív pre dopravu. Opatrenia, ktoré
boli odsúhlasené v decembri, upevnia postavenie Európy na ceste
k dosiahnutiu nízkouhlíkového hospodárstva a
zvýšia  energetickú bezpečnosť.  V balíku sa
stanovujú právne záväzné ciele na dosiahnutie
zníženia množstva emisií skleníkových plynov do
roku 2020 o 20 % v porovnaní s ich množstvom v roku 1990 a
zvýšenia podielu energie z obnoviteľných zdrojov v
rámci rovnakého časového obdobia na 20 %. Prijaté
opatrenia zároveň umožnia dosiahnuť cieľ EÚ,
ktorým je zlepšenie energetickej účinnosti o 20 % v
rámci rovnakého časového horizontu. Prijatím tohto
balíka opatrení sa Európa stáva prvým regiónom vo
svete, ktorý zavádza takéto ďalekosiahle právne
záväzné ciele v oblasti klímy a energetiky. Uvedené
opatrenia predstavujú významný prínos k dosiahnutiu
ambicióznej dohody o klíme na konferencii OSN, ktorá sa
uskutoční v decembri.
Predseda Komisie José Manuel Barroso uviedol: „Dnes sme dosiahli
dohodu v oblasti, ktorá je jednou
z najväčších priorít tejto Komisie. Balík
opatrení týkajúcich sa energetiky a zmeny klímy predstavuje
skúšku schopnosti Európy konať v prospech svojich
občanov. Spoločne s dohodou o posilnení vnútorného trhu
EÚ s energiou, ktorá sa včera dosiahla, sme podnikli
významný krok vpred na ceste k zvyšovaniu energetickej
účinnosti a bezpečnosti a posilneniu postavenia Európy v
rámci novej medzinárodnej dohody o klíme plánovanej na
koniec tohto roka“.
Tento balík opatrení je splnením záväzkov
vedúcich predstaviteľov EÚ znížiť množstvo
emisií skleníkových plynov do roku 2020 aspoň o 20 % v
porovnaní s ich množstvom v roku 1990 a zvýšiť
v rovnakom období podiel spotreby energie z obnoviteľných
zdrojov na 20 %. Takisto prispieva k dosiahnutiu cieľa, ktorým je 
zvýšenie energetickej účinnosti o 20 %. 
Balík opatrení vytvára základ pre nárast
znižovania emisií z 20 % na 30 % v rámci uspokojivej
medzinárodnej dohody o klíme, na základe ktorej iné
rozvinuté a rozvojové krajiny prispievajú k obmedzeniu
množstva celosvetových emisií spravodlivým dielom.
Medzinárodná dohoda by sa mala uzavrieť na konferencii OSN o
klíme, ktorá sa bude konať v decembri v Kodani.
Balík opatrení týkajúcich sa klímy a energetiky
tvoria štyri právne dokumenty:smernica, ktorou sa upravuje systém obchodovania s emisnými
kvótami EÚ (EÚ ETS) a ktorá sa vzťahuje na
približne 40 % emisií skleníkových plynov EÚ;
rozhodnutie o „spoločnom úsilí“, v ktorom sa
ustanovujú záväzné vnútroštátne ciele
týkajúce sa množstva emisií zo sektorov, na ktoré sa
nevzťahuje EÚ ETS (pozri prílohu);
smernica, v ktorej sa stanovujú záväzné ciele pre
jednotlivé členské štáty týkajúce sa
zvýšenia podielu energie z obnoviteľných zdrojov
v štruktúre energetických zdrojov (pozri prílohu);
smernica, ktorou sa vytvára právny rámec pre
bezpečné využívanie technológií na
zachytávanie a ukladanie uhlíka, ktoré je zároveň
prijateľné pre životné prostredie.Balík
opatrení dopĺňajú dva ďalšie právne akty
schválené v rovnakom čase:nariadenie, v ktorom sa ustanovuje povinnosť znížiť
postupne emisie CO2 z nových automobilov v období rokov
2012 až 2015 na priemerne 120 g/km a do roku 2020 na 95 g/km. Toto
samotné opatrenie prispeje k zníženiu množstva emisií,
ktoré sa požaduje v sektoroch mimo systému ETS, o viac ako
tretinu;
revízia smernice o kvalite palív, v ktorej sa od
dodávateľov palív požaduje zníženie emisií
skleníkových plynov z výrobného reťazca palív
do roku 2020 o 6 %. Ďalšie kroky
Šesť právnych aktov nadobudne účinnosť 20
dní po uverejnení v Úradnom vestníku EÚ, ktoré je
naplánované na máj.
Ďalšie
informácie 
Ďalšie podrobnosti o balíku opatrení a
doplňujúcich  právnych predpisoch nájdete na: IP/08/1998
a krátke písomné správy na:
Systém EÚ na obchodovanie s emisnými kvótami: MEMO/08/796Spoločné úsilie: MEMO/08/797
Obnoviteľné zdroje energie MEMO/08/33
Zachytávanie a ukladanie uhlíka: MEMO/08/798
CO2 z osobných vozidiel: MEMO/08/799
Kvalita paliva: MEMO/08/800
Stránka Európskej komisie o opatreniach na ochranu
klímy :
http://ec.europa.eu/climateaction
Príloha 
Právne záväzné ciele, ktoré
majú členské štáty dosiahnuť do roku 2020Zmena v množstve emisií zo sektorov, na ktoré
sa nevzťahuje EÚ ETS (v porovnaní s množstvom v roku
2005)Podiel obnoviteľných zdrojov energie na celkovom
dopyte po energii v roku 2020AT-16,0 %34 %BE-15,0 %13 %BG20,0 %16 %CY-5,0 %13 %CZ9,0 %13 %DK-20,0 %30 %EE11,0 %25 %FI-16,0 %38 %FR-14,0 %23 %DE-14,0 %18 %EL-4,0 %18 %HU10,0 %13 %IE-20,0 %16 %IT-13,0 %17 %LV17,0 %40 %LT15,0 %23 %LU-20,0 %11 %MT5,0 %10 %NL-16,0 %14 %PL14,0 %15 %PT1,0 %31 %RO19,0 %24 %SK13,0 %14 %SI4,0 %25 %ES-10,0 %20 %SE-17,0 %49 %UK-16,0 %15 %
