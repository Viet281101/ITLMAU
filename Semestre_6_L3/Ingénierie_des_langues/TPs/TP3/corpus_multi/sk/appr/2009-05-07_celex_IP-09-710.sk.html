IP/09/710
V Bruseli 7. mája 2009Telekomunikácie: Komisia
koná v oblasti poplatkov za ukončenie volania s cieľom
posilniť hospodársku súťažEurópska komisia dnes vydala pre
telekomunikačné regulačné orgány v EÚ jasné
usmernenie o metóde založenej na nákladoch, ktorá sa má
použiť pri výpočte poplatkov za ukončenie volania
– veľkoobchodných poplatkov, ktoré si účtujú
operátori za spojenie volania zo siete iného operátora,
ktoré sú súčasťou telefónneho účtu
každého zákazníka. Usmernenie má formu
„odporúčania“, ktoré sú
národné regulačné orgány povinné
„maximálne zohľadniť“. V odporúčaní sa
konkrétne uvádza, že poplatky za ukončenie volania na
vnútroštátnej úrovni by mali byť založené len
na skutočných nákladoch, ktoré vzniknú efektívnemu
operátorovi za nadviazanie spojenia. Odstránenie cenových
deformácií medzi telefónnymi operátormi  v celej EÚ
zníži spotrebiteľské ceny hlasových volaní v
rámci členských štátov, ako aj medzi nimi, pričom
podnikoví zákazníci a domácnosti ušetria v rokoch 2009
– 2012 aspoň 2 miliardy EUR, a podporí investície a
inovácie v celom telekomunikačnom odvetví. Poplatky za
ukončenie volania v mobilnej sieti boli v EÚ v roku 2008 veľmi
rozdielne a pohybovali sa od 2,00 eurocentov za minútu (na Cypre) do 15
eurocentov za minútu (v Bulharsku). Poplatky za ukončenie volania v
mobilnej sieti (v priemere 8,55 eurocentov za minútu) sú
zároveň zvyčajne desaťkrát vyššie ako
poplatky za ukončenie volania v pevnej sieti (v priemere sa pohybujú
od 0,57 do 1,13 eurocentov za minútu). Z dôvodu
vyšších poplatkov za ukončenie volania v mobilnej sieti je
pre operátorov pevných sietí a malých mobilných
operátorov ťažšie súťažiť s
veľkými mobilnými operátormi. Tieto rozdiely a
líšiace sa prístupy k regulácii poškodzujú
jednotný trh a konkurencieschopnosť Európy. 
„Napriek
úsiliu, ktoré vyvinuli niektoré národné
regulačné orgány s cieľom priblížiť poplatky
za ukončenie volania k ich skutočným nákladom, sú tieto
poplatky v celej EÚ naďalej veľmi rôznorodé a medzi
poplatkami za ukončenie volania v pevnej a mobilnej sieti sú
veľké rozdiely. Nie je to v súlade s rastúcim
zbližovaním sa služieb pevnej a mobilnej siete a môže
to viesť k vážnemu narušeniu hospodárskej
súťaže medzi členskými štátmi a
operátormi,“ povedala Viviane Redingová,
komisárka EÚ pre telekomunikácie. „Komisia sa dnes
rozhodla zasiahnuť proti týmto narušeniam hospodárskej
súťaže na jednotnom trhu, ktoré bránia investovaniu do
modernizácie pevných sietí pomocou optických vlákien a
za ktoré napokon zaplatia spotrebitelia." 
„Zníženie poplatkov za ukončenie volania na
efektívnu úroveň zvýši hospodársku
súťaž v prospech európskych spotrebiteľov,“
uviedla komisárka EÚ pre hospodársku súťaž
Neelie Kroesová: „Len dôsledný a harmonizovaný
prístup k regulácii zabezpečí, že existujúce
narušenia hospodárskej súťaže sa odstránia v celej
EÚ a že sa objavia nové inovatívne produkty kombinujúce
volania v pevnej a mobilnej sieti. Preto je dnešné rozhodnutie Komisie
míľnikom vo vývoji telekomunikačnej regulácie EÚ v
prospech hospodárskej súťaže.“
Na realizáciu plného potenciálu jednotného
telekomunikačného trhu sa v odporúčaní Komisie
ustanovujú nákladové faktory, ktoré by všetky
národné telekomunikačné orgány mali zohľadniť
pri určovaní poplatkov za ukončenie volania, ktoré nie
sú trhovými cenami, ale sú regulované národnými
regulačnými orgánmi. Vďaka tomu sa poplatky za
ukončenie volania priblížia k podstatne nižšej
úrovni, než na akej sú dnes (podľa pracovného dokumentu
útvarov Komisie, ktorý je sprievodným dokumentom k
odporúčaniu, sa do konca roku 2012 priblížia k úrovni
okolo 1,5 až 3 eurocenty za minútu). Poplatky za ukončenie
volania by mali byť založené na nákladoch efektívneho
operátora a mali by sa uplatňovať na všetkých
operátorov na rovnakej úrovni. Za určitých podmienok sa na
obmedzené obdobie povoľujú výnimky, pokiaľ ide o
cenové rozdiely, ktoré sú mimo kontroly daného
operátora.
Komisia zistila pri posudzovaní približne 120 regulačných
návrhov od národných telekomunikačných
regulačných orgánov z celej Európy nezrovnalosti, ktoré
sa týkali poplatkov za ukončenie volania uplatňovaných v
uplynulých šiestich rokoch. Poplatky za ukončenie volania v
mobilnej sieti (v priemere 8,55 eurocentov za minútu) sú taktiež
približne desaťkrát vyššie ako poplatky za
ukončenie volania v pevnej sieti (ktoré sa v priemere pohybujú od
0,57 do 1,13 eurocentov za minútu). Francúzsky regulačný
orgán ARCEP
odhaduje, že efektívne poplatky za ukončenie volania v mobilnej
sieti by boli v rozmedzí 1,00 eurocent až 2,00 eurocenty za
minútu. 
Nepriama dotácia pre mobilných operátorov
Komisia sa domnieva, že tieto odchýlky nemožno
odôvodniť rozdielmi v skutočných nákladoch,
sieťach alebo vnútroštátnych charakteristikách. Sú
nepriamou dotáciou, z ktorej majú prospech mobilní operátori
s veľkým trhovým podielom na úkor menších
operátorov a operátorov pevných liniek. Taktiež
odsúvajú finančné prostriedky od dôležitých
investícií, ako napríklad modernizácia smerom k
vysokorýchlostným internetovým sieťam, a bránia
inovačným službám, ako sú spojené produkty pevnej
a mobilnej siete a balíky volaní s konkurencieschopnými cenami.Poplatky za ukončenie volania predstavujú pre operátorov
príjem a zároveň aj výdavok: keď má z nich jeden
operátor nižšie príjmy, iný operátor má potom
nižšie náklady. Počas štvorročného obdobia od
roku 2009 do roku 2012, keď sa regulačné orgány
zosúladia s konzistentnejším prístupom uvedeným v
odporúčaní, menší mobilní operátori
(ktorí do ostatných sietí odosielajú viac volaní, ako z
nich prijímajú) môžu očakávať, že
budú platiť menej svojim väčším konkurentom,
operátori pevných sietí by mohli získať aspoň 2
miliardy EUR dodatočných príjmov platením
nižších poplatkov za ukončenie volania založených
na nákladoch v prípade volania z pevnej do mobilnej siete, a aj
spotrebitelia by mali ušetriť aspoň 2 miliardy EUR. Dlhodobý
vplyv bude ešte väčší, keď operátori
vygenerujú nové príjmy, noví operátori budú
motivovaní vstupovať na trh a rásť a spotrebitelia budú
mať prospech z nižších cien a väčšej
inovácie služieb.
Všetky národné regulačné orgány v EÚ by
mali uplatňovať odporúčaný prístup k poplatkom za
ukončenie volania do konca roka 2012. Národné regulačné
orgány, ktoré disponujú obmedzenými zdrojmi, však
môžu uplatňovať iné prístupy ešte počas
ďalšieho obmedzeného obdobia, pokiaľ dosahujú
rovnaký výsledok v prospech hospodárskej
súťaže.
Kontext
Dnešné
odporúčanie o regulácii poplatkov za ukončenie volania v
EÚ nasleduje po konzultáciách s verejnosťou (od júna do
septembra 2008 (IP/08/1016)
a s členskými štátmi (od októbra 2008 do februára
2009), a po 30-dňovej kontrole zo strany Európskeho parlamentu. 
Podľa článku 19 rámcovej smernice o
telekomunikačných pravidlách v EÚ Komisia
zosúlaďuje uplatňovanie telekomunikačných pravidiel v
EÚ na jednotnom trhu s cieľom podporiť hospodársku
súťaž a prínosy pre spotrebiteľov.
Pozri aj MEMO/09/222Odporúčanie a pracovný dokument útvarov Komisie
možno nájsť na adrese: 
http://ec.europa.eu/information_society/policy/ecomm/implementation_enforcement/article_7/index_en.htmStanovisko skupiny európskych regulačných orgánov  k
poplatkom za ukončenie volania: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
