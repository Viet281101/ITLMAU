IP/09/182
V Bruseli 29. januára 200920 členských štátov
stále neuplatňuje právne predpisy Spoločenstva zamerané
na podporu energetickej účinnostiKomisia dnes poslala odôvodnené
stanovisko dvadsiatim členským štátom, ktoré doteraz
neoznámili transpozíciu smernice o energetických
službách[1].
Smernica sa zameriava na posilnenie a zlepšenie energetickej
účinnosti konečného využitia energie
prostredníctvom rámca stimulov a energetických
služieb.
Napriek tomu, že týmto členským štátom bola v
júli 2008 adresovaná formálna výzva, doteraz neinformovali
Komisiu o tom, či smernicu úplne transponovali do svojich
vnútroštátnych právnych predpisov. Komisia preto iniciovala
druhý stupeň konania o porušení proti Belgicku, Bulharsku,
Cypru, Českej republike, Fínsku, Grécku, Holandsku, Írsku,
Litve, Lotyšsku, Luxembursku, Maďarsku, Nemecku, Poľsku,
Portugalsku, Rumunsku, Slovensku, Slovinsku, Spojenému kráľovstvu
a Švédsku.
Touto smernicou sa ustanovuje rámec, v ktorom členské
štáty môžu vytvoriť podnikateľské prostredie
a infraštruktúru pre energetickú účinnosť
v celom hospodárstve. Smernica sa uplatňuje na odvetvie
stavebníctva, dopravy, poľnohospodárstva a priemyslu.
Vytvárajú sa ňou zároveň podmienky na rozvoj a podporu
trhu s energetickými službami a na ďalšie zlepšovanie
opatrení energetickej účinnosti, pričom sa kladie dôraz
na úlohu distribútorov energie, financovanie energetických
úspor, príkladný prístup verejného sektora a
význam dostupnosti informácií.
Záväzok členských štátov týkajúci sa
energetickej účinnosti na politickej úrovni sa musí na
vnútroštátnej úrovni premietnuť do schválenia
konkrétnych právnych aktov.
[1] Smernica Európskeho
parlamentu a Rady 2006/32/ES z 5. apríla 2005 o energetickej
účinnosti konečného využitia energie a
energetických službách, a ktorou sa zrušuje smernica
Rady 93/76/EHS
