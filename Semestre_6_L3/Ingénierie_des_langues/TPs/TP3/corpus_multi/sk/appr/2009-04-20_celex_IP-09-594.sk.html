IP/09/594
V Bruseli 20. apríla 2009Spotrebitelia:
Podľa výročnej správy systému RAPEX z roku
2008 počet zistených nebezpečných výrobkov
narastáVo výročnej správe Komisie o
systéme rýchleho varovania o nebezpečných
nepotravinových výrobkoch (RAPEX) sa dnes uvádza, že
počet nebezpečných výrobkov, ktoré boli v roku 2008
stiahnuté z trhu EÚ, vzrástol v porovnaní s rokom 2007
o 16 %. Z nárastu počtu oznámení
z 1 605 v roku 2007 na 1 866 v minulom roku vyplýva, že
kapacita systému RAPEX v roku 2008 výrazne narástla po tom,
čo Európska komisia a členské štáty investovali
značné zdroje a zabezpečili odbornú prípravu.
Európske spoločnosti, ktoré podnikajú v oblasti
bezpečnosti spotrebných výrobkov, tiež berú svoje
povinnosti vážnejšie a svoje nebezpečné
výrobky ochotnejšie sťahujú z trhu. V roku 2008
boli najčastejšie oznámenými výrobkami hračky a
detský tovar (napr. bicykle, detské chodúľky, postieľky
a cumlíky), elektrické výrobky a motorové
vozidlá. Aj v tomto roku sa zvýšil počet
oznámení týkajúcich sa výrobkov vyrobených v
Číne zaslaných prostredníctvom systému RAPEX (z 52 %
v roku 2007 na 59 % v roku 2008). Treba to vnímať ako
dôsledok toho, že orgány dohľadu nad trhom sa zamerali na
kategórie výrobkov, pri ktorých je známe vyššie
riziko. 
Meglena Kuneva, komisárka pre ochranu spotrebiteľa, vyhlásila:
„Z tejto správy jasne vyplýva, že bezpečnosti
musíme venovať zvýšenú pozornosť.
Najväčšou výzvou v roku 2009 bude zaistiť, aby sa
v súčasnom období finančnej krízy neodsunula
bezpečnosť výrobkov na vedľajšiu koľaj, aby
podniky naďalej plnili svoje povinnosti voči spotrebiteľom
a aby členské štáty vyčlenili dostatočné
zdroje na presadzovanie predpisov. Bezpečnosť nie je luxus. V tejto
správe sa jasne stanovujú dôležité výzvy,
ktorým musíme čeliť, a je jasným signálom,
že, pokiaľ ide o bezpečnosť, nesmie sa šetriť ani
znižovať kvalita. Naopak, v čase ekonomickej krízy, keď
sa cena stáva významným faktorom vo výdavkoch
spotrebiteľov, musíme zvýšiť naše úsilie a
byť osobitne ostražití“. 
Počet oznámených nebezpečných výrobkov
stále rastie
Celkový počet oznámení distribuovaných
prostredníctvom systému RAPEX sa postupne zvýšil od roku
2004 (keď bola smernica o všeobecnej bezpečnosti výrobkov,
t. j. právny základ systému RAPEX, členskými
štátmi transponovaná do vnútroštátnych
právnych predpisov). Po piatich rokoch sa počet oznámení
zvýšil štvornásobne zo 468 (v roku 2004) na 1 866 (v
roku 2008). V roku 2008 vzrástol počet oznámení
v porovnaní s rokom 2007 o 16 %. Nárast
oznámení systému RAPEX možno pripísať
účinnejšiemu presadzovaniu bezpečnosti výrobkov zo
strany vnútroštátnych orgánov, väčšiemu
povedomiu podnikov o ich povinnostiach, posilnenej spolupráci s
tretími krajinami a akciám zameraným na budovanie sietí
medzi členskými štátmi, ktoré koordinuje Komisia.
Všetky krajiny prispievajú do systému RAPEX
Všetky krajiny EÚ prispievali do systému RAPEX detekciou a
oznamovaním nových nebezpečných výrobkov a
zabezpečovaním primeraných nápravných opatrení na
základe prijatých informácií. Dvanásť z nich
zintenzívnilo svoju činnosť v rámci systému
a v porovnaní s rokom 2007 oznámilo viac
nebezpečných výrobkov. Krajiny s najvyšším
počtom oznámení boli Nemecko (205 oznámení),
Španielsko (163 oznámení), Slovensko (140 oznámení),
Grécko (132 oznámení) a Maďarsko (129 oznámení). 	
Oznámenia zaslané týmito krajinami predstavujú 50 %
všetkých oznámení týkajúcich sa výrobkov
predstavujúcich vážne riziko zaslaných prostredníctvom
tohto systému. 
Na zozname dominujú hračky, elektrické spotrebiče a
motorové vozidlá
Hračky (498 oznámení), elektrické spotrebiče (169
oznámení) a motorové vozidlá (160 oznámení)
predstavovali 53 % všetkých oznámení týkajúcich sa
výrobkov predstavujúcich vážne riziko v roku 2008. Tieto
výsledky súhlasia s výsledkami systému RAPEX
z roku 2007. Textilné výrobky vrátane odevov (140
oznámení) sa v roku 2008 stali štvrtou
najčastejšie oznamovanou kategóriou výrobkov (v rámci
systému RAPEX).
Nárast počtu oznámení týkajúcich sa
výrobkov vyrobených v Číne 
Celkovo sa na výrobky vyrobené v Číne
vzťahovalo 909 oznámení týkajúcich sa výrobkov
predstavujúcich vážne riziko zaslaných prostredníctvom
systému RAPEX v roku 2008. Počet výrobkov vyrobených
v Číne oznámených prostredníctvom systému
RAPEX sa v porovnaní s rokom 2007, kedy to bolo 52 %, v roku
2008 zvýšil na 59 %. Narastajúci trend by sa mal
vnímať v súvislosti s niekoľkými faktormi,
akými sú: nárast dovozu tovaru do EÚ z Číny,
zameranie opatrení prijatých na vnútroštátnej
úrovni v oblasti presadzovania na výrobky vyrobené v
Číne, účinnejšia spolupráca medzi EÚ
a Čínou.  
Zo správy vyplýva, že čínske orgány stále
častejšie prijímajú reštriktívne opatrenia na
svojom trhu na základe informácií systému RAPEX
poskytovaných prostredníctvom aplikácie
„RAPEX-ČÍNA“ (zavedenej v septembri 2006).
Nápravné opatrenia prijaté čínskymi orgánmi sa
oznamujú Komisii na základe systému poskytovania
štvrťročných správ, ktorý bol zavedený
v roku 2007. Od zavedenia aplikácie AQSIQ prešetrila 669
oznámení systému RAPEX. V 352 prípadoch (53 %) bolo
výsledkom prešetrovaní prijatie preventívnych alebo
reštriktívnych opatrení (napr. zákaz/zastavenie
vývozu, posilnenie dohľadu nad čínskym
výrobcom/vývozcom) buď zo strany AQSIQ alebo dobrovoľne zo
strany čínskeho výrobcu/vývozcu. 
Viac informácií: MEMO/09/167a http://ec.europa.eu/consumers/safety/rapex/index_en.htm
