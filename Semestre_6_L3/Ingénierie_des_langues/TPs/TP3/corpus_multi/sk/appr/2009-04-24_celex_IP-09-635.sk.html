IP/09/635
V Bruseli 24. apríla 2009Založenie európskej platformy na
lepšiu koordináciu úsilia v boji proti vylúčeniu
RómovDnes sa uskutoční v Prahe prvé
stretnutie novej európskej platformy pre začleňovanie Rómov,
ktorej cieľom je zlepšiť koordináciu
vnútroštátnych opatrení v boji proti vylúčeniu
najväčšej etnickej menšiny v Európe.
Na stretnutí, ktorého cieľom je posilniť
spoluprácu a výmenu skúseností v oblasti
úspešného začleňovania Rómov, sa
zúčastnia zástupcovia vlád členských
štátov, EÚ, &#271;alších medzinárodných
organizácií a občianskej spoločnosti.
„Súčasná ekonomická kríza zvyšuje riziko,
že Rómovia – ktorí často žijú na okraji
spoločnosti – budú úplne vylúčení,“
upozornil Vladimír Špidla, komisár EÚ pre zamestnanosť,
sociálne veci a rovnaké príležitosti. „Potrebujeme
konštruktívne politiky, ktoré Rómom poskytnú
príležitosť, a nie politiky represívne, ktoré u nich
ešte viac prehĺbia chudobu a sociálne vylúčenie.
Politiky by sa mali výslovne zamerať na Rómov – mali
by im však umožniť prístup k bežnému
vzdelaniu, bežnému zamestnaniu a k bežnému bývaniu.
Takéto účinné opatrenia by sa okrem toho mali prijať na
nadnárodnej úrovni.“ 
Na dnešnom stretnutí, ktoré organizuje komisár
Špidla s českým ministrom pre ľudské práva a
menšiny Michalom Kocábom, bude zhodnotený pokrok v oblasti boja
proti vylúčeniu Rómov dosiahnutý od prvého
európskeho summitu o Rómoch, ktorý sa konal v septembri 2008
v Bruseli (pozri IP/08/1326).
Stretnutie je reakciou na výzvu Rady pre všeobecné
záležitosti z decembra 2008, aby sa medzi krajinami EÚ
uskutočnila výmena osvedčených postupov a
skúseností a aby sa posilnila spolupráca medzi všetkými
stranami prostredníctvom integrovanej európskej platformy.
Cieľom stretnutia je určiť súbor základných
zásad, ktoré sú potrebné na účinné
riešenie problematiky začleňovania Rómov. Okrem toho
Európska komisia uvedie, ako plánuje riešiť potreby
Rómov v rokoch 2009 a 2010 prostredníctvom nástrojov
a politík na úrovni EÚ. Komisia okrem toho podá
správu o realizácii nového pilotného projektu s
rozpočtom 5 miliónov EUR, ktorý Európsky parlament
začlenil do rozpočtu na rok 2009. Úplnejšiu správu o
pokroku predloží Komisia začiatkom roku 2010 pred
nasledujúcim summitom o Rómoch, ktorý sa má
uskutočniť v Španielsku v apríli 2010.
Pre situáciu niekoľkých miliónov Rómov v EÚ a
susedných štátoch je typická diskriminácia a rozsiahle
vylúčenie z väčšinovej spoločnosti, neúmerne
vysoká miera chudoby a nezamestnanosti, zlý zdravotný stav a
kratšia dĺžka života. Okrem toho sa Rómovia často
stávajú obeťami diskriminácie a rasovo motivovaného
násilia.
Súvislosti
Európska únia má k dispozícii celý súbor
nástrojov na riešenie diskriminácie a sociálneho
vylúčenia Rómov. Smernicou 2000/43/ES sa zakazuje
diskriminácia na základe rasy alebo etnického pôvodu v
rámci zamestnania, vzdelávania, sociálnej ochrany (vrátane
zdravotnej starostlivosti) a prístupu k tovaru a službám.
Štrukturálne fondy EÚ a programy Spoločenstva môžu
poskytnúť finančnú podporu na projekty a politické
opatrenia, zatiaľ čo mechanizmy politickej spolupráce
na úrovni EÚ a členských štátov v oblasti
sociálneho začlenenia, zamestnanosti, vzdelávania a zdravia
sa môžu využiť v boji proti vylúčeniu Rómov
prostredníctvom kombinácie cielenej analýzy a opatrení a
systematického začleňovania.
Pozri aj MEMO/09/193
Ďalšie informácie:
Internetová stránka Európskej komisie o Rómoch
http://ec.europa.eu/roma
Tlačová správa Rady pre všeobecné
záležitosti z 8. decembra 2008 o začleňovaní
Rómov
http://ec.europa.eu/social/BlobServlet?docId=1586&amp;langId=enNávrh spoločných základných zásad
http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes
