IP/09/112
V Bruseli, 22. januára 2009Európa zaznamenala výrazný
pokrok v inováciiZ dnes uverejneného európskeho
prehľadu výsledkov inovácie za rok 2008 vyplýva, že
EÚ dosiahla pred začiatkom finančnej krízy výrazný
pokrok v inovačnej výkonnosti. Znížil sa
relatívny rozdiel v inovačnej výkonnosti oproti USA a Japonsku,
najmä v dôsledku výrazného pokroku mnohých
členských štátov ako napr. Cyprus, Rumunsko a Bulharsko. V
celej EÚ sa dosiahol mimoriadny pokrok v oblasti ľudských zdrojov
a dostupnosti finančných prostriedkov pre inováciu.
Investície podnikov do inovácie sú však stále
relatívne nízke, najmä v porovnaní s USA a Japonskom.
Správa o vede, technológii a konkurencieschopnosti za rok 2008
zverejnená súčasne s touto správou obsahuje
podrobnejšiu analýzu trendov v rámci verejného a
súkromného výskumu a vývoja, technologickej výkonnosti
a pokroku pri vytváraní Európskeho výskumného
priestoru.
„V čase krízy nie je vhodné prerušiť
investície do výskumu a inovačné aktivity. Tieto
činnosti musia rozhodne pokračovať, ak chce Európa
vyjsť z ekonomickej krízy silnejšia a ak chce riešiť
výzvy spojené so zmenou klímy a globalizáciou. EÚ
má čo ponúknuť, najmä čoraz
atraktívnejší Európsky výskumný priestor a
neustále sa zlepšujúcu výkonnosť v oblasti
inovácie. Stále však zostáva priestor na zlepšovanie,
najmä pokiaľ ide o relatívne nízke investície podnikov.
Iniciatívy Komisie na zlepšenie efektívnosti výskumu v
EÚ, podporu inovácie a rozvoj trhov so špičkovými
technológiami posúvajú EÚ správnym smerom“,
zdôraznil podpredseda Komisie Günter Verheugen, zodpovedný za
politiku podnikania a priemyslu, a Janez Potočnik, komisár
zodpovedný za výskum.
Zo správy vyplýva, že európske krajiny je možné
rozdeliť do štyroch skupín podľa jednotlivých
úrovní výkonnosti, a že pokrok dosiahli prakticky
všetky krajiny, aj keď v rozdielnej miere:Lídrami v oblasti inovácie sú Švajčiarsko,
Švédsko, Fínsko, Nemecko, Dánsko a Spojené
kráľovstvo s inovačnou výkonnosťou vysoko nad priemerom
EÚ. Z týchto krajín zlepšujú svoju výkonnosť
najrýchlejšie Švajčiarsko a Nemecko.  
Rakúsko, Írsko, Luxembursko, Belgicko, Francúzsko a Holandsko
sú v skupine nasledovníkov v oblasti inovácie
s výkonnosťou nad priemerom EÚ. V rámci tejto skupiny sa
najrýchlejšie zvyšovala výkonnosť Írska, po ktorom
nasleduje Rakúsko. 
Cyprus, Island, Estónsko, Slovinsko, Česká republika,
Nórsko, Španielsko, Portugalsko, Grécko a Taliansko sú v
skupine krajín, ktoré svoju úroveň inovácie
úspešne zvyšujú, s inovačnou výkonnosťou
pod priemerom EÚ. Trend v inovačnej výkonnosti Cypru je vysoko
nad priemerom tejto skupiny, za ním nasleduje Portugalsko.
Malta, Maďarsko, Slovensko, Poľsko, Litva, Chorvátsko,
Rumunsko, Lotyšsko, Bulharsko a Turecko sú krajiny, ktoré
ešte zaostávajú, s inovačnou výkonnosťou
značne pod priemerom EÚ. Väčšina týchto
krajín svoje výsledky zlepšila.  Svoju výkonnosť
najrýchlejšie zvyšujú Bulharsko
a Rumunsko.Jednotlivé zhrnutia inovačnej
výkonnosti všetkých 27 členských štátov
je možné nájsť v MEMO/09/18.INOVAčNá VýKONNOSť
(SúHRNNý INDEX INOVATíVNOSTI ZA ROK 2008)
[  ]
Poznámka: Súhrnný index inovatívnosti sa skladá z 29
ukazovateľov od najnižšej možnej výkonnosti s hodnotou
0 po najvyššiu možnú výkonnosť s hodnotou 1. V
dôsledku časového posunu pri sprístupnení údajov
vyjadruje súhrnný index inovatívnosti za rok 2008
výkonnosť za roky 2006/2007.
Znižovanie rozdielov v oblasti inovácie oproti USA a
Japonsku
Z analýzy údajov za celú EÚ vyplýva, že sa
dosiahlo výrazné zlepšenie v absolútnom vyjadrení
(v porovnaní s obdobím pred 5 rokmi), ako aj v relatívnom
vyjadrení (v porovnaní s USA a Japonskom). Z porovnania s
väčším počtom krajín vyplynulo aj to, že
EÚ sa v porovnaní s rýchlo sa rozvíjajúcimi
ekonomikami umiestnila relatívne dobre. Mimoriadny pokrok sa dosiahol v
oblasti ľudských zdrojov pre inováciu (absolventi,
vysokoškolské vzdelávanie), širokopásmového
prístupu a dostupnosti rizikového kapitálu. Naďalej sa
však dosahujú slabšie výsledky v investíciách
podnikov, kde sa EÚ umiestnila vo výdavkoch na výskum a
vývoj a na informačné technológie za USA a za
Japonskom. A hoci sa v správe poukazuje na význam inej ako
technologickej inovácie, výdavky podnikov v EÚ na tieto
inovačné činnosti (napr. odborná príprava, dizajn,
marketing a nové zariadenia) sa znížili.
Inovácia ako recept na opätovné naštartovanie
ekonomiky
Analýza v európskom prehľade výsledkov inovácie
vychádza z údajov zaznamenaných pred finančnou krízou.
Údaje však poukazujú na existujúce trendy, silné a
slabé stránky, ktoré je potrebné zohľadniť pri
riešení súčasnej situácie. Vďaka pokroku
dosiahnutému v EÚ pred finančnou krízou sú
európski podnikatelia lepšie pripravení na zvládnutie
krízy prostredníctvom inovácie.  Dlhodobo príliš
nízka úroveň investícií v porovnaní s
hlavnými konkurentmi je však jasným nedostatkom, ktorý sa
musí odstrániť, okrem iného prostredníctvom nových
opatrení verejnej podpory inovačných podnikov, ako je napr.
iniciatíva na podporu vedúcich trhov (pozri IP/08/12),
v rámci ktorej sa stimuluje dopyt po nových výrobkoch a
službách. 
Ďalšie závery obsahuje správa o stave inovácie
uverejnená súčasne s európskym prehľadom
výsledkov inovácie, ktorý predstavuje nezávislú
odbornú analýzu vývoja vo vnútroštátnych
politikách a v riadení inovácie, pričom vychádza zo
správ jednotlivých krajín vypracovaných
nezávislými odborníkmi dostupných na internetovej
stránke iniciatívy PRO INNO. Vyplýva z nej, že existuje
trend smerom k podpore inovačných novovzniknutých podnikov a
stratégií, ktoré riešia nové výzvy ako zmeny
klímy a produktivitu zdrojov.
Európska komisia využije závery týchto správ na
posúdenie úspešnosti súčasných
inovačných politík a stanovenie budúcich priorít.
Súvislosti:
Európsky prehľad výsledkov inovácie vypracovalo z
poverenia Generálneho riaditeľstva pre podnikanie a priemysel
Európskej komisie Maastrichtské centrum ekonomického a
sociálneho výskumu a odbornej prípravy pre inováciu a
technológiu (UNU-MERIT) a správu o stave inovácie
vypracovalo konzorcium expertov pod vedením Aténskej univerzity a
skupiny podnikov Technopolis.
Úplné
znenie správ je k dispozícii na:
http://www.proinno-europe.eu/metricsĎalšie informácie nájdete v MEMO/09/18,
IP/09/92,
MEMO/09/19
