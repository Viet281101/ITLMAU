IP/09/1201
      V Bruseli 29. júla 2009
      Vplyv kupovaných výrobkov na životné prostredie je pre drvivú väčšinu Európanov dôležitým faktorom
      Z&nbsp;dnes uverejneného prieskumu Eurobarometer vyplýva, že štyria z piatich Európanov tvrdia, že pri kúpe výrobkov zohľadňujú
            ich vplyv na životné prostredie. Toto environmentálne uvažovanie je najsilnejšie v Grécku, kde viac ako 9 z&nbsp;10 opýtaných povedalo,
            že vplyv výrobku na životné prostredie hrá dôležitú úlohu pri ich rozhodovaní sa o kúpe. V tom istom prieskume boli názory
            Európanov rovnomerne rozložené, pokiaľ ide o vyhlásenia výrobcov o účinku ich výrobkov na životné prostredie, zatiaľ čo takmer
            polovica si myslí, že ekologické výrobky by najlepšie podporovala kombinácia zvýšeného zdaňovania výrobkov poškodzujúcich
            životné prostredie a zníženého zdaňovania výrobkov šetrných voči životnému prostrediu. Z&nbsp;prieskumu vyplynula aj silná podpora
            myšlienky, že maloobchodníci by mali zohrávať úlohu pri propagácii výrobkov šetrných voči životnému prostrediu a že označovanie
            množstva emisií CO2, ktorý výrobky produkujú, (tzv. uhlíkovej stopy) by malo byť povinné. 
      Komisár EÚ pre životné prostredie Stavros Dimas uviedol: „Boj proti zmene klímy sa musí viesť na všetkých frontoch a všetci
         sa musia zapojiť. Nie je to len v&nbsp;kompetencii spoločností a vlád, aj spotrebitelia musia zohrať svoju úlohu. Kúpou výrobkov
         šetrných voči životnému prostrediu a klíme vysielajú jednotliví zákazníci tie pravé signály výrobcom, ktorí na oplátku reagujú
         výrobou ekologickejších výrobkov.“Dôležitosť vplyvu výrobku na životné prostredie
      V Eurobarometri o postoji Európanov k udržateľnej spotrebe a výrobe uverejnenom dnes drvivá väčšina Európanov (83&nbsp;%) vyhlásila,
         že vplyv výrobku na životné prostredie hrá dôležitú úlohu pri ich rozhodovaní sa o kúpe. V počte 92&nbsp;% boli Gréci tými, ktorí
         s&nbsp;najväčšou pravdepodobnosťou zvažujú vplyv výrobkov, ktoré kupujú, na životné prostredie, zatiaľ čo Česi to zvažujú s najmenšou
         pravdepodobnosťou (62&nbsp;%).Zmiešané názory na vyhlásenia spoločností o účinku ich výrobkov na životné prostredie
      Opýtaní Európania boli vo svojich názoroch na vyhlásenia výrobcov o&nbsp;účinku ich výrobkov na životné prostredie rovnomerne rozdelení
         – 49&nbsp;% verí takýmto vyhláseniam a&nbsp;48&nbsp;% nie. Najpravdepodobnejšie týmto vyhláseniam uveria Holanďania (78&nbsp;%), zatiaľ čo Bulhari
         sú voči takýmto vyhláseniam najviac skeptickí (26&nbsp;%).Zvýšené zdaňovanie výrobkov poškodzujúcich životné prostredie a&nbsp;znížené zdaňovanie výrobkov šetrných voči životnému prostrediuPribližne 46&nbsp;% obyvateľov EÚ si takisto myslí, že najlepším spôsobom podpory ekologických výrobkov by bolo zvýšené zdaňovanie
            výrobkov poškodzujúcich životné prostredie a znížené zdaňovanie výrobkov šetrných voči životnému prostrediu. Takémuto dvojitému
            zdaňovaniu sú najviac naklonení Briti, zatiaľ čo oveľa menej (28&nbsp;%) sa s&nbsp;touto myšlienkou stotožňujú Malťania, ktorí uprednostňujú
            výhradne znížené zdaňovanie výrobkov šetrných voči životnému prostrediu. 
      Dôležitá úloha maloobchodníkov pri propagácii výrobkov šetrných voči životnému prostrediu 
      Všetci respondenti boli výrazne naklonení myšlienke, aby maloobchodníci propagovali výrobky šetrné voči životnému prostrediu.
         Približne polovica obyvateľov EÚ (49&nbsp;%) si myslí, že maloobchodníci by mali zvýšiť viditeľnosť takýchto výrobkov na svojich
         policiach alebo mať vo svojom obchode zriadený na tento účel zelený kútik. Tretina (31&nbsp;%) Európanov si myslí, že maloobchodníci
         by najlepšie podporili zelené výrobky, keby spotrebiteľom poskytovali kvalitnejšie informácie.Silná podpora označovania uhlíkovej stopy 
      Napriek tomu, že menej ako polovica Európanov vraví, že environmentálne značky hrajú dôležitú úlohu pri ich rozhodovaní sa
         o kúpe, a len 1 z 10 vraví, že na environmentálnych značkách by sa malo uvádzať celkové množstvo emisií skleníkových plynov
         vyprodukovaných výrobkom, približne 72&nbsp;% obyvateľov EÚ si myslí, že uhlíková stopa výrobku by sa v&nbsp;budúcnosti mala povinne
         označovať. Postoj k tejto téme bol v jednotlivých členských štátoch veľmi odlišný, pričom Česi sú takémuto označovaniu najmenej
         naklonení (47&nbsp;%) a&nbsp;Gréci túto myšlienku podporujú celým srdcom (90&nbsp;%).Na značke uhlíkovej stopy by sa uvádzalo celkové množstvo skleníkových plynov – vrátane oxidu uhličitého – vyprodukované počas
         životnosti výrobku počnúc jeho výrobou a končiac jeho likvidáciou. V súčasnosti v Európe takýto program neexistuje, ale ministri
         na zasadaní Rady pre životné prostredie v&nbsp;decembri 2008 vyzvali Komisiu, aby preštudovala zavedenie označovania uhlíkovej
         stopy.Kontext: Akčný plán EÚ pre udržateľnú spotrebu a výrobu
      V júli 2008 Komisia predstavila akčný plán, ktorý zahŕňa sériu návrhov o udržateľnej spotrebe a výrobe, ktorými sa prispeje
         k vylepšeniu účinku výrobkov na životné prostredie a zvýšeniu dopytu po viac udržateľnom tovare a udržateľných výrobných technológiách.
         Účelom tohto akčného plánu je aj povzbudiť priemysel EÚ, aby sa chytil príležitostí inovovať.Viac informácií
      Webové stránky o udržateľnej spotrebe a výrobe: 
      http://ec.europa.eu/environment/eussd/escp_en.htm
