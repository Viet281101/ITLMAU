IP/09/310
V Bruseli 24. februára 2009Komisia reaguje na finančnú
krízu zvyšovaním flexibility štrukturálnych
fondovV reakcii na finančnú a ekonomickú
krízu komisárka pre regionálnu politiku Danuta
Hübnerová predstavila balík rozhodnutí Európskej
komisie zameraný na zvyšovanie flexibility pri
využívaní štrukturálnych fondov členskými
štátmi. Zmeny prinesú krajinám EÚ
predĺženie termínov na využitie prostriedkov
pridelených na finančné obdobie 2000-2006 a zabezpečia
meximálne využitie každého poskytnutého eura.Rozhodnutia predĺžiť termín na projekty a platby o
šesť mesiacov na 30. jún 2009 komentovala komisárka
Hübnerová takto: „Vyvíjame všetko úsilie na
to, aby sme zabezpečili efektívne využitie každého eura
zo štrukturálnych fondov. Kohéznu politiku prispôsobujeme
tak, aby sme sa vyrovnali s novou ekonomickou realitou a umožnili
členským štátom optimalizovať investície EÚ
ako kvalitný liek proti kríze“. 
Predĺženie termínu pre štyri štrukturálne
fondy
V reakcii na výzvu Komisie požiadali členské
štáty o predĺženie termínu nároku na
finančné prostriedky pre 385 z 555 programov kohéznej politiky v
rokoch 2000-2006, pri ktorých sa prostriedky nevyužili v plnej miere.
Predĺženie obdobia oprávnenosti sa týka štyroch
štrukturálnych fondov, ktoré v súčasnosti pôsobia:
Európsky fond pre regionálny rozvoj (EFRR), Európsky
sociálny fond (ESF), Európsky poľnohospodársky
usmerňovací a záručný fond (EPUZF) a Finančný
nástroj na usmerňovanie rybného hospodárstva (FNURH).
Táto flexibilita umožní členským štátom a
regiónom realizovať a dokončiť viac konkrétnych
projektov. Komisia ich povzbudzuje, aby sa zamerali na sektory a opatrenia s
vysokou návratnosťou, ako je investovanie do energetickej
efektívnosti s cieľom vytvárať zelené pracovné
miesta a energetické úspory a podpora čistých
technológií na oživenie sektorov ako stavebný a
automobilový priemysel.
Päťnásobne viac flexibility
Komisia tiež prijala opatrenie na zabezpečenie
väčšej flexibility pre členské štáty a
regióny pri prideľovaní finančných prostriedkov na
rôzne priority. Až doteraz mali riadiace orgány
dvojpercentné rozpätie flexibility, ak chceli previesť
finančné prostriedky medzi takzvanými „prioritnými
osami“, ktoré definujú strategické investičné
oblasti každého operačného programu kohéznej politiky.„Situácia, v ktoej sa teraz ocitáme, sa veľmi
líši od ekonomického prostredia v roku 2000, kedy sme sa dohodli
na prioritách. Vzhľadom na výnimočné okolnosti,
ktorým členské štáty čelia, rozhodla Komisia o
päťnásobnom zvýšení flexibility medzi prioritami,
z 2 % na 10 %. Toto umožní členským štátom
nasmerovať zvyšné prostriedky tam, kde budú mať
najväčší vplyv,“ povedala komisárka
Hübnerová.
Poznámky pre tlač
Komisia skúma všetky možnosti zvyšovania a
zrýchľovania investícií Spoločenstva a
uľahčenia finančných prevodov pre členské
štáty, a tým aj pre konečných príjemcov
štrukturálnych fondov. V tejto súvislosti sa prijalo alebo
prijíma niekoľko legislatívnych návrhov a
nelegislatívnych opatrení týkajúcich sa
predchádzajúcich a súčasných (2007-2013)
programových období (pozri MEMO/08/740).
Celkové finančné prostriedky pridelené členským
štátom v rozpočtovom období 2000-2006 predstavovali 257
miliárd EUR. Doteraz bolo vyplatených 225 miliárd EUR –
87,5 % celkovej sumy. Členské štáty môžu teraz
realizovať platby za toto obdobie do 30. júna 2009. Termín na
platby v rámci kohézneho fondu za obdobie 2000-2006 je vo
väčšine prípadov koniec roka 2010.
http://ec.europa.eu/regional_policy/funds/recovery/
