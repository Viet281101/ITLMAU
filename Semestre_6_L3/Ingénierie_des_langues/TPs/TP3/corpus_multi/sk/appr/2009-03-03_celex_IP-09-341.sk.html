IP/09/341
Brusel 3. marca 2009EÚ spúšťa kampaň
proti rozdielom v odmeňovaní žien a mužovEurópska komisia dnes spustila kampaň,
ktorá má pomôcť v boji proti rozdielom v
odmeňovaní žien a mužov v EÚ. V
celom hospodárstve EÚ zarábajú ženy v priemere
o 17,4 % menej ako muži. Základom kampane, ktorá je
iniciovaná pri príležitosti 8.
marca – Medzinárodného dňa žien, je
jednoduchá koncepcia založená na „rovnakej mzde za
prácu rovnakej hodnoty“ v snahe upozorniť na rozdiely
v odmeňovaní, príčiny a možnosti ich
odstránenia.
„Rozdiely v odmeňovaní žien a mužov majú
rôzne príčiny, ktoré je potrebné riešiť
rôznymi spôsobmi. Ich odstránenie si vyžaduje kroky na
všetkých úrovniach a odhodlanie zo strany všetkých
zúčastnených, od zamestnávateľov cez odbory,
vnútroštátne orgány až po bežného
občana. Našou kampaňou upozorňujeme ľudí na to,
prečo ženy v Európe zarábajú stále oveľa
menej ako muži a na to, čo v tejto veci môžeme
urobiť,“ uviedol komisár EÚ pre rovnaké
príležitosti Vladimír Špidla.
„V súčasnej hospodárskej klíme je rovnosť
medzi ženami a mužmi dôležitejšia viac ako
kedykoľvek predtým. Iba spoločným využitím
potenciálu individuálneho nadania každého z nás
dokážeme čeliť kríze,“ dodal.
Rovnaká mzda za rovnakú prácu je jedným zo
základných princípov Európskej únie. Zakotvená
v Rímskej zmluve z roku 1957, bola už v roku 1975
predmetom smernice, ktorá zakazuje akúkoľvek diskrimináciu,
pokiaľ ide o všetky aspekty mzdy vyplácanej mužom
a ženám za rovnakú prácu prípadne za prácu
rovnakej hodnoty. Následkom toho sa vďaka účinnosti
európskych a vnútroštátnych právnych predpisov
znížil počet „elementárnych a jasných“
prípadov priamej diskriminácie, keď muži a ženy
s rovnakými skúsenosťami a schopnosťami
dostávali za rovnaký pracovný výkon pri tej istej
práci rozdielnu mzdu. Prečo potom stále existuje rozdiel
17,4 % v odmeňovaní žien a mužov
v EÚ?
Pod rozdielmi v odmeňovaní mužov a žien rozumieme
rozdiel medzi priemernou hodinovou mzdou žien a mužov pred
zdanením v rámci hospodárstva ako celku.
Je odzrkadlením pretrvávajúcej diskriminácie a
nerovnosti na trhu práce, ktorá v praxi postihuje najmä
ženy. Napríklad práca žien je stále často
považovaná za menej hodnotnú ako práca mužov
a ženy často pracujú v odvetviach, v ktorých
sú mzdy v priemere nižšie ako v odvetviach,
v ktorých dominujú muži, napr. pokladníčky
v supermarkete zarábajú väčšinou menej ako
muži, ktorí pracujú v sklade.
Rozdiely v odmeňovaní zároveň ženám
znižujú celoživotné úspory a dôchodky,
čo v neskoršom veku vedie k prípadom chudoby. 21 %
žien vo veku 65 rokov a viac hrozí chudoba v porovnaní so
16 % u mužov.
Cieľom kampane je výraznejšie upozorniť na rozdiely
v odmeňovaní a na možnosti ich odstránenia. V
snahe osloviť obyvateľov, zamestnávateľov
a pracovníkov sa budú v rámci kampane propagovať
osvedčené postupy odstraňovania rozdielov
v odmeňovaní z celej Európy a rozdávať
„informačné balíčky“ kampane určené
zamestnávateľom a odborom na európskej
a vnútroštátnej úrovni. Medzi ďalšie aktivity
patria webová stránka kampane, inzercia v európskej
tlači a propagačné plagáty.
Kampaň nadväzuje na oznámenie Komisie z roku 2007 o
rozdieloch v odmeňovaní, ktoré analyzovalo príčiny
týchto rozdielov a určilo smerovanie krokov na úrovni
EÚ. V oznámení sa zdôraznila potreba
výraznejšie upozorniť na rozdiely v odmeňovaní
a na možnosti ich odstránenia podniknutím opatrení na
všetkých úrovniach zapojením všetkých
zúčastnených strán a zameraním sa na všetky
s tým súvisiace faktory.
Výročná správa o rovnosti
Správa o rovnosti žien a mužov za rok 2009,
ktorú dnes Komisia zároveň predstavuje, potvrdzuje, že
napriek istému pokroku v otázke rodovej rovnosti existujú
v niektorých oblastiach aj naďalej značné rozdiely.
Kým miera zamestnanosti žien v posledných rokoch
neustále rástla (dnes dosahuje u žien 58,3 %
v porovnaní so 72,5 % u mužov), ženy
pracujú na čiastočný úväzok stále
častejšie ako muži (31,2 % u žien
a 7,7 % u mužov) a výrazne dominujú
v odvetviach s nižšou mzdou (viac ako 40 % žien
pracuje v zdravotníctve, školstve a vo verejnej
správe – dvakrát viac ako mužov). Pritom
59 % všetkých čerstvých absolventov univerzít
tvoria ženy.
Ženy a muži na rozhodovacích
pozíciách
Nová expertná správa vypracovaná na žiadosť
Komisie potvrdzuje, že ženy sú veľmi málo
zastúpené aj na rozhodovacích pozíciách v
hospodárstve a v európskej politike. Guvernérmi
centrálnych bánk všetkých 27 členských
štátov EÚ sú muži. Nedostatočné
zastúpenie žien vo vrcholných pozíciách je ešte
výraznejšie vo veľkých podnikoch, kde muži
predstavujú takmer 90 % členov predstavenstiev popredných
spoločností (spoločnosti, ktoré tvoria „blue chip
index“ v každej krajine) –číslo, ktoré sa v
posledných rokoch takmer nezmenilo.
Podiel žien v národných parlamentoch
(jednokomorových/v dolných komorách) narástol za
posledných desať rokov približne o polovicu, zo 16 %
v roku 1997 na 24 % v roku 2008. Zastúpenie žien v
Európskom parlamente presahuje túto hranicu iba tesne (31 %
žien). Pokiaľ ide o ministerské pozície v rámci
národných vlád, muži v priemere prevyšujú
ženy v pomere tri ku jednej (25 % žien, 75 %
mužov).
MEMO/09/91Ďalšie informácie:
Webová stránka kampane:
http://ec.europa.eu/equalpay 
Výročná správa o rovnosti žien a mužov za
rok 2009
http://ec.europa.eu/social/main.jsp?catId=418&amp;langId=skŽeny v európskej politike – nastal čas
konať
http://ec.europa.eu/employment_social/publications/booklets/equality/pdf/ke8109543_en.pdfObrazové tlačové správy o rozdieloch v
odmeňovaní žien a mužov a o ženách
a mužoch na rozhodovacích pozíciách
http://www.tvlink.org
