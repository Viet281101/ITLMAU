IP/09/1021 V Bruseli 25. júna 2009  Kampaň „Milk – Drink it up“ („Pite mlieko“) je v plnom prúde: európska komisárka Mariann Fischerová Boelová oznámi mená víťazov súťaže fotografií „Sila mlieka!“        Členka Európskej komisie zodpovedná za poľnohospodárstvo a rozvoj vidieka Mariann Fischerová Boelová na dnešnej návšteve školy v Paríži oznámi mená troch víťazov súťaže „Sila mlieka“. Táto súťaž je súčasťou európskej kampane „Milk – Drink it up“ („Pite mlieko“), ktorej cieľom je informovať obyvateľov Európy o výhodách konzumácie mlieka a mliečnych výrobkov ako zdravej alternatívy k potravinám a nápojov s nízkou výživnou hodnotou.  „Naša výživa dnes neovplyvňuje len našu telesnú kondíciu, ale čoraz viac aj naše duševné rozpoloženie.  Môže to dosvedčiť 22 miliónov mladých Európanov, ktorí trpia nadváhou alebo obezitou.“  Podľa slov komisárky Fischerovej Boelovej: „Európska únia tento rok už venovala viac ako 55 miliónov eur na financovanie ‚Európskeho školského mliečneho programu‛.  A súťaž fotografií je jednou z našich snáh o zvyšovanie povedomia detí a dospievajúcich v oblasti správnej výživy.  Teším sa preto z vysokého počtu mladých ľudí, ktorí preukázali svoj tvorivý talent, aby vyjadrili, ako veľmi majú radi mliečne výrobky.“  Fotografie, za ktoré hlasovali užívatelia internetu z celej EÚ, predstaví komisárka počas svojej návštevy strednej odbornej školy pekárskej v Paríži .  V súťaži fotografií „Sila mlieka“ európsku mládež inšpirovala k tvorivosti téma mlieka a mliečnych výrobkov.    710 mladých fotografov sa uchádzalo o jednu z atraktívnych cien – konzolu Wii Sport, ktorá im umožní skombinovať telesnú aktivitu v rámci rodiny so záujmom o technológiu.  Šťastnými výhercami sú .  Benedek Horvath, Andrea Cremona a Teresa Videva.  Táto návšteva v Paríži je súčasťou kampane „Drink it up!“, v rámci ktorej sa komisárka pre poľnohospodárstvo za posledné mesiace spolu s mladými zúčastnila mnohých tvorivých dielní, na ktorých sa chystali čerstvé a vyvážené jedlá na báze mliečnych výrobkov, ovocia a zeleniny.  Obezita:  jav, ktorého výskyt v Európe rastie        Správna výživa je v súčasnosti jedným z hlavných problémov, ktoré sa týkajú mládeže a obezity, a to najmä z dôvodu znepokojujúceho trendu: v jednotlivých členských štátoch ňou trpí 20 až 35 % európskych detí a dospievajúcich .  S cieľom riešiť tento problém  už Európska únia poskytla 55 miliónov eur na „Európsky školský mliečny program“ v  školskom roku, ktorý práve končí, a ďalších 90 miliónov eur je pripravených na budúci školský rok pre školský program podpory konzumácie ovocia.   Cieľom európskych opatrení je poskytnúť finančnú a pedagogickú podpor a  pomôcť malým deťom skoro získať zdravé stravovacie návyky a venovať sa telesným aktivitám, ktoré môžu prispieť k ich ochrane pred neskoršími zdravotnými problémami, ako je riziko srdcovocievnych chorôb, cukrovka či mozgová porážka.  Viac informácií o európskych programoch Všetky informácie týkajúce sa Európskeho školského mliečneho programu sa nachádzajú na internetovej stránke     http://www.drinkitup.europa.eu/     Nový školský program podpory konzumácie ovocia:        http://ec.europa.eu/agriculture/markets/fruitveg/sfs/index_en.htm     Viac informácií o politike Európskej komisie v oblasti výživy nájdete na stránke:        http://ec.europa.eu/health/ph_determinants/life_style/nutrition/nutrition_en.htm
