IP/09/1563   Brusel, 2 2. októbra 2009  Európska komisia začala diskusiu o jednotnom digitálnom trhu pre kreatívny obsah online  Európska komisia dnes uverejnila diskusný dokument o vytvorení jednotného európskeho digitálneho trhu pre kreatívny obsah online (na príklad knihy, hudba, filmy alebo videohry).  Zo štúdií Komisie vyplýva, že vďaka vytvoreniu skutočného jednotného trhu bez hraníc pre kreatívny obsah online by mohlo dôjsť k štvornásobnému nárastu ziskov z maloobchodného predaja kreatívneho obsahu za predpokladu, že sa v rámci súkromného a verejného sektora prijmú opatrenia, ktoré sa budú vyznačovať jasnosťou a zrozumiteľnosťou pre spotrebiteľa (  IP/07/95  ).  Digitálna dostupnosť obsahu teda síce predstavuje pre Európu veľkú príležitosť, no prináša so sebou aj množstvo úloh.  V prvom rade digitálna distribúcia produktov a služieb v oblasti kultúry naráža na prekážky legislatívnej a územnej povahy, ktoré môžu stáť v ceste aj kreativite a inovácii.  Okrem toho môže byť rozvoj rentabilného jednotného trhu s digitálnym obsahom ohrozovaný nelegálnym sťahovaním obsahu vo veľkom rozsahu.  Je preto nevyhnutné poskytnúť viac podpory legálnym cezhraničným ponukám.  V tomto kontexte diskusný dokument – ktorý spoločne vypracovali GR pre informačnú spoločnosť a médiá a GR pre vnútorný trh – načrtáva úlohy, ktoré čakajú zainteresované skupiny (držitelia práv, spotrebitelia a obchodní používatelia) – a vyzýva každého záujemcu, aby sa zapojil do širšej disku6sie o možnej reakcii na európskej úrovni.  Pripomienky možno zasielať do 5. januára 2010.   „Autorské práva a internet predstavujú dve dôležité hybné sily kreativity a inovácie, z ktorých majú prospech v šetci Európania.  V rámci nového projektu vybudovania konkurencieschopného a prosperujúceho jednotného digitálneho trhu by malo dôjsť k ich skĺbeniu.  Takýto trh možno vytvoriť len za účasti autorov kreatívneho obsahu  a so zapojením „rodených používateľov digitálnych technológií“ ako zainteresovaných užívateľov a inovatívnych spotrebiteľov ,“ uviedla Viviane Redingová, komisárka EÚ pre informačnú spoločnosť a médiá.  „Medzi moje najdôležitejšie priority v najbližších rokoch bude patriť spolupráca s ostatnými členmi Komisie pri príprave jednoduchého a spotrebiteľovi zrozumiteľného právneho rámca, vďaka ktorému bude digitálny obsah v EÚ prístupný bez ohľadu na hranice a ktorým sa zároveň zabezpečí spoľahlivá ochrana autorských práv a spravodlivé odmeňovanie autorov.“   „Ochrana práv duševného a priemyselného vlastníctva (autorské práva, patenty, obchodné známky alebo dizajny) je základom znalostnej ekonomiky a z hľadiska zvyšovania konkurencieschopnosti Európy predstavuje kľúčový faktor.  To je podstatou reformy,  založenej nielen na právnych koncepciách, ale aj na zdravom hospodárstve, a zameranej na riešenia, ktorými sa podporujú inovácie a investície v skutočnom živote,“ uviedol  Charlie McCreevy, komisár EÚ pre vnútorný trh.  Európska komisia dnes uverejnila diskusn ý dokument o jednotnom európskom digitálnom trhu a začala verejnú konzultáciu s cieľom získať nové nápady na oživenie trhu distribúcie kreatívneho obsahu.  V dokumente sa zdôrazňuje dôležitosť autorských práv ako základu pre kreativitu v rámci európskeho kultúrneho dedičstva.   Komisia uviedla, že predpokladom skutočného jednotného trhu pre kreatívny obsah šírený online sú konkrétne pravidlá, ktoré budú prijateľné rovnako z hľadiska spotrebiteľa, ako aj z hľadiska hospodárskej súťaže.  V záujme realizácie tohto predsavzatia určila tri oblasti, v ktorých je potrebné konať na legislatívnej úrovni s cieľom:   zabezpečiť, aby bola kreativita odmeňovaná tak, aby sa autorom, držiteľom práv a kultúrnej rozmanitosti Európy v digitálnom svete darilo;   umožniť spotrebiteľom, aby mali kdekoľvek a kedykoľvek cenovo transparentný a legálny prístup k veľkému množstvu obsahu prostredníctvom digitálnych sietí;    podporiť rovnaké podmienky pre nové obchodné modely a inovatívne riešenia v oblasti distribúcie kreatívneho obsahu v rámci celej EÚ.     Európsky sektor kultúry a kreativity (zverejňovaný obsah, t. j. knihy, noviny a časopisy, hudobné diela a zvukové záznamy, filmy, video na želanie a videohry), dosahuje ročný obrat vyše 650 miliárd EUR, má 2,6 % podiel na HDP EÚ a zamestnáva viac ako 3 % pracovnej sily EÚ.  Európski politickí činitelia teda majú zodpovednosť za ochranu autorských práv, obzvlášť v meniacich sa hospodárskych a technologických podmienkach.  V rámci prebiehajúcich diskusií o prioritách európskeho digitálneho programu a v nadväznosti na podobné diskusie, ktoré sa v súčasnosti odohrávajú na úrovni jednotlivých členských štátov, sa chce teraz Komisia zamerať na diskusiu o praktických riešeniach na podporu nových obchodných modelov, podporu priemyselných iniciatív a inovatívnych riešení, ako aj na možnú potrebu harmonizácie, aktualizácie alebo revízie platných pravidiel jednotného trhu EÚ.  Súvislosti:  Vo svojom prejave z 9. júla komisárka Redingová predstavila víziu ambiciózneho digitálneho programu pre Európu (   SPEECH/09/336   ).  Dnes uverejnený diskusný dokument prispieva k tomuto programu sumarizáciou výsledkov prvých dvoch verejných konzultácií (pozri   IP/06/1071    a    IP/08/5   ), „platformy obsahu online“ vytvorenej Komisiou (záverečná správa:   http://ec.europa.eu/avpolicy/docs/other_actions/col_platform_report.pdf   ) a súvisiacich iniciatív Komisie (pozri „Správa o príležitostiach a prekážkach v oblasti elektronického maloobchodu“, ktorá bola vypracovaná počas okrúhleho stola o elektronickom obchodovaní   IP/08/1338    a    http://ec.europa.eu/competition/sectors/media/online_commerce.html   ), ako aj spoločné vyhlásenie účastníkov okrúhleho stola z 19. októbra 2009 o „spoločných zásadách distribúcie hudby online“   IP/09/1548   ) .  Diskusný dokument útvarov Komisie „Kreatívny obsah v rámci jednotného európskeho digitálneho trhu:  Úlohy do budúcnosti“ možno nájsť na adrese:    http://ec.europa.eu/avpolicy/other_actions/content_online/index_en.htm
