IP/09/512
V Bruseli, 31. marca 2009Výzvy na predkladanie návrhov v
rámci TEN-T 2009: takmer 1 miliarda EUR na financovanie transeurópskej
dopravnej sieteEurópska komisia dnes zverejnila výzvy na
predkladanie návrhov v rámci TEN-T 2009 a uvoľnila takmer 1
miliardu EUR na financovanie projektov v oblasti európskej dopravnej
infraštruktúry. Tohtoročné výzvy na predkladanie
návrhov obsahujú výzvu v hodnote 500 miliónov EUR v
rámci plánu Komisie na hospodársku obnovu Európy
určenú na okamžitú podporu európskeho
hospodárstva zrýchlením investícií do
infraštruktúry. Okrem toho budú poskytnuté &#271;alšie
možnosti financovania na základe ročného a
viacročného programu TEN-T, ktorých priority v rámci tejto
výzvy zahŕňajú námorné diaľnice,
inteligentné dopravné systémy v cestnej doprave a európsky
systém riadenia železničnej dopravy (ERTMS). Výkonná
agentúra pre transeurópsku dopravnú sieť (TEN-T EA),
ktorá riadi technickú a finančnú realizáciu programu
TEN-T, zodpovedá za riadenie výziev na predkladanie návrhov a
hodnotenie návrhov projektov predložených v mene svojej
„materskej“ inštitúcie, GR pre energetiku a dopravu.Podpredseda Komisie Antonio Tajani, ktorý zodpovedá za dopravu,
uviedol: „Som presvedčený, že stimulácia
hospodárskeho dopytu prostredníctvom ambiciózneho programu v
oblasti európskej infraštruktúry je jednou z
najkonkrétnejších a najefektívnejších reakcií
na hospodársku krízu v súčasnosti. Týmto programom je
TEN-T a jeho realizácia zabezpečí pracovné miesta pre
mnohých Európanov pracujúcich v dôležitých
odvetviach, akým je napr. stavebníctvo, ktoré je a bolo
významným zamestnávateľom a prispievateľom k HDP. Z
tohto dôvodu rozhodla Komisia v rámci plánu európskej
hospodárskej obnovy, že poskytne 500 miliónov EUR ako
súčasť tohtoročného financovania programu TEN-T.“Tohtoročné výzvy na predkladanie návrhov, ktoré boli
zverejnené, sa týkajú troch samostatných programov: 
1. 500 miliónov EUR finančných prostriedkov na TEN-T bolo
poskytnutých v rámci plánu európskej hospodárskej
obnovy ako reakcia na hospodársku a finančnú krízu v
Európe. Tento program ad hoc, ktorý bol prijatý v tomto
roku, podporuje činnosti, ktoré sa môžu
začať v roku 2009 alebo 2010 a byť vo veľkej miere
zrealizované v priebehu tohto dvojročného obdobia.  
2. Cieľom viacročného pracovného programu
je financovať najdôležitejšie priority siete TEN-T.
Tohtoročná výzva sa zameriava na tieto tri oblasti:námorné diaľnice (prioritný projekt TEN-T č. 21),
ktoré predstavujú realizovateľnú alternatívu
preťažených ciest tým, že dôjde k presunu
nákladnej dopravy na morské trasy: maximálne 30 miliónov
EUR
európsky systém riadenia železničnej dopravy (ERTMS),
ktorým sa harmonizujú európske systémy signalizácie v
železničnej doprave: maximálne 240 miliónov EUR
inteligentné dopravné systémy v cestnej doprave
využívajúce integráciu informácií a
komunikačných technológií na zvýšenie
efektívnosti a bezpečnosti cestnej dopravy: maximálne 100
miliónov EUR3. Flexibilný ročný
pracovný program (140 miliónov EUR) dopĺňa úsilie v
rámci viacročného pracovného programu.
Zahŕňa sumu 60 miliónov EUR určenú na nástroj
na poskytovanie záruk za úvery, ktorá predstavuje ročný
príspevok Komisie.  Táto suma bude poskytnutá Európskej
investičnej banke (EIB). 
Potenciálni žiadatelia sú vyzývaní, aby predkladali
návrhy do 15. mája 2009, ktoré sa budú hodnotiť z
hľadiska ich oprávnenosti týkajúcej sa priorít a
politických cieľov TENT-T, vyspelosti, vplyvu, najmä na
životné prostredie, a kvality z pohľadu úplnosti, jasnosti,
primeranosti a súdržnosti.
TEN-T EA plánuje usporiadať 22. apríla 2009 v Bruseli
„informačný deň“, v rámci ktorého bude
poskytnutých viac informácií o uvedených výzvach na
predkladanie ponúk a procese ich hodnotenia.     
Ďalšie informácie nájdete na http://ec.europa.eu/tentea
alebo kontaktujte TENT-AGENCY@ec.europa.eu
