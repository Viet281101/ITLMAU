IP/09/526
V Bruseli 2. apríla 2009Prvé európske letecké
spoločnosti ponúkajú možnosť používať
mobilné telefóny na palube – vďaka základným
pravidlám v celej EÚČoraz viac európskych pasažierov
cestujúcich lietadlom má možnosť používať
počas letu svoj mobilný telefón na zasielanie textových
správ, surfovanie po internete či dokonca uskutočňovanie
hovorov. Rok po tom, ako Komisia zaviedla spoločné pravidlá
bezpečného používania mobilných telefónov na
palube lietadiel a schválila samotné používanie tejto
cezhraničnej služby, bolo 27 európskych lietadiel
vybavených zariadeniami na bezpečné používanie
telefónov GSM počas letov v európskom vzdušnom
priestore. Očakáva sa, že tento počet sa do konca roku 2009
zdvojnásobí. 
„Možnosť používať mobilné
telefóny počas letu najviac ocenia obchodní cestujúci
a mladí pasažieri. Je to zároveň zaujímavý
obchodný model pre európske spoločnosti. Z tohto dôvodu
Komisia pred rokom ustanovila základné pravidlá, aby
spoločnosti mohli túto službu poskytovať
v európskom vzdušnom priestore bezpečným
a jednoduchým spôsobom bez toho, aby museli o povolenie
v jednotlivých krajinách žiadať 27 rozličnými
spôsobmi,“ vraví Viviane Reding, komisárka EÚ pre
telekomunikácie. „Som rada, že prvé letecké
spoločnosti v Európe už ponúkajú možnosť
používať mobilné telefóny počas letu. Aby sa
zabezpečilo bezproblémové uplatňovanie,
používaním mobilných telefónov počas letu by sa
nemali rušiť ostatní cestujúci, napr. tak, že sa
zriadia tiché zóny podobne, ako vo vlakoch. Operátori by
takisto mali zabezpečiť, aby ceny ostali primerané. Ak sa tak
stane, služby mobilnej telefónie na palube sa môžu pre
európske spoločnosti stať výhodou na konkurenčnom
globálnom trhu leteckej dopravy.“
Komisia
v apríli 2008 zaviedla pravidlá, ktorými sa harmonizujú
podmienky poskytovania služieb mobilnej telefónie na palube lietadiel
v celej EÚ (IP/08/537).
O rok neskôr mohli vďaka týmto umožňujúcim
pravidlám dvaja poskytovatelia služieb mobilnej komunikácie na
palube lietadiel, spoločnosti OnAir
(Ženeva) a AeroMobile
(Londýn), začať v Európe podnikať.
Vytvárajú partnerstvá s leteckými
spoločnosťami, ktoré majú záujem o to, aby sa
takéto služby sprístupnili ich cestujúcim. 
V súčasnosti túto službu do svojej flotily
zavádzajú traja európski leteckí prepravcovia –
Ryanair (Írsko), TAP (Portugalsko) a bmi (Spojené
kráľovstvo) – pričom 27 lietadiel už je
vybavených potrebnou technológiou a do konca roka 2009 sa
očakáva zdvojnásobenie tohto počtu. Je to sľubný
začiatok, a to aj vzhľadom na skutočnosť,
že ostatné aerolínie v súčasnosti už
takisto uskutočňujú technické skúšky. 
Tieto letecké spoločnosti zároveň dolaďujú
podmienky, za ktorých cestujúci budú môcť
používať svoje telefóny na palube lietadiel, aby sa
zabezpečilo, že novú službu prijme širší
okruh cestujúcich, pričom zároveň analyzujú spustenie
služby na tých lietadlách, do ktorých bola potrebná
technológia už nainštalovaná. Zo súčasných
informácií vyplýva, že cena za službu bude
približne od 1,60 EUR za minútu hlasového volania a od
0,43 EUR za textovú správu v závislosti od toho,
služby ktorého pozemného mobilného operátora
cestujúci využíva. 
Komisia prijala regulačné opatrenia v roku 2008
s cieľom umožniť bezpečnú prevádzku mobilnej
komunikácie na palube lietadiel v celej EÚ a vytvoriť
podmienky pre spoločnosti na to, aby mohli tieto služby
poskytovať na letoch, ktoré často prekračujú
viaceré hranice. Vyžiadalo si to tri kroky:zabezpečiť, aby používanie zariadení na palube
– vrátane mobilných telefónov cestujúcich –
nespôsobovalo interferencie s prístrojmi a systémami
lietadla; 
zabezpečiť, aby mobilné zariadenia neinterferovali
s pozemnými sieťami mobilnej komunikácie a pripájali sa
výhradne k základňovým staniciam na palube, ktoré
sú prepojené so stanicami na zemi prostredníctvom satelitu; 
vypracovať spoločné pravidlá a štandardy na
to, aby boli základňové stanice schválené na
prevádzku v rozličných členských štátoch
EÚ, nad ktorými lietadlo prelieta. Vzor pre
ostatné kontinenty
Európsky prístup sa stal vzorom pre ostatné regióny.
Niekoľko leteckých spoločností mimo Európy
(vrátane spoločností Qantas, Emirates, Malaysian Airlines, Royal
Jordanian, Wataniya, Virgin Australia) začalo testovať službu,
resp. ju už ponúkajú, pričom potrebnou technológiou je
už vybavených približne 40 lietadiel. Ďalšie
aerolínie oznámili podobné plány. Celosvetová
dominancia štandardu GSM (ktorý v súčasnosti
používajú takmer 3 miliardy ľudí) robí
z tohto obchodného modelu atraktívnu možnosť,
keďže cestujúci môžu používať svoj
bežný mobilný telefón.
Kontext
Služby mobilnej komunikácie v lietadle sú
celoeurópskymi telekomunikačnými službami. Komisia prijala
v apríli 2008 dve opatrenia (IP/08/537):Rozhodnutie, ktorým sa ustanovujú harmonizované
technické parametre zariadení na palube lietadiel na
používanie mobilných telefónov počas letu
v rámci EÚ. Týmito parametrami sa zabezpečuje, aby
zariadenia nevytvárali interferencie a aby sa Európskej
agentúre pre bezpečnosť letectva (EASA) umožnilo vydávať
osvedčenia o vhodnosti zariadení pre leteckú prevádzku
v jednotlivých typoch lietadiel. Toto rozhodnutie je právne
záväzné a zabezpečuje, že vo všetkých
lietadlách sa používa zariadenie toho istého typu. 
Odporúčanie na harmonizovaný postup pri vydávaní
povolení, v ktorom sa podporuje vzájomné uznávanie
vnútroštátnych povolení.„Letecký
roaming“, alebo mobilné volania a textové správy
uskutočnené na palube lietadiel, sa považujú za
medzinárodný roaming podobne, ako pri pozemných
službách. Prvé príklady ukazujú, že sadzby za
služby sú podstatne nižšie, ako za služby pevnej
telefónie na palube ponúkané prostredníctvom satelitu
v minulosti. Mobilná komunikácia v priebehu letu
nespadá do rozsahu opatrení Komisie o roamingových
sadzbách za hlasové a dátové služby,
pretože tieto služby sa považujú za inovačnú
službu na vynárajúcom sa trhu, a preto sadzby určuje
poskytovateľ služby. Komisia však pozorne monitoruje
spotrebiteľské ceny a ich transparentnosť. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
