IP/09/783
Brusel 14. mája 2009Spotrebitelia: Letecké
spoločnosti „upratujú“ na svojich internetových
stránkachNové, dnes uverejnené výsledky z
prieskumu EÚ ukazujú, že z hľadiska dodržiavania
pravidiel na ochranu spotrebiteľa, došlo v prípade
internetových stránok na predaj leteniek k
výraznému „posunu“.  Zistenia sú uvedené v
záverečnej správe zaoberajúcej sa 18-mesačným
procesom v celej EÚ, ktorého cieľom bolo zasiahnuť proti
zavádzajúcej reklame a nekalým praktikám.  Výsledkom
kontrolnej akcie na úrovni EÚ, ktorá sa začala v septembri
2007 a na ktorej sa zúčastnilo 15 vnútroštátnych
orgánov členských štátov EÚ a  Nórska, bolo,
že v prípade 115 zo 137 preverených internetových
stránok leteckých spoločností došlo k oprave. Po
dodatočnej „zdravotnej prehliadke“ z marca 2009, ktorej
súčasťou bolo  nezávislé anonymné nakupovanie
leteniek v 67 hlavných leteckých spoločnostiach, bola 52
leteckým spoločnostiam buď udelená „čistá
zdravotná karta“, pričom sa zaviazali dodržiavať
rovnaký štandard, alebo okamžite zareagovali na konzultáciu
zo strany Komisie a prijali záväzky s cieľom  odstrániť
nevyriešené problémy (pozri zoznam uvedený ďalej). V
rámci tejto „prehliadky“ sa preverili a porovnali
internetové stránky s obsiahlym 14-bodovým kontrolným
zoznamom, ktorý predtým odsúhlasili aj zástupcovia odvetvia
leteckej dopravy. Komisia teraz pracuje na zavedení dohody, ktorá sa
bude týkať celého odvetvia leteckej dopravy a ktorej cieľom
je stanoviť pre všetky letecké spoločnosti v rámci
EÚ rovnaké podmienky a zabezpečiť dodržiavanie
vysokého štandardu internetových stránok.
Meglena Kuneva, komisárka EÚ pre ochranu spotrebiteľa,
uviedla: „Celoeurópska kontrola leteckých spoločností
mení vzhľad internetových stránok jednotlivých
leteckých spoločností v celej EÚ. Nemôžeme
však zaspať na vavrínoch; je pred nami ešte veľa
práce.  Ale táto prvá paneurópska kontrolná akcia
ukázala, že dokáže poriadne „bolieť“ a
prispieť k stanoveným cieľom. Ďalším krokom je
dohoda, ktorá sa bude týkať celého odvetvia leteckej
dopravy, a my budeme naďalej pozorne sledovať vývoj v tejto
oblasti.“ 
Podpredseda Antonio Tajani, ktorý má na starosti dopravu,
povedal:„Dodržiavanie transparentnosti  konečných cien je
záväzkom vyplývajúcim z nariadenia o leteckých
službách.  Povinnosťou leteckých spoločností je
zaviesť do celého odvetvia vysoký štandard; našou
úlohou je zabezpečiť, aby všetci zúčastnení
hrali podľa rovnakých pravidiel. Toto má zásadný
význam najmä pre spotrebiteľa, ktorý chce
porovnávať ceny leteniek medzi jednotlivými
spoločnosťami a na základe toho sa rozhodnúť.
1.	Výsledky celoplošnej akcie týkajúcej sa predaja
leteniek z roku 2007  
Kontrolná akcia bola ukončená v 85% prípadov. Zo
137 preverených internetových stránok, čo predstavuje asi 80
spoločností, došlo k náprave v prípade 115
internetových stránok (pozri súhrnnú tabuľku v
priloženom memorande, kde sú uvedené údaje z konca marca
2009 – MEMO/09/238).
2.	Štúdia o „zdravotnej prehliadky“ leteckých
spoločností 
Táto „zdravotná prehliadka“ zameraná na
komplexné monitorovanie celkovej situácie v oblasti internetového
predaja leteniek zohľadnila tiež dva nové právne predpisy
EÚ, ktoré posilňujú ochranu spotrebiteľa a ktoré
sú v platnosti od prvých celoplošných kontrol zo septembra
2007 (smernica o nekalých obchodných praktikách, nariadenie o
leteckých službách). Na základe 14-bodového
kontrolného zoznamu, ktorý odsúhlasili aj zástupcovia
odvetvia leteckej dopravy (pozri MEMO/09/238),
sa „zdravotná prehliadka“ sústredila na 7
internetových stránok najdôležitejších
leteckých spoločností vo všetkých 27
členských štátoch – čo znamená 67
leteckých spoločností a celkovo približne 339 miliónov
cestujúcich. Výsledky konzultačného procesu, ktorý
Komisia vykonala na základe zistení zo štúdie a vrátane
záväzkov leteckých spoločností, sú zhrnuté
ďalej.  (pozri prílohu 1 k tlačovej správe)
Čo bude nasledovať?Výsledky „zdravotnej prehliadky“ boli odovzdané
vnútroštátnym kontrolným orgánom, na
účely ďalšieho prešetrovania v prípade potreby.Komisia spolu s odvetvím leteckej dopravy pracuje na zavedení
dohody, ktorá sa bude týkať celého odvetvia a ktorej
cieľom je zabezpečiť dodržiavanie určitého
štandardu, pričom jej súčasťou je aj monitorovanie
nezávislou treťou stranou. 
V júni 2009 Komisia predostrie oznámenie o kontrole, s
cieľom posilniť prácu siete vnútroštátnych
kontrolných orgánov (sieť CPC) po prvých dvoch rokov jej
pôsobenia. Kontext:
Infostránka: http://ec.europa.eu/consumers/enforcement/sweep/index_en.htm
Príloha 1
Tabuľka s výsledkami konzultácií Komisie s
leteckými spoločnosťami, založená na štúdii o
„zdravotnej
prehliadke“[1]. 
Letecké spoločnosti spĺňajúce všetky
podmienky „zdravotnej prehliadky“ a zaväzujúce sa k
udržiavaniu štandardu svojich internetových stránokAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticLetecké spoločnosti, ktoré sa zaviazali, že
nezrovnalosti zistené v priebehu tejto „zdravotnej prehliadky“
už vyriešili alebo sa im budú venovať v najbližšom
čase tak, aby spĺňali stanovený štandardAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] „Zdravotná
prehliadka“ je prieskumová štúdia, ktorej cieľom je
oboznámiť sa s celkovou situáciou v odvetví leteckej
dopravy. Na základe jej zistení vznikla politická iniciatíva
Komisie s cieľom zlepšiť súlad s bodmi na kontrolnom
zozname. Tieto zistenia a následné opatrenia Komisie
nepredstavujú dôvod pre žalobu pre porušenie právnych
predpisov. Len vnútroštátne kontrolné orgány majú
moc formálne vyšetriť porušenie právnych predpisov.
