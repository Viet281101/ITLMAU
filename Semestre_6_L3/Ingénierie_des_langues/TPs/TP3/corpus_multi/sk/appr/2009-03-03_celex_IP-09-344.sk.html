IP/09/344
Brusel, 3. marca 2009Päť veľkých firiem
v oblasti špičkových technológií sa zaviazalo
podporovať ženy v sektore informatikyV súčasnej celosvetovej
finančnej kríze predstavujú pracovné miesta v oblasti
informačných a komunikačných technológií
(IKT), ako napríklad telekomunikácie a internet,
spoľahlivé zdroje rastu a majú zásadný význam
pre obnovu ekonomiky. Konkurencieschopnosť EÚ
závisí od toho, nakoľko sa jej podarí v oblasti
špičkových technológií prilákať
a udržať si kvalifikované pracovné sily –
vrátane žien. Očakáva sa, že v roku 2010 bude
v EÚ chýbať 300 000 kvalifikovaných technikov.
Okrem toho na 5 mužov v informatike pripadá menej ako
1 žena. Európska komisia v roku 2007 reagovala na túto
situáciu motivovaním telekomunikačných
a internetových spoločností, aby prilákali viac
žien so zručnosťami v oblasti IKT. Vďaka tomuto kroku
dnes päť veľkých spoločností zameraných na
IKT podpíše kódex osvedčených postupov na podporu
zamestnanosti žien v sektore IKT. Tým sa zaväzujú sa
podniknúť viac v záujme zatraktívnenia technických
povolaní pre ženy a zlepšenia využívania
a rozvíjania potenciálu žien v sektore IKT.„Podpísanie
tohto kódexu osvedčených postupov je prvým krokom
k tomu, aby sa technické povolania stali zaujímavejšími
pre dievčatá a aby sa zvýšil počet žien
pracujúcich v sektore IKT. Blahoželám týmto
spoločnostiam k odvahe a odhodlanosti, ktoré dnes prejavili
podpísaním kódexu. Vďaka tomuto kroku sa sektor IKT stane
zaujímavejším pre ženy, čim dôjde k jeho
obohateniu,“ uviedla Viviane Redingová, komisárka EÚ
zodpovedná za oblasť telekomunikácií. „Sektor IKT
si len začína uvedomovať rozsah problému
a chápať, nakoľko je dôležité
získať ženy pre prácu v tomto sektore
a vyriešiť nedostatok pracovných síl, ktorý panuje
v Európe. V sektore IKT v Belgicku
v súčasnosti chýba 10 000 kvalifikovaných
pracovných síl. V Poľsku je to 18 300, v Taliansku
2 800, vo Francúzsku 4 300, v Španielsku 41 8000
a v Nemecku až 87 800. Vyzývam preto ostatné
spoločnosti pôsobiace v oblasti IKT, aby do konca roka
nasledovali príklad týchto spoločností a podpísali
kódex na podporu zamestnanosti žien v sektore IKT."
Komisárka
Viviane Redingová sa dnes zúčastnila podpísania kódexu
osvedčených postupov na podporu zamestnanosti žien v sektore
IKT zo strany piatich európskych a medzinárodných
spoločností, ktorými sú ALCATEL-LUCENT, IMEC, ORANGE-FRANCE
TELECOM GROUP, MICROSOFT a MOTOROLA. K tomuto kroku došlo na
základe diskusie zo zástupcami priemyslu, ktorú Viviane
Redingová podnietila počas Medzinárodného dňa žien
v roku 2008: (pozri IP/08/392).
Cieľom kódexu je prilákať do sektoru
špičkových technológií viac študentiek
stredných a vysokých škôl a zároveň
podporovať a udržať si ženy, ktoré už
v tejto brandži pracujú, pomocou týchto krokov.Zriaďovanie tzv. „girl labs“ alebo
počítačových klubov pre dievčatá, kde
môžu dievčatá nadobudnúť viac sebavedomia
v oblasti IKT napríklad vďaka tvorbe webových stránok,
mixovaniu hudby alebo navrhovaniu online časopisov. Signatári
kódexu IMEC, Motorola, Orange a Microsoft už majú
aktívne takéto „laboratóriá“ a kluby alebo
organizujú letné tábory. Takéto kluby existujú aj
v Spojenom
kráľovstve a v Nemecku. 
Inštruktážne programy pre ženy na materskej
dovolenke, vďaka ktorým ženy, ktoré čerpajú
rodičovskú dovolenku, nebudú zaostávať za
najnovším technickým vývojom, ponúka napríklad
Motorola.
Praktická pomoc pri zabezpečení rovnováhy medzi
rodinným a pracovnými životom. Spoločnosti ako IMEC
už ponúkajú pružný pracovný čas
a prácu doma.
Fóra a siete v oblasti IKT určené
ženám, ktoré ponúkajú podporu pri hľadaní
práce, poradenstvo a starostlivosť. Alcatel Lucent podporuje
ženy, ktoré majú z pracovného hľadiska vysoký
potenciál a pomáha im rýchlejšie stúpať po
kariérnom rebríčku. Aj Microsoft a Motorola zaviedli
programy pre ženy vo vedúcich funkciách.
Určovanie cieľov v oblasti zamestnávania
a podpory žien v sektore IKT na všetkých
úrovniach, ako aj monitorovanie plnenia týchto cieľov.
Signatár kódexu Orange podporuje vyššiu zamestnanosť
žien tak, že výberové konanie ostáva otvorené,
kým sa neprihlási aspoň jedna žena. 
Európska komisia bude pozorne monitorovať
uplatňovanie tohto kódexu a o rok ho vyhodnotí.
„Túto osvedčenú prax musia dopĺňať jasne
stanovené ciele, čo sa dá prakticky dosiahnuť
napríklad zvýšením počtu žien
v správnych radách spoločností pôsobiacich
v sektore IKT,“ uviedla Viviane Redingová. „V
súčasnosti majú ženy v správnych radách 116
najvýznamnejších spoločností v sektore IKT len
7 % zastúpenie. Preto by sme sa mali zamerať na to, aby sa tento
percentuálny podiel do roku 2015 zdvojnásobil.“
Súvislosti:V záujme zvýšenia informovanosti o potenciáli
žien v Európe v sektore IKT komisárka Viviane
Redingová iniciovala v roku 2007 „iniciatívu sledovania"
(Shadowing Iniciative, pozri IP/07/305),
ktorá sa momentálne organizuje každý rok. Počas
„dňa sledovania“ (Shadowing Day) mladé ženy
strávia typický pracovný deň s úspešnou
ženou zo sektora IKT (inžinierkou, výkonnou riaditeľkou
alebo političkou), stretávajú sa s mužmi aj
ženami, ktorí sú odborníkmi v oblasti IKT
a získajú prehľad o tom, aké to je pracovať
v tomto sektore. V roku 2008 sa tejto iniciatívy
zúčastnilo vyše 100 mladých žien (pozri IP/08/392).
Na
celosvetovom stretnutí fóra žien pre ekonomiku
a spoločnosť (Women's Forum for Economy and Society),
ktoré sa konalo v októbri 2008 v Deauville, sa Viviane
Redingová stretla s ďalšími ženami, ktoré
majú vedúce postavenie v politike a priemysle
a vyslovila sa za podporu žien so zručnosťami v oblasti IKT
(MEMO/08/631).Pri príležitosti dnešného podpísania kódexu
osvedčených postupov na podporu zamestnanosti žien v sektore
IKT sa v Bruseli konala konferencia „Cyberellas are IT!“, na
ktorej Viviane Redingová predstavila krátky klip
z „dňa sledovania“, ktorý sa uskutočnil
v Lyone v novembri 2008. Videoklip „ICT is wicked („IKT
sú kúlové“) sa bude distribuovať do škôl
v celej Európe a je dostupný online: 
http://212.68.215.195/europa/shadowingday09.wmvViac informácii
možno nájsť tu: www.ec.europa.eu/itgirls
