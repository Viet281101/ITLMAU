IP/09/131
V Bruseli 28. januára 2009Lepšia právna regulácia
– európsky príbeh
o úspechuStrategické preskúmanie
týkajúce sa lepšej právnej regulácie v Európskej
únii, ktoré dnes predložila Európska komisia, ukazuje,
že lepšia právna regulácia je hlavnou
súčasťou reakcie Európy na hospodársku a
finančnú krízu.  V preskúmaní sa
poukazuje na to, že občania a spoločnosti, najmä malé
a stredné podniky (MSP), už čerpajú výhody zo
širokého spektra zjednodušených opatrení a úspor
administratívnych nákladov. Vďaka radikálnemu
zjednodušeniu sa do dnešného dňa navrhlo zrušiť
približne 1 300 predpisov predstavujúcich asi 10 % acquis alebo 7
800 strán úradného vestníka.  Opatrenia na
zníženie administratívneho zaťaženia, ktoré
už boli predložené, alebo ktoré sa plánujú
predložiť, predstavujú úspory presahujúce 30
miliárd EUR. Len dnešný návrh o DPH povedie k
úsporám dosahujúcim 18 miliárd EUR. Iniciatíva Komisie
v súvislosti s administratívnym zaťažením
inšpirovala väčšinu členských
štátov, v dôsledku čoho 21 z nich zaviedlo na
vnútroštátnej úrovni ambiciózne
vnútroštátne programy na zníženie
administratívneho zaťaženia. Komisia bude aj naďalej
zlepšovať kvalitu všetkých nových právnych
predpisov, ktoré vytvára, ďalším zvyšovaním
kvality jej hodnotení vplyvu. Dosiahne to posilnením kontroly
subsidiarity, zlepšovaním konzultácií
so zúčastnenými stranami a dôkladnejším
hodnotením vplyvov týkajúcich sa napríklad malých a
stredných podnikov, administratívneho zaťaženia,
základných práv, spotrebiteľov a regiónov.Predseda Európskej komisie José Manuel Barroso uviedol:
„Zníženie administratívneho zaťaženia
navrhnuté Komisiou je základnou súčasťou
iniciatívy na obnovu Európy. Časy sa menia. Právna
regulácia musí byť dynamická, nie statická. Musí
sa prispôsobovať novým situáciám a novým
potrebám. Zlepšením konzultácií so
zúčastnenými stranami, lepšími hodnoteniami vplyvu
a znížením administratívneho zaťaženia sa
európska právna regulácia môže stať ešte
efektívnejšou a prijateľnejšou pre
používateľov. Komisia dosahuje výsledky. Dúfam, že
v nasledujúcich mesiacoch členské štáty
a Európsky parlament zachovajú dynamiku nášho
úsilia a takisto dosiahnu výsledky."
Podpredseda Günter Verheugen dodal: „Štyri roky od svojho
začiatku je stratégia v oblasti lepšej právnej
regulácie úspešná. Zaznamenali sme už pozoruhodné
výsledky a chceme do konca tohto roka dosiahnuť ešte
oveľa viac. Lepšia právna regulácia, ktorá reguluje
tam, kde je to potrebné, ale zároveň udržuje čo
najmenšie nevyhnutné zaťaženie podnikov a občanov,
musí zostať základnou súčasťou našej reakcie
na súčasné hospodárske problémy." 
Radikálne zjednodušenie právnych predpisov EÚ
pokračovalo v roku 2008
Zjednodušením a kodifikáciou právnych  predpisov
prijala súčasná Komisia opatrenie, ktorým (ak ho
v plnom rozsahu schváli Rada a Parlament) sa zníži
počet právnych predpisov EÚ o takmer 10 %, čo je
približne 1 300 právnych aktov a 7 800 strán
úradného vestníka.  Existuje však priestor na
ďalšie zjednodušenie a Komisia v roku 2009 prinesie 33
nových iniciatív. V nadväznosti na skríning
právnych predpisov EÚ by mohlo byť do budúcich
činností týkajúcich sa zjednodušenia zaradených
ďalších 81 opatrení. Vďaka tomu by nasledujúca
Komisia mala byť schopná dokončiť proces tohto
zjednodušovania.
Ďalšie informácie nájdete v MEMO/09/31
Znižovanie administratívneho zaťaženia v plnom
prúde
Od predloženia návrhu Európskej komisie znížiť
administratívne zaťaženie podnikov v EÚ do roku 2012 o
25 % a zapojiť aj členské štáty počet
členských štátov, ktoré stanovili podobné
vnútroštátne ciele týkajúce sa zníženia
podstatne vzrástol, a to zo 7 v roku 2006 na 14 v roku 2007
až na 21 v roku 2008. 
V rokoch 2007 a 2008 Komisia predložila 21
zrýchlených opatrení predstavujúcich odhadované
úspory pre podniky v EÚ vo výške viac ako 2,3 miliardy
EUR. Okrem toho sa položili základy pre návrhy Komisie
vedúce k zníženiu nákladov vo veľkom rozsahu. Komisia
dnes prijala návrh ambicióznej revízie smernice o DPH
s cieľom odstrániť prekážky elektronickej
fakturácie. V strednodobom horizonte by mohlo ročné
zníženie dosiahnuť 18 miliárd EUR. V prípade
práva obchodných spoločností Komisia plánuje
predložiť návrh, ktorým sa umožní
členským štátom vylúčiť mikropodniky
z rozsahu pôsobnosti smerníc EÚ
o účtovníctve, čo by mohlo priniesť
ďalšie úspory vo výške 7 miliárd EUR. Na tieto
smernice sa vzťahuje zásada „najskôr myslieť na
malých“ s cieľom prispôsobiť systém potrebám
malých a stredných podnikov.
Ďalšie informácie nájdete v MEMO/09/30
Ďalšie
informácie (Generálny sekretariát)
Ďalšie
informácie (GR pre podnikanie) 
Ďalšie informácie o elektronickej fakturácii
nájdete v IP/09/132
