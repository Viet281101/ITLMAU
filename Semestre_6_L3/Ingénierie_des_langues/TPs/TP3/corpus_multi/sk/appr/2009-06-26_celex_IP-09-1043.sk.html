IP/09/1043  V Bruseli 26. júna 2009 26. jún 2009 – Medzinárodný deň boja proti drogám – otvorenie Európskej akcie v oblasti drog  Vedeli ste, že približne 12 miliónov ľudí v Európskej únii užíva či niekedy v živote užívalo kokaín?  Vedeli ste, že v priemere každú hodinu zomrie jeden občan Európskej únie na predávkovanie?  Vedeli ste, že v Európe dochádza každoročne k 7 000 až 8 000 úmrtiam v dôsledku užívania drog?  V snahe čeliť tomuto vážnemu problému dnes Európska komisia uviedla novú iniciatívu s názvom „EURÓPSKA AKCIA V OBLASTI DROG“, ktorá je zameraná na zvýšenie povedomia a informovanosti a jej hlavným cieľom je vyzvať spoločnosť k aktivite a zvýšiť informovanosť o drogách v rámci Európskej únie.   Cieľom iniciatívy je rozvíjať zásadu spoločnej zodpovednosti a motivovať skupiny, jednotlivcov, odborníkov, jednoducho všetkých členov spoločnosti, aby podpísali výzvu a zaviazali sa, že nejakým spôsobom prispejú k riešeniu problému užívania drog.  Pán Barrot, podpredseda Komisie, za prítomnosti mediálnej hviezdy, novinára Nikosa Aliagasa a novinára a sociálneho aktivistu Jerzyho Owsiaka dnes oficiálne otvoril Európsku akciu v oblasti drog na podujatí sledovanom verejnosťou, na ktorom sa zúčastnilo približne 120 zainteresovaných strán z EÚ.  Podpredseda Komisie Barrot, komisár zodpovedný za oblasť spravodlivosti, slobody a bezpečnosti, povedal:  „Európska akcia v oblasti drog je jednou z kľúčových iniciatív nového Akčného plánu EÚ na boj proti drogám na obdobie rokov 2009 – 2012, ktorého hlavným cieľom je vyzvať organizácie a občanov v Európe, aby sa aktívne podieľali na boji proti drogám.  Prostredníctvom Európskej akcie v oblasti drog oslovujeme občanov Európy v ich každodennom živote a poskytujeme im možnosť vyjadriť svoj názor a zaviazať sa na podniknutie krokov v tomto smere.“   Do dnešného dňa prijalo záväzok v rámci Európskej akcie v oblasti drog 21 organizácií a občanov:     Association des Parents d'Elèves de l'Ecole Européenne de Bruxelles I (Belgicko)     Cyprus Anti-drugs Council (Cyprus)   ETHIAS (Belgicko)    FESAT- Eur opean Foundation of Drug Helplines (EÚ)    FNAPT- Fédération Nationale de Prévention Toxicomanies (Francúzsko)   Fondazione Villa Maraini (Taliansko)   Foundation la Caixa (Španielsko)    Foundation WOSP - the Great Orchestra of Christmas Charity Foundation − Jerzy Owsiak (Poľsko)   FPAT – Portuguese Federation of Social Institution connected to the Prevention of Drug Addiction (Portugalsko)    ICOS – International Council on Security and Development (EÚ)   Le Phare, familles face à la drogue (Francúzsko)   London Drug Policy Forum (Spojené kráľovstvo)   Municipal Council on Drug Addiction, Blagoevgrad (Bulharsko)   Peitenger Jugendhaus-ASBL (Luxembursko)   PREV CENTRUM (Česká republika)   PREVNET (EÚ)   Qrendi Scout Group (Malta)   TIIMI Magazine (Fínsko)   YSPDB-Youth Society for Peace and Development of the Balkans (Bulharsko)   „WOCAD“ Women's Organisations Committee on Alcohol and Drug issues" (Švédsko)   EMCDDA – Európske monitorovacie centrum pre drogy a drogovú závislosť    Od dnešného dňa majú jednotlivci aj organizácie v Európe možnosť využívať túto iniciatívu a dodávať tak svojim aktivitám európsky rozmer a viditeľnosť tým, že sa zamyslia nad otázkou, ako by mohli ich každodenné aktivity, spoločenská zodpovednosť a prostredie zlepšiť informovanosť verejnosti a motivovať k boju proti drogám a rizikám spojeným s užívaním drog.  Európska komisia uvíta na internetovej stránke  www.action-drugs.eu  osobitné a kreatívne aktivity na každej úrovni v rámci Európy, ktoré budú mať pozitívny vplyv na správanie súvisiace s drogami, alebo pomôžu zlepšiť informovanosť v súvislosti s drogami a nebezpečenstvom zneužívania drog.  Viac informácií o práci podpredsedu Barrota nájdete na tejto internetovej stránke:     http://ec.europa.eu/commission_barroso/barrot/welcome/default_en.htm
