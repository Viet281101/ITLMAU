IP/09/800
V Bruseli 18. mája 2009Na Vašom hlase záleží
– nechajte sa počuťOd 4. do 7. júna tohto roku je 375
miliónov občanov v 27 krajinách, od Helsiniek
po Lisabon, od Dublinu po Vilnius, vyzvaných pristúpiť
k volebným urnám do Európskeho parlamentu. Na internetovej
stránke predsedu Európskej komisie je dostupný video záznam,
v ktorom José Manuel Barroso vyzýva občanov, aby sa pri
urnách „nechali počuť“.
„Na Vašom hlase záleží.  Vy rozhodnete, akou
cestou sa bude Európska únia uberať v nasledujúcich piatich
rokoch,“ vyhlasuje predseda Barroso v uvedenom zázname,
ktorý je k nahliadnutiu na tejto internetovej stránke: 
http://ec.europa.eu/commission_barroso/president/multimedia/vlog/index_en.htm
Video je dostupné v šiestich jazykoch (v angličtine,
francúzštine, nemčine, španielčine, portugalčine a
taliančine) na internetovej stránke predsedu Barrosa, ako aj na
audiovizuálnom portáli Európskej komisie. V písomnej forme
je toto vyhlásenie k dispozícii v ďalších 17
úradných jazykoch EÚ.
Barroso pripomína: „Európska komisia prichádza s
rôznymi politickými iniciatívami a predkladá
návrhy konkrétnych riešení pre občanov, avšak
zákonodarnú moc má Európsky parlament spoločne s
vládami Vašich štátov.“ Zároveň
dodáva, že „je to Európsky parlament, ktorému
ostatné európske inštitúcie skladajú
účty.“
„Keďže aktivity Európskej únie ovplyvnia
Vás i Váš každodenný život, musíte si
zvoliť europoslancov, ktorí budú mať na riešenie
súčasných výziev rovnaké názory
ako Vy“, uzatvára predseda Barroso.
