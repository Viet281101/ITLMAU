IP/09/1878   V Bruseli 4 . decembra 2009   Kampaň EÚ za zdravé stravovanie „Chutní parťáci“:  putovná prezentácia sa skončila, kampaň však pokračuje  V rámci putovnej prezentácie EÚ za zdravé stravovanie navštívili „Chutní parťáci“ 173 škôl v celej Európe a priniesli na ihriská kvízy a hry, aby deťom vysvetlili, ako si správne vyberať zdravšiu stravu.  Putovnej prezentácie, ktorá trvala do konca novembra, sa zúčastnilo približne 17 000 detí, aby sa naučili o prínosoch konzumácie ovocia, zeleniny a mliečnych výrobkov.  Tisícky ďalších detí sa zoznamujú s „Chutnými parťákmi“ prostredníctvom interaktívnej webovej stránky, ktorá sa momentálne zameriava na kampaň „Jedz, pi a hýb sa“.  Putovná prezentácia, ktorá vznikla z iniciatívy komisárky Marianne Fischerovej Boelovej 2 8. septembra (pozri   IP/09/1366   ) navštívila Belgicko, Francúzsko, Spojené kráľovstvo, Írsko, Estónsko, Litvu a Poľsko.  Jej činnosti sa zameriavali na vekovú skupinu od 8 do 12 rokov a zahŕňali základnú prezentáciu o potrebe zdravého stravovania, po ktorej nasledovali tímové hry a predstavenie webovej stránky „Chutní parťáci“.  Zúčastnené školy zaslali veľmi pozitívnu spätnú väzbu, v ktorej nazvali kampaň zaujímavou, poučnou a interaktívnou.  Hoci sa hry a zábava putovnej prezentácie na tento rok už skončili, webová stránka zažíva veľké úspechy.  Postavičky „Chutných parťákov“, ktoré majú podobu animovaného vzdorovitého ovocia, zeleniny a mliečnych výrobkov, rozprávajú príbehy, ktorými mladému publiku v Európe približujú ten istý odkaz – ak sa budete zdravo stravovať dnes, zajtra budete vo forme. Na webovej stránke sa nachádza aj rubrika Hľadanie pokladu, v rámci ktorej môžu šťastní výhercovia získať ceny. Ďalšie informácie: Kampaň Chutní parťáci (Tasty Bunch):    http://ec.europa.eu/agriculture/tasty-bunch/    Hľadanie pokladu:    http://ec.europa.eu/agriculture/tasty-bunch/treasure-hunt/index_sk.htm    Aktualizovaný tlačový materiál je uverejnený na:    http://ec.europa.eu/agriculture/tasty-bunch/press-corner/index_sk.htm
