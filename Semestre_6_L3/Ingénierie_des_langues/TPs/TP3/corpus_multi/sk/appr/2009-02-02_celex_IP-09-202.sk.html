IP/09/202
V Bruseli 2. februára 2009Spotrebitelia: nespokojní s
energetikou, bankovníctvom a mestskou dopravouPodľa novej správy EÚ, ktorú
dnes uverejnila Európska komisia, najviac problémov
spôsobujú spotrebiteľom tri oblasti služieb, ktoré
sú pre ľudí skutočne dôležité –
energetika, bankovníctvo a doprava (vlaky, autobusy
a električky).  V druhej výročnej správe EÚ
o hodnotiacej tabuľke spotrebiteľských trhov sa na
základe 5 kľúčových spotrebiteľských
ukazovateľov – ceny, prechod k inej ponuke,
spokojnosť, sťažnosti a bezpečnosť
– skúma viac ako 20 sektorov tovaru a služieb (vrátane
potravinárskych, odevných, obuvných, finančných,
energetických a telekomunikačných služieb). 
Cieľom je zistiť, v ktorých oblastiach je riziko
nesprávneho fungovania trhu z hľadiska spotrebiteľov
veľké. Spotrebiteľské podmienky na maloobchodnom trhu
s elektrickou energiou budú v roku 2009 predmetom hĺbkovej
trhovej analýzy Komisie. 
Meglena Kuneva, komisárka EÚ pre ochranu spotrebiteľa,
uviedla: „Veľmi ma trápi, že v troch oblastiach
služieb, ktoré v živote ľudí zohrávajú
takú dôležitú úlohu, sa dosahujú na základe
celoeurópskych spotrebiteľských ukazovateľov zlé
výsledky. Vzhľadom na význam maloobchodného trhu s
elektrickou energiou pre základný rozpočet domácnosti som sa
rozhodla, že v roku 2009 bude tento trh cieľovým sektorom
výskumu. Európski spotrebitelia si zaslúžia lepšie
služby.“  
Hlavné závery 
Dva hlavné celoeurópske trendy vyplývajúce zo správy
o hodnotiacej tabuľke z roku 2009 sú: 
1. Spotrebitelia sú nespokojní so základnými
službami.
Služby neustále spôsobujú spotrebiteľom viac
problémov ako tradičné trhy tovarov. Z údajov o spokojnosti
s 19 trhmi opäť vyplýva jasný rozdiel medzi trhmi
služieb a tovarov.  Nespokojnosť sa prejavuje hlavne v sektore
služieb mestskej a medzimestskej dopravy (vlaky, autobusy a
električky), energetiky, pevných telefonických liniek a
pošty. Vo všetkých týchto sektoroch je spokojných menej
ako 60 % spotrebiteľov. Stalo sa pravidlom, že spotrebitelia
podávajú viac sťažností na trhu služieb ako na
trhu tovarov. Pozri MEMO/09/44.
2. Tri najproblematickejšie sektory pre spotrebiteľov (na
základe 5 ukazovateľov) sú energetické, dopravné a
bankové služby
Energetika:Menej ako dve tretiny spotrebiteľov je spokojných so svojím
dodávateľom energie.
Pokiaľ ide o oznámené zvyšovanie cien,
služby zásobovania elektrickou energiou a plynom boli osobitne
zle ohodnotené. Približne 60 % spotrebiteľov informovalo o
zvyšovaní cien zo strany svojho dodávateľa energie,
zatiaľ čo iba 3 – 4 % o znižovaní cien.
Dodávky elektrickej energie a plynu dosiahli veľmi zlé
výsledky aj pokiaľ ide o porovnateľnosť ponúk a
ľahkosť prechodu k inej ponuke. Sektorom, kde je najmenej
pravdepodobné, že spotrebitelia prejdú k inej ponuke, je
sektor energetiky:  iba 7 % prešlo k inému
dodávateľovi plynu a 8 % k inému
dodávateľovi elektrickej energie.Miera prechodu
k inej ponuke má osobitný význam, keďže
jedným z kľúčových zistení v správe
o hodnotiacej tabuľke je, že na trhoch s vyššou
mierou prechodu k inej ponuke je menej pravdepodobné, že
spotrebitelia nahlásia zvyšovanie cien – takýmito trhmi
sú poistenie vozidla (25 % spotrebiteľov
v predošlých dvoch rokoch), za ktorým nasleduje internet
(22 %) a mobilné telefóny (19 %). Existujú dôkazy
o tom, že spotrebitelia, ktorých postavenie sa prechodom
k inej ponuke posilnilo, pomáhajú zlepšiť výsledky
pre všetkých spotrebiteľov. Uľahčovanie prechodu
k inej ponuke v kľúčových maloobchodných
sektoroch by malo byť politickou prioritou.
Bankovníctvo:Podľa existujúcich údajov si bankovníctvo jasne
vyžaduje pozornosť. Rozdiely v bankových poplatkoch ako aj
v úrokových mierach medzi jednotlivými členskými
štátmi sú veľmi veľké, pričom vysvetliť
ich nie je ľahké.  Napríklad upravené úrokové
miery spotrebiteľských úverov na 1 až 5 rokov môžu
byť v rozmedzí od 0,21 % vo Švédsku po 12,12
 % v Estónsku, pričom rozdiely sa ukážu vo
výpočte kapitálových nákladov.
Bankovníctvo je osobitne problematické, pokiaľ ide
o porovnateľnosť ponúk, ľahkosť prechodu
k inej ponuke a skutočný prechod. V priemere 11 %
používateľov maloobchodného bankovníctva prešlo
v minulých dvoch rokoch k inému poskytovateľovi. Iba
9 % používateľov bežných účtov
prešlo k inej banke, pričom najväčšia
pravdepodobnosť takéhoto prechodu bola u držiteľov
hypoték alebo investičných produktov, aj to iba
13 %.Doprava:Spotrebitelia, ktorí využívajú služby mestskej
a medzimestskej dopravy (autobusy, vlaky, električky) sú
najmenej spokojní a stretávajú sa
s najväčším množstvom problémov: menej ako
polovica spotrebiteľov je spokojná s týmito službami.
Nespokojnosť na trhoch spôsobujú hlavne úrovne cien,
atraktívnosť obchodných ponúk, ľahkosť nákupu
a orientácia na zákazníka.
Jeden spotrebiteľ zo štyroch sa stretol s problémami a podal
sťažnosť. Ďalšie kroky
Z troch sektorov identifikovaných ako najproblematickejšie pre
spotrebiteľov je energetika sektorom, v ktorom majú spotrebitelia
najväčšie výdavky (5,7 % svojho rozpočtu
domácnosti) a v rámci energetiky míňajú spotrebitelia
najviac na elektrickú energiu (2,1 %). Maloobchodný trh
s elektrickou energiou bude predmetom nadväzujúcej
štúdie trhu v roku 2009 s cieľom ďalej
preskúmať spotrebiteľské podmienky na špecifických
podmienkach domácnosti, napríklad porovnateľnosť ponúk,
nekalé obchodné praktiky a fakturácia.
Iné kľúčové závery
Kompletné výsledky hodnotiacej tabuľky sú uvedené v
pripojenom memorande. V správe sa konkrétne uvádza, že
relatívny význam cezhraničného obchodovania v malom
stagnuje. Podiel cezhraničného obchodovania sa od roku 2006
nezvýšil.  
Z národného referenčného porovnávania
vyplýva, že spotrebiteľské prostredie sa 
v jednotlivých členských štátoch veľmi
líši, pričom najväčšie nedostatky sa zistili
v mechanizmoch vynucovania a odškodnenia.
Ďalšie informácie: 
http://ec.europa.eu/consumers/overview/cons_policy/index_en.htm
