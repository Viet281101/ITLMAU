IP/09/ 1238  V Bruseli 18. augusta 2009 EÚ investuje ďalších 18 miliónov eur do budúceho ultra vysokorýchlostného mobilného internetu  EÚ k 1. januáru 2010 investuje 18 miliónov EUR do výskumu, ktorého cieľom budú mobilné siete ďalšej generácie 4G. Európska komisia práve prijala rozhodnutie začať financovať výskum pokročilej technológie dlhodobej evolúcie (Long Term Evolution, „LTE“), ktorá ponúkne mobilné internetové pripojenie s rýchlosťami až stokrát rýchlejšími, než aké ponúkajú dnešné siete 3G. LTE sa stáva v odvetví mobilných sietí ďalšej generácie preferovanou technológiou, a to aj vďaka výraznému financovaniu výskumu zo strany EÚ od roku 2004. Už pred 25 rokmi Európa urobila z normy GSM nosnú technológiu modernej mobilnej telefónie. Na základe spoločného výskumu v Európe a sily jednotného trhu EÚ dnes normu GSM využíva 80 % svetových mobilných sietí. LTE sa javí byť podobne úspešnou technológiou, a výskum financovaný Európskou úniou tak naďalej prináša do každodenného života Európanov najmodernejšie tech nológie.   „Prostredníctvom technológií LTE bude „know-how“ európskeho výskumu naďalej udávať tón v oblasti vývoja mobilných služieb a zariadení na celom svete – presne tak, ako sa nám to darilo v posledných desaťročiach pri norme GSM,“ uvádza Viviane Redingová, komisárka EÚ pre telekomunikácie a médiá. „Technológie LTE premenia mobilné telefóny na výkonné mobilné počítače. Milióny nových užívateľov budú môcť na svojich prenosných zariadeniach využívať ultra vysokorýchlostný prístup na internet bez ohľadu na to, kde sa práve nachádzajú. Vytvoria sa tým ohromné príležitosti a množstvo priestoru na rast digitálneho hospodárstva.“  Dlhodobá evolúcia (Long Term Evolution, „LTE“) je najnovšou bezdrôtovou technológiou, ktorá poskytuje mobilný prístup na internet s rýchlosťami až do 100 megabitov za sekundu, čo je desaťkrát rýchlejšie než v mobilných sieťach 3G. V Európe ju momentálne testujú mobilní operátori vo Fínsku, Nemecku, Nórsku, Španielsku, Švédsku a Spojenom kráľovstve a očakáva sa, že vo Švédsku a Nórsku bude komerčne dostupná v prvom polroku 2010. V rozmedzí rokov 2004 a 2007 podporila EÚ výskum v oblasti optimalizácie a štandardizácie LTE (projekty WINNER I a II, uskutočňované konzorciom 41 popredných európskych spoločností a univerzít) sumou 25 miliónov EUR. To viedlo k vývoju prvej koncepcie sieťovej infraštruktúry na báze LTE.  Minulý mesiac Európska komisia rozhodla o tom, že začne investovať ďalších 18 miliónov EUR do výskumu zlepšenej pokročilej verzie LTE, LTE Advanced . V septembri Komisia začne rokovať o podrobnostiach s projektovými konzorciami vrátane ich vlajkovej lode – konzorcia ARTIST4G, ktoré vychádza z úspechov projektov WINNER a zjednocuje subjekty odvetvia 4G a výskumníkov z Fínska, Francúzska, Nemecka, Talianska, Holandska, Poľska, Španielska, Švédska a Spojeného kráľovstva. Očakáva sa, že nové projekty sa začnú v januári 2010. V nasadení technológie LTE a LTE Advanced vidí Európska komisia veľký potenciál:   LTE rozšíri možnosti prevádzkovateľov sietí a umožní im poskytovať rýchlejšie mobilné širokopásmové pripojenie pre viac používateľov za nižšie ceny, čo spôsobí revolúciu na európskom mobilnom telekomunikačnom trhu.   LTE Advanced zvýši rýchlosť mobilných širokopásmových služieb až na 1 gigabit (tisíc megabitov) za sekundu, čo užívateľom v pohybe umožní naplno využívať zložité služby online, ako napr. vysokokvalitné televízne vysielanie alebo video na požiadanie.    LTE používa frekvenčné spektrum efektívnejším spôsobom, čo mobilným sieťam umožní využívať „digitálnu dividendu“ a používať frekvencie, ktoré sa uvoľnili prechodom z analógovej televízie na digitálnu (   IP/09/1112   ). Signály sa budú prenášať na väčšiu vzdialenosť, než je tomu pri súčasnej technológii GSM, čím sa znížia nároky na počet antén potrebných na dosiahnutie rovnakého pokrytia sieťou; tým sa zároveň zachová ráz krajiny v Európe a zníži spotreba energie.     Technológia LTE by mohla priniesť mobilný broadband do menej zaľudnených regiónov, čím by prispela k znižovaniu „digitálnej priepasti“ medzi vidieckymi a mestskými oblasťami. Koncom roka 2008 si internetové pripojenie DSL stále nemohlo objednať 23 % populácie vo vidieckych oblastiach EÚ (   IP/09/1221   ).     Poprední mobilní operátori a výrobcovia na celom svete, ako napr. Orange, TeliaSonera, T-Mobile, AT&amp;T, NTT-DoCoMo, Verizon, Alcatel-Lu cent, Ericsson, Huawei a Nokia Siemens Networks sa už zaviazali, že budú používať normu LTE. Do roku 2013 sa podľa trhových analytikov očakáva, že operátori na celom svete investujú do zariadení LTE takmer 6 miliárd EUR (8,6 miliárd USD).  Súvislosti Celosvetový úspech normy GSM sa dosiahol prostredníctvom úzkej celoeurópskej spolupráce subjektov z odvetvia, výskumu a regulačnej oblasti. V osemdesiatych rokoch podporoval štandardizáciu GSM nástroj európskej spolupráce v oblasti vedy a technológie, ktorý bol predchodcom dnešných výskumných programov EÚ. Európska komisia schválila projekt GSM a európske krajiny v roku 1987 odsúhlasili návrh Komisie vyhradiť frekvenčné pásmo 900 MHz pre služby GSM, čím sa vytvoril priestor pre rýchle nasadenie technológie GSM v celej Európe.  V júli 2009 členské štáty EÚ nasledovali príklad Európskeho parlamentu a schválili návrh Komisie na aktualizáciu smernice o GSM z roku 1987, čím sprístupnili pásmo 900 MHz pre iné technológie vrátane LTE (   IP/09/1192   ).  V rokoch 2007 – 2013 EÚ investuje do výskumu budúcich sietí celkovo viac ako 700 miliónov EUR, z čoho polovica sa pridelí bezdrôtovým technológiám, ktoré prispievajú k rozvoju sietí štvrtej a ďalších generácií.  Výskum EÚ v oblasti sietí budúcnosti a LTE:     http://cordis.europa.eu/fp7/ict/future-networks/     Projekt „Wireless World Initiative New Radio“ (WINNER) financovaný zo strany EÚ:     http://www.ist-winner.org    Annex LTE compared to previous mobile internet technologies         Faster mobile broadband:  Peak download speeds, in megabits per second     Better user experience:  Time it takes data to travel from user to main server and back, in milliseconds        Figures and graphics available in PDF and WORD PROCESSED       Figures and graphics available in PDF and WORD PROCESSED       Operator commitments to LTE          Country   Operator   Anticipated LTE service launch     France   Orange   2011-12     Germany   T-Mobile   2011     Ireland   Hutchison 3   2011     Italy   Telecom Italia   Not known     Spain   Telefonica O2   2011     Sweden   TeliaSonera   2010     Sweden   Tele2 Sweden   2010     Sweden   Telenor Sweden   2010     Various   Vodafone   Not known     Australia   Telstra   Not known     Canada   Telus   2010     Canada   Bell Canada   2010     Canada   Rogers Wireless   2010-11     China   China Mobile   2011     China   China Telecom   2011-12     Hong Kong   SmarTone-Vodafone   Not known     Hong Kong   HK CSL Ltd   Not known     Hong Kong   PCCW   Not known     Japan   NTT DoCoMo   2010     Japan   KDDI   2010     New Zealand   Telecom NZ   2011-12     Norway   TeliaSonera   2010     Philippines   Piltel   Not known     South Korea   SK Telecom   Not known     South Korea   KTF   Not known     USA   Verizon   2010     USA   MetroPCS   2010     USA   CenturyTel   2010     USA   Aircell   2011     USA   Cox   2011     USA   AT&amp;T Mobility   2011      Source: Global mobile Suppliers Association, April 2009. LTE Long Term Evolution (LTE) is the next step from current mobile technologies, such as 3G/WCDMA &amp; HSPA. This new radio access technology will be optimized to deliver very fast data speeds of up to 100Mb/s when downloading and 50Mb/s for uploading. Designed to be backwards-compatible with GSM and HSPA, LTE incorporates Multiple In Multiple Out (MIMO) in combination with Orthogonal Frequency Division Multiple Access (OFDMA) in the downlink and Single Carrier FDMA in the uplink to provide high levels of spectral efficiency and end user data rates exceeding 100 Mb/s, coupled with major improvements in capacity and reductions in latency. LTE will support channel bandwidths from 1.25 MHz to 20 MHz and both FDD and TDD operation. LTE-Advanced LTE-Advanced extends the technological principles behind LTE into a further step change in data rates. Incorporating higher order MIMO (4x4 and beyond) and allowing multiple carriers to be bonded together into a single stream, target peak data rates of 1Gbps have been set. LTE-Advanced also intends to use a number of further innovations including the ability to use non-contiguous frequency ranges, with the intent that this will alleviate frequency range issues in an increasingly crowded spectrum, self back-hauling base station and full incorporation of Femto cells using Self-Organising Network techniques. LTE-Advanced will be  3GPP ’s technology as a candidate for the ITU-R IMT-Advanced process, which is intended to identify ‘4G’ technologies.
