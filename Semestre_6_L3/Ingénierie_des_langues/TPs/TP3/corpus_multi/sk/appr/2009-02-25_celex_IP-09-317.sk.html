IP/09/317
V Bruseli 25. februára 2009Stretnutie Komisie so
zamestnávateľmi a odbormi na tému prekonávania
hospodárskej krízy a prijímania opatrení
v prospech pracovných miestNa dnešnom osobitnom stretnutí so
zástupcami odborov a zamestnávateľov Európska komisia
pokračovala vo svojom úsilí uskutočňovať
európsky plán oživenia hospodárstva. Dospelo
sa k všeobecnej zhode v tom, že vnútorný trh a
plán oživenia sú vhodným odrazovým mostíkom na
riešenie krízy a prijímanie opatrení v prospech
pracovných miest v Európe a v tom, že bude potrebné
uskutočniť ďalšie opatrenia na úrovni
EÚ.
 „Riešiť hospodársku krízu a konať
v prospech pracovných miest znamená pracovať spolu,“
povedal predseda Barroso. „Politika Komisie sa zameriava na obmedzovanie
vplyvu krízy na reálnu ekonomiku a pracovné miesta, prípravu
podnikov a pracovnej sily na hospodárske oživenie
a pomáhanie Európanom, aby si našli pracovné miesta
udržateľné do budúcnosti. Vplyv krízy na
zamestnanosť je zjavný. Na to, aby sa zastavil pokles, obmedzila
strata pracovných miest a zatváranie podnikov a Európa sa
vrátila na cestu rastu a zamestnanosti, je potrebné partnerstvo.
Veľmi sa teším z tejto možnosti diskutovať so
sociálnymi partnermi o tom, ako efektívnejšie zamerať
naše úsilie a spojiť sa v záujme dosiahnutia
výsledkov.“
Na dnešnom stretnutí sa Európska komisia a európski
sociálni partneri (ETUC, Business Europe, CEEP a UEAPME) zhodli na potrebe
spoločného úsilia pri zachovávaní
a ďalšom rozvíjaní sociálnych a hospodárskych
úspechov EÚ a jej vnútorného trhu ako zdroja prosperity,
rastu a zamestnanosti v Európe.
Európski sociálni partneri takisto uvítali európsky
plán oživenia hospodárstva ako vhodné východisko a
vyjadrili svoju pripravenosť pracovať na zabezpečovaní jeho
účinného vykonávania a s potrebnou
ambicióznosťou ho premietnuť do ďalších
opatrení.
V európskom pláne oživenia hospodárstva, ktorý bol
navrhnutý Komisiou a prijatý Európskou radou v decembri, sa
ustanovuje široké spektrum opatrení na udržanie
a vytváranie pracovných miest a na posilnenie schopnosti
európskeho hospodárstva prekonať krízu.
Mnohé kľúčové body plánu oživenia
budú mať priamy vplyv na pracovnú silu. Patrí k nim aj
odborná príprava s cieľom udržať ľudí
v práci a pomôcť im nájsť nové pracovné
miesta. Financovanie zo strany EÚ je dostupné prostredníctvom
Európskeho sociálneho fondu a Európskeho fondu na
prispôsobenie sa globalizácii a pre malé a stredné podniky
sú dostupné nové zdroje financovania.
Diskusie so zástupcami sociálnych partnerov boli zamerané na
ich návrhy opatrení na posilnenie rastu a zamestnanosti,
uskutočňovanie opatrení v rámci flexiistoty a podporu
spoločností a pracovníkov počas recesie, podnecovanie
investícií a udržanie kúpnej sily a dopytu,
dodržiavanie voľného pohybu pracovníkov
a kolektívnych dohôd a zaručenie toho, že
jednotný trh bude pokračovať. Ich názory sa premietnu do
podkladov Komisie na neformálne stretnutie hláv štátov a
vlád plánovaného na 1. marec, na jarné zasadnutie
Európskej rady a samit pre zamestnanosť, ktorý sa bude konať
v máji. Komisia a sociálni partneri sa dohodli na úzkej
spolupráci a hľadaní spôsobov, ktorými by
zamestnávatelia a odbory z celej Európskej únie mohli
prispieť k úspešnému oživeniu európskeho
hospodárstva.
Za sociálnych partnerov sa na stretnutí zúčastnili:
Business Europe: Ernest-Antoine Seillière, predseda, CEEP: Carl
Cederschiöld, predseda, ETUC: John Monks, generálny tajomník,
UEAPME: Georg Toifl, predseda.
