IP/09/405
V Bruseli 16. marca 2009Na ceste k magisterskému
štúdiu prekladu štandardizovanému na úrovni
EÚVytvorenie siete pre európske magisterské
štúdium prekladu (EMŠP) bude ústrednou témou
medzinárodnej konferencie organizovanej Európskou komisiou 16.
a 17. marca 2009 v Bruseli, na ktorej sa zídu
zástupcovia viac ako sto univerzít a iné zainteresované
strany zapojené do odborného vzdelávania
prekladateľov, aby sa dohodli na začlenení
kritérií programov odborného vzdelávania do spoločnej
značky kvality EMŠP. Európska komisia vyzýva univerzity, na
ktorých sa školia profesionálni prekladatelia, aby sa pripojili
k sieti vysokokvalitných programov odborného
vzdelávania.
„Vysokokvalitné a atraktívne učebné osnovy
odborného vzdelávania prekladateľov poskytovaného
univerzitami v celej Európskej únii prispievajú k
zabezpečeniu ponuky kvalifikovaných profesionálov nielen pre
Komisiu a inštitúcie EÚ, ale pre celý
prekladateľský trh,“ uviedol Leonard Orban, európsky
komisár pre viacjazyčnosť. 
Európske magisterské štúdium prekladu by sa malo
stať meradlom kvality pre odborné vzdelávanie prekladateľov
pozostávajúce zo súboru kompetencií, ktoré by sa mali
nadobudnúť v rámci magisterského štúdia
prekladu. Projekt bol zavedený v roku 2005 na
základe iniciatívy Generálneho riaditeľstva
Európskej komisie pre preklad a bol vyvinutý v úzkej
spolupráci s uznávanými odborníkmi v oblasti
prekladateľskej profesie z akademickej obce.
Prvými dvoma konferenciami zorganizovanými v októbri 2006
a v marci 2008 sa položili základy spolupráce tým,
že bol navrhnutý štandardný súbor
kľúčových kompetencií v rámci učebných
osnov prekladateľského štúdia. Štandard
kompetencií možno zaviesť na akejkoľvek univerzite,
ktorá poskytuje odborné vzdelávanie prekladateľov
a má záujem zapojiť sa do siete EMŠP. Komisia poskytuje
poradenstvo, ale zodpovednosť za odborné vzdelávanie
prekladateľov majú výlučne univerzity. 
Zriadenie siete bude vyvrcholením štvorročného
vývoja projektu EMŠP iniciovaného Generálnym
riaditeľstvom Komisie pre preklad. 
Po jej zriadení bude sieť nápomocná pri presadzovaní
osvedčených postupov medzi zapojenými univerzitami a v
konečnom dôsledku pri zvyšovaní štandardu
vyučovania, profesionality budúcich prekladateľov a pri
vytváraní skutočne európskeho trhu pre kvalifikovaných
prekladateľov.
Nedávne
oznámenie[1] zo strany
Komisie o potenciálnom nedostatku prekladateľov
v prípade niektorých jazykov je potvrdením toho, že je
potrebná stabilná ponuka profesionálov
z inštitútov odborného vzdelávania
prekladateľov.
Konferencia o EMŠP v roku 2009 je osobitne zameraná na:kľúčové kompetencie, ktoré musia mať
budúci prekladatelia,
univerzitné odborné vzdelávanie
a zamestnateľnosť v záujme intenzívnejšej
spolupráce medzi univerzitami v rôznych krajinách,
podmienky zapojenia sa do siete EMŠP,
výhody a zodpovednosti členov siete a
žiadateľov,
budúca činnosť a organizácia
siete.Účasť
na konferencii je možná len na základe pozvánky, ale toto
podujatie bude naživo vysielané cez internet a môžete
ho sledovať na ďalej uvedenej adrese, kde budú zodpovedané
aj otázky, ktoré zaslali diváci: 
http://ec.europa.eu/dgs/translation/external_relations/universities/emt_conference2009_en.htm
Univerzity, ktoré majú záujem o zapojenie sa do
siete EMŠP, si musia podať prihlášku do 30. apríla
2009. 
Ďalšie
informácie sú k dispozícii na týchto
internetových adresách: 
Konferencia o EMŠP v roku 2009: 
http://ec.europa.eu/dgs/translation/external_relations/universities/emt_conference2009_en.htm
Otvorená výzva na podávanie prihlášok: 
http://ec.europa.eu/dgs/translation/external_relations/universities/emt_network_join_en.htm
Generálne
riaditeľstvo pre preklad: http://ec.europa.eu/dgs/translation/index_en.htm
Jazyky
v EÚ: http://europa.eu/languages/sk/home
[1] MEMO/09/76,
19.2.2009.
