IP/09/740
V Bruseli, 12.05.2009Malé čipy s veľkým
potenciálom: Nové odporúčania EÚ
zabezpečia, aby čiarové kódy 21. storočia
nenarúšali súkromieOdhaduje sa, že objem celosvetového trhu
s inteligentnými čipmi v nasledujúcom
desaťročí päťnásobne narastie. Európania by
ich mali mať pod kontrolou a zároveň by mali byť
schopní ich bezproblémovo využívať na
uľahčenie každodenného života. Dnes
máme k dispozícii už vyše 6 miliárd
inteligentných čipov, mikroelektronických zariadení,
ktoré sa dajú zabudovať do najrozličnejších
predmetov každodenného využitia od chladničiek po
čipové karty na mestskú hromadnú dopravu. Na základe
technológie rádiofrekvenčnej identifikácie (RFID)
dokážu automaticky spracovať dáta, ak sa priblížia
k čítacím zariadeniam, ktoré ich aktivujú. Čipy
zachytia ich rádiový signál a vymieňajú si s nimi
údaje. Nachádzajú sa v kartách, ktoré sa
používajú na otváranie dverí do kancelárií
alebo ktorými sa platia poplatky za používanie diaľnice.
Európska komisia dnes prijala súbor odporúčaní
s cieľom zabezpečiť, aby všetci, ktorí sa
podieľajú na navrhovaní alebo prevádzke technológie
využívajúcej inteligentné čipy, rešpektovali
základné právo jednotlivca na súkromie a ochranu údajov
ustanovené v Charte základných práv Európskej únie
(Charter
of Fundamental Rights of the European Union) vyhlásenej 14. decembra
2007.
„Inteligentné čipy sú sľubnou technológiu
budúcnosti a dokážu mnohými spôsobmi
uľahčiť každodenný život. Ide
o každodenné predmety, ktoré sa zrazu stanú
„inteligentnými“, keď sa pripoja na sieť,
v ktorej sa vymieňajú informácie. Predstavte si
inteligentné chladničky, ktoré by vás informovali, že
uplynula záručná doba vášho mlieka, alebo
inteligentné obaly potravín, ktoré by rodičov varovali pred
rizikom možných alergických reakcií,“ povedala
Viviane Redingová, komisárka EÚ pre informačnú
spoločnosť a médiá. „Používanie
malých inteligentných čipov na komunikáciu medzi predmetmi
je z hospodárskeho hľadiska jednoznačne sľubné.
Táto nová technológia sa však nikdy nesmie
využívať bez vedomia Európanov. Preto Komisia dnes
adresovala priemyselnému odvetviu dôrazné odporúčania.
V prípadoch, keď ide o súkromné údaje, musia
európski spotrebitelia mať istotu, že ich súkromie zostane
chránené aj v meniacom sa technologickom prostredí.
Cieľom Komisie preto je, aby technológia RFID umožnila
zákazníkom kontrolovať bezpečnosť svojich údajov,
pretože to je najlepšia možnosť, ako zabezpečiť
hospodársky úspech tejto technológie. Koniec koncov,
európsky podiel na celosvetovom trhu s inteligentnými čipmi
v nasledujúcich ôsmich rokoch dosiahne
35 %.
Inteligentné čipy, alebo rádiové (RFID) štítky
môžu mať a už aj majú výrazný vplyv na
obchodné činnosti, verejnú službu
a spotrebiteľské výrobky, počnúc
efektívnejšou recykláciou a starostlivosťou
o zdravie a končiac kratšími čakacími dobami
pri mýtnych búdkach alebo pri výdaji batožín na
letiskách. 
Aby sa Európa pripravila na tieto zmeny, Komisia dnes predstavila tieto
zásady ochrany súkromia a údajov pri požívaní
týchto čipov:Spotrebitelia by mali mať možnosť voľby, či na
výrobkoch, ktoré kupujú, zostanú inteligentné čipy
aktivované, alebo nie. Keď si zákazník kupuje výrobok
s inteligentným čipom, čip by sa mal automaticky,
okamžite a bezplatne na mieste predaja deaktivovať, okrem
prípadov, keď by zákazník vyslovene požiadal
o možnosť zachovať čip funkčný. Výnimky
sú v zásade možné, ak by sa nimi napríklad vyhlo
zbytočnému zaťažovaniu maloobchodníkov, ale len po tom,
až sa posúdi vplyv čipu na súkromie.
Spoločnosti alebo verejné orgány, ktoré
používajú inteligentné čipy, by zákazníkom
mali poskytovať jasné a jednoduché informácie v
prípade, že osobné údaje sa budú
využívať, aby si boli vedomí toho, aký druh údajov
(napríklad meno, adresa, dátum narodenia) a na aké
účely sa budú zhromažďovať. Navyše by sa mali
zariadenia, ktoré „čítajú“ informácie
uložené na inteligentných čipoch, jasne označiť
a malo by sa zriadiť kontaktné miesto, kde by občania mohli
získať viac informácií.
Združenia a organizácie maloobchodníkov by mali
podporovať informovanie spotrebiteľov o výrobkoch
vybavených inteligentnými čipmi pomocou spoločného
európskeho znaku, ktorým by boli označený každý
výrobok využívajúci inteligentný čip.
Spoločnosti a verejné orgány by mali pred tým, ako
začnú inteligentné čipy používať,
vypracovať posúdenia ich vplyvu na ochranu súkromia
a údajov. Tieto posúdenia by mali skontrolovať
vnútroštátne orgány zodpovedné za ochranu údajov
a mali by byť zárukou toho, že osobné údaje
sú chránené
a v bezpečí.V roku 2008 sa na celom svete
sa predalo 2,2 miliárd RFID štítkov, ako sú napríklad
štítky využívané v mýtnych búdkach alebo
na identifikáciu lodných kontajnerov, z toho približne
tretina v Európe. Hodnota celosvetového trhu s RFID
štítkami sa za rok 2008 odhaduje na 4 miliardy EUR a predpokladá
sa, že do roku 2018 narastie na približne 20 miliárd EUR.
Súvislosti:
Európska komisia v roku 2006 otvorila verejnú konzultáciu
(IP/06/289)
o vývoji a využívaní inteligentných čipov (alebo
technológií rádiofrekvenčnej identifikácie). Na
základe tejto konzultácie potom v marci 2007 prijala
oznámenie (IP/07/332),
v ktorom zdôraznila, že verejnosť očakáva
ďalšie kroky v oblasti ochrany súkromia a údajov.
Dnešné odporúčanie, ktoré sa vypracovalo na
základe konzultácií so zainteresovanými stranami
zastupujúcimi ako výrobcov, tak aj používateľov
čipov, normalizačné orgány, organizácie
spotrebiteľov, organizácie občianskej spoločnosti
a odbory, je reakciou na tieto očakávania. Cieľom je
vytvoriť rovnaké podmienky pre európske priemyselné odvetvie
a zároveň zachovať súkromie jednotlivcov.
Členské štáty majú teraz dva roky na to, aby
informovali Komisiu o krokoch, ktoré zamýšľajú
podniknúť, aby zaistili dosiahnutie cieľov
vytýčených v odporúčaní. Komisia do troch
rokov predloží správu o vykonávaní
odporúčaní, súčasťou ktorej bude aj analýza
ich vplyvu na spoločnosti a verejné orgány, ktoré
používajú inteligentné čipy, ako aj analýza
dôsledkov pre občanov.
Odporúčanie sa nachádza na stránke:
http://ec.europa.eu/information_society/policy/rfid/index_en.htmMEMO/09/232
