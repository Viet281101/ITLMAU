IP/09/693
V Bruseli 4. mája 2009Jarná prognóza na roky 2009
– 2010: náročný rok 2009, hospodárstvo EÚ
sa však po nadobudnutí účinnosti podporných
opatrení stabilizujeV jarnej prognóze Komisie sa
očakáva, že HDP v Európskej únii tohto roku klesne o 4
% a vo veľkej miere sa ustáli v roku 2010. Hlavnými
faktormi spôsobujúcimi hospodársky pokles sú
zhoršujúca sa globálna finančná kríza, silný
pokles svetového obchodu a pretrvávajúce úpravy na realitnom
trhu v niektorých ekonomikách. Očakáva sa však, že
s dopadom rozbiehajúcich sa opatrení súvisiacich s
fiškálnymi a peňažnými stimulmi sa rast v roku 2010
znovu zdynamizuje.  Trhy práce budú vážne zasiahnuté,
očakáva sa, že miera nezamestnanosti sa v roku 2010 v EÚ
zvýši na 11 %. Ďalej sa očakáva, že dlh
verejných financií sa výrazne zvýši, a to na 7,25 % HDP
v roku 2010 v dôsledku hospodárskeho poklesu a diskrečných
opatrení prijatých na podporu hospodárstva v súlade s
plánom na oživenie európskeho hospodárstva navrhnutého
Komisiou.
„Európske hospodárstvo je uprostred najhlbšieho a
najrozšírenejšieho hospodárskeho poklesu v povojnovom
období. Očakáva sa však, že náročné
opatrenia prijaté vládami a centrálnymi bankami za týchto
výnimočných okolností v tomto roku zastavia pokles
hospodárskej činnosti a v budúcom roku umožnia
oživenie. Aby sa tak stalo, je potrebné rýchle podniknutie krokov
pri odstraňovaní „aktív so zníženou
hodnotou“ zo súvah bánk a pri prípadnej
rekapitalizácii bánk“, uviedol Joaquín Almunia,
komisár pre hospodárske a menové záležitosti. 
Globálny rast je znovu pozitívny
Zhoršenie finančnej krízy viedlo v zimnom období k
zníženiu globálnych činností a výraznému
poklesu svetového obchodu a priemyselnej výroby. Hospodársky
pokles zasahoval hneď od začiatku čoraz viac krajín a to
vrátane rozvojových krajín a krajín s rýchlo sa
rozvíjajúcim hospodárstvom. Opatrenia súvisiace
s fiškálnymi a peňažnými stimulmi
nadobúdajú účinnosť a finančná kríza
postupne slabne, očakáva sa, že globálny rast HDP sa v
druhej polovici roku 2009 znovu zvýši. V roku 2010 sa
očakáva, že globálny rast dosiahne hodnotu 2 %.
Výrazný hospodársky pokles v EÚ, avšak s
očakávaním jeho konca
Hospodársky pokles, ktorý sa začal v druhom
štvrťroku 2008, sa na konci roka zhoršil s medzikvartálnym
poklesom HDP v EÚ a eurozóne približne o 1,5 % v poslednom
kvartáli. V prvom kvartáli tohto roku sa na základe
prieskumných a konkrétnych údajov očakáva
ďalší pokles.  Pokles postihol všetky členské
štáty, hoci sa jednotlivé výhľady líšia v
závislosti od ich relatívneho vystavenia finančnej kríze,
dynamiky realitného trhu a stupňa otvorenosti.
Pri stabilizácii finančných trhov sa dôvera investorov
zvýši a fiškálna podpora ako aj zmierňovanie menovej
situácie postupne povedú k skutočným činnostiam, pokles
HDP sa na konci tohto roka ustáli a miery rastu by sa mali v roku 2010
mierne zvýšiť. 
Pokles nepostihuje len všetky členské štáty ale aj
takmer všetky zložky dopytu. Postihnuté sú najmä
súkromné investície odrážajúce oslabené
očakávania zo strany dopytu, výrazný pokles využitia
kapacít a naďalej prísne finančné podmienky. Podobne
došlo k výraznému poklesu vývozu vo svetle
značného zníženia svetového obchodu. Hoci má
súkromná spotreba naďalej relatívne dobrú
úroveň, čomu napomáhajú nižšie ceny ropy a
nižšia inflácia, je pravdepodobné, že
skutočný disponibilný príjem sa zníži
postupným zhoršovaním situácie na trhu práce. V tomto
roku bude pozitívne prispievať k rastu iba spotreba verejnej
správy a verejné investície, sčasti vďaka
rozpočtovým stimulačným opatreniam prijatým
v rámci plánu na oživenie európskeho hospodárstva.Trh práce a verejné financie sú výrazne
zasiahnuté
Európske trhy práce sa v priebehu minulého roku začali
tlmiť s ich zvyčajným časovým sklzom za
hospodárskym poklesom. V nadchádzajúcom období sa
očakáva pokles zamestnanosti približne o 2,5 % v EÚ aj v
eurozóne v tomto roku a ďalší pokles o 1,5 % v roku 2010,
čo prinesie stratu približne 8,5 milióna pracovných miest v
priebehu dvoch rokov v protiklade k vytvoreniu 9,5 milióna nových
pracovných miest v rokoch 2006 – 2008.  
Hospodársky pokles výrazne zasiahol aj verejné financie,
pričom sa tohto roku očakáva viac než dvojnásobné
zvýšenie deficitu verejného rozpočtu v EÚ (z 2,3 % HDP
v roku 2008 na 6 %) a ďalšie zvýšenie v roku 2010 (na 7,25
%). Prudké zhoršenie celkovej fiškálnej pozície je
sčasti dôsledkom samotného hospodárskeho poklesu,
keďže sú automatické stabilizátory v Európe
relatívne rozsiahle, toto však odráža aj značné
diskrečné rozpočtové stimulačné opatrenia na
podporu hospodárskej činnosti. 
Inflácia je dočasne veľmi nízka
V posledných mesiacoch inflácia prudko poklesla a tento trend sa
očakáva aj v druhom a treťom kvartáli tohto roku v
dôsledku ďalších základných efektov, slabého
hospodárskeho výhľadu a predpokladaného poklesu cien
komodít. Celkovo sa očakáva, že inflácia HICS bude v
roku 2009 mierne pod úrovňou 1 % v EÚ (a 0,5 % v eurozóne) a
že v treťom kvartáli v obidvoch regiónoch dosiahne
najnižšiu hodnotu. Základné efekty minulých
zvýšení cien energie a potravín nebudú mať
na jeseň vplyv na ročnú mieru inflácie a
očakáva sa, že inflácia HISC sa v budúcom roku postupne
zvýši na 1,25 %. 
Značné neistoty pretrvávajú 
V dôsledku toho, že globálne hospodárstvo čelí
svojmu najhoršiemu poklesu od čias druhej svetovej vojny,
hospodársky a inflačný výhľad je pod vplyvom
značnej neistoty. Riziko, že výhľad bude horší,
než sa očakávalo, závisí najmä od vplyvu
finančnej krízy a intenzity slučiek spätnej väzby medzi
rôznymi sektormi hospodárstva. Na druhej strane opatrenia
súvisiace s fiškálnymi a peňažnými stimulmi
môžu byť účinnejšie než sa očakáva
pri obnovení stability a dôvery na finančných trhoch a
podpore ekonomických činností. Riziká inflačného
výhľadu sa tohto roku javia vyvážené, čo
vyplýva z možného vývoja cien komodít, ako aj
správania na základe vzťahu medzi cenami a mzdami.  
Podrobnejšia správa je k dispozícii na internetovej
stránke: 
http://ec.europa.eu/economy_finance/thematic_articles/article14927_en.htm
[  ]
[  ]
[  ]
[  ]
