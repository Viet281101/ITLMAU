IP/09/195
V Bruseli 30. januára 2009Chcete vedieť, čo má EÚ
v najbližšom období na
programe?Európska komisia spustila Kalendár
EÚ – nový internetový nástroj, ktorý
umožňuje ľuďom kdekoľvek na svete zistiť,
čím sa budú európske inštitúcie v blízkej
budúcnosti zaoberať. 
„Kalendár EÚ poskytuje novinárom v členských
štátoch prístup k rovnakým informáciám ako
novinárskej obci v Bruseli.  Verejnosť má samozrejme
k nemu takisto prístup.   Ide o vynikajúci príklad
„priblíženia EÚ“ na miestnej úrovni, uviedla
Margot Wallströmová, podpredsedníčka Komisie zodpovedná
za medziinštitucionálne vzťahy a komunikačnú
stratégiu. 
Kalendár EÚ je webovým nástrojom, ktorého
cieľom je pomôcť novinárom a informačným
profesionálom zorientovať sa v nepretržitom toku
dostupných informácií o záležitostiach EÚ.
Predstavuje jedinečný prístup k včasným
informáciám (textom, odkazom a obrázkom) o pripravovaných
právnych predpisoch, činnostiach a podujatiach, ktoré
pripravujú alebo organizujú inštitúcie EÚ. 
Všetky informácie sú dostupné pomocou troch kliknutí
myšou:kalendár pripravovaných činností a podujatí
(týždenný, mesačný
a štvrťročný), 
stručné informácie o každom podujatí (miesto,
dátum, kontaktné údaje, zhrnutie obsahu),  
obrázky, videá a/alebo osobitné webové stránky s
podrobnejšími informáciami.Pozrite si kalendár
EÚ na adrese: http://europa.eu/eucalendar/
http://europa.eu/eucalendar/
