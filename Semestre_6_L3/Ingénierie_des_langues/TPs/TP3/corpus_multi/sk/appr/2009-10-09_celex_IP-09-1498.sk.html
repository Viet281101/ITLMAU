IP/ 09/1498 V Bruseli 9. októbra 2009 Komisia: pri dosahovaní cieľov v oblasti klímy a energetiky by malo vedúcu úlohu zohrávať odvetvie IKT  Európska komisia dnes vyzvala zástupcov odvetvia informačných a komunikačných technológií (IKT) v Európe, aby do roku 2011 navrhli praktické kroky v snahe dosiahnuť do roku 2015 zvýšenie energetickej účinnosti o 20 %.  Na samotné zariadenia a služby IKT pripadá približne 8 % spotreby elektrickej energie v EÚ a približne 2 % emisií uhlíka. Inteligentné využívanie IKT by však mohlo prispieť k znižovaniu spotreby energie v rámci energeticky náročných odvetví, akými sú napríklad výstavba, doprava a logistika, a do roku 2020 by mohlo viesť k poklesu celkového množstva emisií uhlíka o 15 %. Komisia odporúča zástupcom odvetvia IKT, aby do roku 2011 prijali ambiciózne ciele v oblasti energetickej účinnosti,  a zároveň vyzýva aj štáty EÚ, aby sa do konca roku 2010 dohodli na spoločných špecifikáciách inteligentných meracích systémov spotreby energie.  „ Lepšie využívanie inovačných riešení v oblasti IKT nám pomôže pri plnení cieľov EÚ týkajúcich sa nízkouhlíkového hospodárstva . Odvetvie IKT môže posilniť udržateľnejší a ekologickejší rast, ako aj vytváranie „zelených“ pracovných miest v Európe ,“ uviedla Viviane Redingová, komisárka EÚ pre informačnú spoločnosť a médiá. „ Musíme sa chopiť tejto príležitosti a zaujať popredné postavenie v oblasti energeticky účinných technológií, a to nielen z dôvodu, že tieto technológie predstavujú najlepší spôsob udržateľného znižovania emisií CO 2 , ale aj preto, že ich ekologický potenciál môže priniesť nové obchodné príležitosti pre európske spoločnosti pôsobiace v oblasti IKT .“  Komisia dnes prijala odporúčanie, v ktorom uviedla, že odvetvie IKT by pri prechode na energeticky účinné a nízkouhlíkové hospodárstvo malo zohrávať vedúcu úlohu. Zároveň vyzýva jeho zástupcov, aby sa do roku 2010 dohodli na spoločných metodikách merania spotreby energie a množstva emisií uhlíka. Vďaka tomu by mali byť pri stanovovaní ambicióznych cieľov v oblasti energetickej účinnosti a znižovania emisií pre jednotlivé odvetvia do roku 2011 k dispozícii spoľahlivejšie údaje. Tieto ciele by mali byť už v roku 2015 ambicióznejšie ako ciele EÚ stanovené na rok 2020.  Dnešné odporúčanie Komisie venované členským štátom EÚ a odvetviu IKT sa zameriava na možnosť využiť potenciál energetickej účinnosti prostredníctvom väčšieho množstva iniciatív verejno-súkromných partnerstiev [aké napríklad nedávno rozbehla Komisia v prípade energeticky účinných budov a ekologických automobilov (   IP/09/1116   )], ale aj prostredníctvom partnerstiev odvetvia IKT a vymedzených strategických odvetví, v ktorých sú možnosti zvyšovania energetickej účinnosti prostredníctvom IKT stále z veľkej časti nevyužité. Ide najmä o odvetvia výstavby, dopravy a logistiky, ktoré boli v tejto súvislosti určené ako kľúčové odvetvia hospodárstva.  Komisia takisto žiada štáty EÚ, aby v záujme zvyšovania energetickej účinnosti využívali riešenia založené na IKT. Efektivitu a reguláciu produkcie a distribúciu a spotrebu energie možno zlepšiť vďaka inteligentným energetickým sústavám a inteligentným meracím systémom. Členské štáty EÚ sa musia do konca roku 2010 dohodnúť na spoločných špecifikáciách inteligentných meracích systémov, aby mali spotrebitelia k dispozícii kvalitnejšie informácie a aby mohli lepšie riadiť svoju spotrebu energie. Vďaka inteligentnému meraniu spotreby vo svojich domovoch by mohli spotrebitelia napríklad znížiť spotrebu energie až o 10 %.  Časový rámec zavádzania inteligentných meracích systémov do európskych domácností by sa mal schváliť najneskôr do konca roku 2012.  Ďalšími príkladmi ekologického potenciálu IKT, ktoré sa uvádzajú v dnes prijatom texte odporúčania Komisie, sú: keby Európa nahradila čo i len 20 % z celkového počtu služobných ciest videokonferenciami, mohlo by sa ušetriť viac ako 22 miliónov ton CO 2 ročne. Zavedením sietí so širokopásmovým pripojením, ktoré uľahčujú využívanie verejných služieb a aplikácií on-line v zvýšenej miere, by sa do roku 2020 mohlo takisto v celosvetovom meradle ušetriť aspoň 1 – 2 % z celkovej spotreby energie. Komisia v dnešnom odporúčaní vyzýva orgány verejnej správy v členských štátoch EÚ na vnútroštátnej, regionálnej a miestnej úrovni, aby na účely simulácie a modelovania spotreby energie viac využívali nástroje IKT, okrem iného aj pri školení odborných pracovníkov v odvetviach výstavby, dopravy a logistiky. Zavádzanie energeticky účinnejších technológií môžu posilniť aj tým, že ich zahrnú do programov verejného obstarávania.  Odporúčanie Komisie vychádza z    prieskumu verejnej mienky   , ktorý sa uskutočnil v septembri 2009 a potvrdil potrebu koordinovaného prístupu v rámci odvetvia IKT v záujme zlepšovania jeho energetickej hospodárnosti a environmentálneho správania, ako aj význam spoločných záväzkov v úsilí dosiahnuť stanovené ciele. Súvislosti  Dňa 10. januára 2007 prijala Komisia klimaticko-energetický balík, ktorý schválil Európsky parlament aj vedúci predstavitelia EÚ na zasadnutí Európskej rady v marci 2007 a ktorý má za cieľ dosiahnuť do roku 2020 20 % zníženie celkovej spotreby primárnej energie a emisií skleníkových plynov v porovnaní s hodnotami z roku 1990 a zároveň zvýšiť podiel využívania energie z obnoviteľných zdrojov na 20 % (   IP/07/29   ).  Dňa 13. mája 2008 Komisia oznámila, že bude podporovať úlohu IKT pri plnení týchto cieľov zvyšovaním energetickej účinnosti v rámci celého hospodárstva (   IP/08/733   ).  V decembri 2008 EÚ opätovne potvrdila svoj záväzok plniť tieto ciele a zdôraznila naliehavosť potreby zvyšovať energetickú účinnosť (   IP/08/1998   ).  V marci 2009 prijala Komisia   oznámenie o mobilizácii informačných a komunikačných technológií na uľahčenie prechodu na energeticky účinné nízkouhlíkové hospodárstvo   , v ktorom vyzdvihla IKT ako jeden z hlavných predpokladov znižovania emisií uhlíka v rámci celého hospodárstva (   IP/09/393   ).  Členka Komisie Viviane Redingová už zdôraznila význam „zeleného“ potenciálu IKT vo svojom prejave o digitálnej Európe (   SPEECH/ 09/336   ), v ktorom vyhlásila : „Som pevne presvedčená o tom, že digitálna Európa si nemôže dovoliť nevyužiť svoj ekologický potenciál, ktorý môže následne priniesť nové obchodné príležitosti pre európske spoločnosti pôsobiace v oblasti IKT.“  Dnešné odporúčanie je k dispozícii na:    http://ec.europa.eu/information_society/activities/sustainable_growth/energy_efficiency/    Annex   Greenhouse gas emissions in CO   2       equivalents (excluding carbon sinks) compared with Kyoto Protocol targets for 2008–12                       MEMBER STATE                  1990    Kyoto Protocol base year 1)   2007   Change 2006–2007   Change 2006–2007   Change 1990-2007   Change base year–2007   Targets 2008–12 under Kyoto Protocol and "EU burden sharing"     (million tonnes)   (million tonnes)   (million tonnes)   (million tonnes)   (%)   (%)   (%)   (%)         Austria   79,0   79,0   88,0   -3,6   -3,9%   11,3%   11,3%   -13,0%     Belgium   143,2   145,7   131,3   -5,3   -3,9%   -8,3%   -9,9%   -7,5%     Denmark   69,1   69,3   66,6   -4,4   -6,2%   -3,5%   -3,9%   -21,0%     Finland   70,9   71,0   78,3   -1,6   -2,0%   10,6%   10,3%   0,0%     France   562,6   563,9   531,1   -10,6   -2,0%   -5,6%   -5,8%   0,0%     Germany   1215,2   1232,4   956,1   -23,9   -2,4%   -21,3%   -22,4%   -21,0%     Greece   105,6   107,0   131,9   3,8   2,9%   24,9%   23,2%   25,0%     Ireland   55,4   55,6   69,2   -0,5   -0,7%   25,0%   24,5%   13,0%     Italy   516,3   516,9   552,8   -10,2   -1,8%   7,1%   6,9%   -6,5%     Luxembourg   13,1   13,2   12,9   -0,39   -2,9%   -1,6%   -1,9%   -28,0%     Netherlands   212,0   213,0   207,5   -1,0   -0,5%   -2,1%   -2,6%   -6,0%     Portugal   59,3   60,1   81,8   -2,9   -3,4%   38,1%   36,1%   27,0%     Spain   288,1   289,8   442,3   9,3   2,1%   53,5%   52,6%   15,0%     Sweden   71,9   72,2   65,4   -1,5   -2,2%   -9,1%   -9,3%   4,0%     United Kingdom   771,1   776,3   636,7   -11,2   -1,7%   -17,4%   -18,0%   -12,5%     EU-15   4232,9   4265,5   4052,0   -64,0   -1,6%   -4,3%   -5,0%   -8,0%     Bulgaria   117,7   132,6   75,5   4,2   5,9%   -35,8%   -43,0%   -8,0%     Cyprus   5,5   5,5   10,1   0,2   1,6%   85,3%   Not applicable   Not applicable     Czech Republic   194,7   194,2   150,8   1,7   1,2%   -22,5%   -22,4%   -8,0%     Estonia   41,9   42,6   22,0   2,8   14,8%   -47,5%   -48,3%   -8,0%     Hungary   99,2   115,4   75,9   -2,9   -3,7%   -23,5%   -34,2%   -6,0%     Latvia   26,7   25,9   12,1   0,4   3,5%   -54,7%   -53,4%   -8,0%     Lithuania   49,1   49,4   24,7   1,9   8,1%   -49,6%   -49,9%   -8,0%     Malta   2,0   2,0   3,0   0,07   2,3%   45,7%   Not applicable   Not applicable     Poland   459,5   563,4   398,9   -0,4   -0,1%   -13,2%   -29,2%   -6,0%     Romania   243,0   278,2   152,3   -1,6   -1,0%   -37,3%   -45,3%   -8,0%     Slovakia   73,3   72,1   47,0   -2,0   -4,1%   -35,9%   -34,8%   -8,0%     Slovenia   18,6   20,4   20,7   0,2   0,7%   11,6%   1,8%   -8,0%     EU-27   5564,0   5759,8   5045,1   -59,4   -1,2%   -9,3%   -12.5%   Not applicable      Source: European Environment Agency  Voluntary ICT Sector commitments to targets and deadlines for CO 2 and Greenhouse Gas emissions (GHG), and energy efficiency/consumption           Companies   Target reduction %   Baseline *   Target date   Comment     Alcatel–Lucent   10   2007   2010    CO 2 emissions of facilities     Advanced Micro Devices Inc   33   2006   2012   GHG emissions per manufacturing index     Bell Canada   15   Not given   2012   GHG emissions     British Tele- Communications Plc   80   1996   2020    CO 2 emissions per unit of contribution to GDP     Cisco Systems   25   2007   2012   GHG emissions     Dell   Additional 15   Not given   2012   Operational carbon intensity     Deutsche Telekom AG   20   2006   2020    CO 2 emissions     Ericsson   15 - 20   2006   2008   Energy efficiency     France Telecom   20   2006   2020    CO 2 emissions     Hewlett-Packard   16 - 40   2005   2010-2011   Energy consumption and GHG emissions for operations and products     IBM   7   2005   2012   GHG emissions     Intel   20 30   2007 2004   2012 2010   Carbon footprint GHG emissions per production unit     Motorola   6   2000   2010    CO 2 emissions     Nokia   6   2006   2012   Energy consumption of offices and sites     Nokia Siemens Networks   20 - 49   2007   2009-2010   Energy consumption of products     Sun Microsystems Inc.   20   2007   2015   GHG emissions     Telecom Italia   30 % increase   2007   2008   Eco-efficiency indicator     Vodafone Plc   50   2006/2007   2020    CO 2 emissions     European Union (all sectors)   20 20   1990 Projected energy use in 2020   2020 2020    CO 2 emissions Energy savings/ efficiency     * The baseline is the year in relation to which the reduction/improvement target is set.  Source : SMART 2020: 'Enabling the low carbon economy in the information age' (company commitments), Appendix 4, p.75  A report by The Climate Group on behalf of the Global eSustainability Initiative (GeSI), GeSI [www.gesi.org] is an international strategic partnership of ICT companies and industry associations and EPA Climate Change Leaders Partnership website:   http://www.epa.gov/climateleaders/partners/index.html
