IP/09/501
V Bruseli, 30. marca 2009Komisia víta dnešné
politické schválenie balíka pre Jednotný európsky
vzdušný priestor zo strany RadyEurópsky parlament minulý
týždeň odhlasoval rozsiahly balík o letectve a dnes ministri
dopravy potvrdili, že o ňom takisto dosiahli dohodu. Tento balík,
ktorý Rada formálne prijme v najbližších
týždňoch, posilňuje Jednotný európsky
vzdušný priestor, prenáša zodpovednosť za všetky
bezpečnostné články reťazca leteckej dopravy na
Európsku agentúru pre bezpečnosť letectva
a otvára dvere pre využívanie nových
technológií. Opatrenia tohto balíka budú mať za
následok bezpečnejšie, ekologickejšie
a rentabilnejšie lety. Odhaduje sa, že ročné
úspory leteckých spoločností sa budú pohybovať
okolo štyroch miliárd eur. Zároveň má európske
výrobné odvetvie vďaka hlavnému plánu ATM
príležitosť zaujať vedúce postavenie
pri inovácii technológie manažmentu letovej prevádzky,
čím sa vytvorí výkonná európska
infraštruktúra a posilní konkurencieschopnosť
výrobcov na svetových trhoch.
Podpredseda Komisie zodpovedný za dopravu Antonio Tajani vyhlásil:
„Európa potrebuje taký systém manažmentu letovej
prevádzky, ktorý si poradí s nárastom letectva
v budúcnosti. Cestujúca verejnosť očakáva
služby vysokej kvality. Opatrenia tohto balíka budú mať za
následok bezpečnejšie, ekologickejšie
a rentabilnejšie lety. Lietadlá budú môcť
lietať na najkratších možných trasách v
súlade so stupňujúcimi sa environmentálnymi
požiadavkami. Po prvýkrát sa do stredobodu systému zahrnuli
potreby užívateľov vzdušného priestoru. Balík sa
nemohol prijať vo vhodnejšom čase, keďže sektor
čelí problémom v dôsledku súčasnej
krízy.“
Prvý pilier balíka zavádza niekoľko zlepšení
pôvodných právnych predpisov SES (pozri IP/01/1398)
vrátane záväzných výkonnostných cieľov pre
poskytovateľov leteckých navigačných služieb, funkcie
riadenia európskej siete na zabezpečenie konvergencie medzi
vnútroštátnymi sieťami a konečného dátumu,
do ktorého majú členské štáty
zvýšiť výkonnosť, okrem iného pomocou
intenzívnejšej spolupráce a zahrnutia poskytovateľov
leteckých navigačných služieb, známej pod názvom
funkčné bloky vzdušného priestoru.
Technologický pilier je zameraný na zavádzanie
najvyspelejších technológií. Program SESAR spája
všetky zainteresované strany v letectve, s cieľom
rozvíjať, v praxi overiť a prevádzkovať
novú generáciu celoeurópskeho systému manažmentu
letovej prevádzky. 
V rámci bezpečnostného piliera sa
prenáša viac zodpovednosti na Európsku agentúru
pre bezpečnosť letectva (EASA). Tým sa zabezpečia
presné, jednotné a záväzné pravidlá leteckej
bezpečnosti, manažmentu letovej prevádzky a leteckých
navigačných služieb, ako aj riadny dohľad nad ich
dodržiavaním v členských štátoch. Vďaka
týmto novým oblastiam zodpovednosti bude EASA mať oveľa
rozsiahlejšiu kontrolu nad bezpečnosťou letectva
v Európe. Okrem toho sú zároveň aj zárukou toho,
že sa budú uplatňovať spoločné
bezpečnostné predpisy vo všetkých fázach letu,
počnúc od štartovacej dráhy.
Napokon štvrtý pilier kapacity letísk sa zaoberá
nedostatočným počtom odletových a pristávacích
dráh a nedostatočným vybavením letísk, ktoré
sa v súčasnosti stávajú hlavným
problémom. Cieľom tejto iniciatívy je dosiahnuť lepšiu
koordináciu letiskových prevádzkových intervalov
pridelených prevádzkovateľom leteckej dopravy s opatreniami
manažmentu letovej prevádzky, ako aj vytvoriť
orgán dohľadu nad kapacitou letísk, aby sa letiská plne
začlenili do leteckej siete.
Nový balík stavia do stredobodu pozornosti jednotného
európskeho neba otázky životného prostredia
a zlepšený manažment letovej prevádzky by mal
využiť svoj potenciál na zníženie emisií
skleníkových plynov z leteckej dopravy. Predpokladané
zlepšenia by mali dosiahnuť 10 % na let, čo predstavuje
úspory vo výške 16 miliónov ton CO2 za rok a
zníženie ročných nákladov pre užívateľov
vzdušného priestoru o 2,4 mld. EUR. Tým sa odvetviu letectva
umožní lepšie sa zapojiť do európskeho systému
obchodovania s emisnými kvótami.Vzhľadom na to, že pri
poskytovaní leteckých navigačných služieb je
ústredným faktorom ľudský faktor, európske
inštitúcie takisto prijali vyhlásenie, v ktorom vyjadrili
svoju ochotu spoločne pracovať na tom, aby sa všetok
personál podieľal na realizácii balíka o letectve.
Cieľom je zabezpečiť vysoký štandard zodpovednosti
všetkých kategórií personálu, ktorý sa
podieľa na zaručení bezpečnosti,
a zvýšiť dôveryhodnosť mechanizmov na
hlásenie incidentov.
Ďalšie informácie získate na	 http://ec.europa.eu/transport/air/index_en.htm
