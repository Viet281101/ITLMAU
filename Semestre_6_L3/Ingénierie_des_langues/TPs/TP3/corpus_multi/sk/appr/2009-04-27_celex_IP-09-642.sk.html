IP/09/642
Brusel 27. apríla 2009Barcova správa: komisárka
Danuta Hübnerová a Fabrizio Barca predstavia návrhy reforiem
politiky súdržnosti EÚDanuta Hübnerová, komisárka EÚ
pre regionálnu politiku, a Fabrizio Barca, generálny riaditeľ na
ministerstve financií a hospodárstva Talianska, dnes zverejnia
závery tzv. „Barcovej správy“ &#8211; programu reforiem
politiky súdržnosti. Správa, ktorá bola
vypracovaná na žiadosť komisárky, vysvetľuje
princíp európskej politiky súdržnosti a ponúka
odporúčania na jej komplexnú reformu založené na
desiatich „pilieroch“. Komisia prípravu návrhov
doktora Barcu nijako neovplyvňovala; vznikali na podnet
odborníkov z akademickej obce a zástupcov
členských štátov, ktorí v priebehu roku 2008
absolvovali niekoľko spoločných stretnutí. Správa je
súčasťou procesu dôsledného zamyslenia sa nad
budúcnosťou politiky po roku 2013, ktorý v roku 2007
odštartovala 4. správa o hospodárskej a sociálnej
kohézii. 
Komisárka Hübnerová v tejto súvislosti
uviedla: „Barcova správa potvrdzuje, že
politika súdržnosti je nosným pilierom európskeho procesu
integrácie. Priznáva skutočnosť, že všetky
regióny by mali byť schopné realizovať svoj potenciál
hospodárskeho rozvoja a že všetci občania, bez
ohľadu na to, kde žijú, by mali z tejto politiky
profitovať. Správa tiež potvrdzuje, že všetky reformy
prijaté za posledné roky sú opodstatnené.
Zároveň otvára nové, odvážne možnosti,
ktoré rozšíria náš pohľad na modernizáciu
tejto politiky.“
Fabrizio Barca zdôrazňuje: „Z preskúmania faktov
a teórie pri tvorbe tejto správy vyplýva, že únia
potrebuje politiku hospodárskeho a sociálneho rozvoja
šitú na mieru osobitných potrieb veľmi odlišných
regiónov. Politiku, ktorá vie ponúknuť lepšie
príležitosti a zvládnuť výzvy, ktoré pre
občanov EÚ prinášajú zjednotené trhy.
Reformovaná politika súdržnosti je takou politikou preto, že
má vyspelé metodológie a je výrazne zameraná na
výsledky a modernú správu na viacerých
úrovniach."
Odporúčania správy v súvislosti s reformou sú
založené na desiatich „pilieroch":
1: Koncentrácia na kľúčové priorityPodľa doktora Barcu by mala EÚ približne 65 % svojich
finančných príspevkov zamerať na tri
zo štyroch kľúčových priorít, pričom
spoluúčasť členských štátov
a regiónov by sa mala líšiť v závislosti od
potrieb a stratégií. Kritériá rozdeľovania
finančných príspevkov by sa v podstate nemali meniť (t.
j. mali by odrážať výšku HDP na jedného
obyvateľa). Jedna prípadne dve kľúčové priority by
mali byť zamerané na sociálne začlenenie, aby bolo
možné vyvinúť tzv. „teritoriálny sociálny
program“. 
2: Nový strategický rámec 
Je potrebné zintenzívniť strategický dialóg medzi
Komisiou a členskými štátmi (prípadne
regiónmi) a založiť ho na Európskom rámci
stratégie rozvoja, v ktorom sú stanovené jasné
princípy, indikátory a ciele posudzovania výsledkov.
3: Nový zmluvný vzťah, implementácia a
podávanie správ
Komisia a členské štáty by mali pripraviť
novú formu zmluvy (Národná zmluva o stratégii
rozvoja) zameranú na výsledky a overiteľné
záväzky.
4: Zosilnená správa v oblasti kľúčových
priorít
Komisia by mala vypracovať súbor „podmienok“
určený vnútroštátnym inštitúciám,
ktorý by bol predpokladom rozdelenia finančných príspevkov
pre špecifické priority, a posudzovať pokrok pri plnení
cieľov. 
5: Podpora doplnkových, inovatívnych a flexibilných
výdavkov
Komisia by mala posilniť zásadu „doplnkového charakteru
pomoci“, ktorá vytvorením priameho prepojenia s Paktom stability
a rastu zaručí, že členské štáty
nebudú nahrádzať vnútroštátne výdavky
výdavkami z EÚ. Snaha zabezpečiť inovatívnosť
a pridanú hodnotu opatrení si vyžiada zmluvný
záväzok.
6: Podpora experimentovania a mobilizácia lokálnych
hráčov 
Komisia a členské štáty by mali podporovať
experimentovanie a vytvoriť lepšiu rovnováhu medzi tvorbou
stimulov pre lokálnu účasť na politikách a prevenciou
„zneužitia“ politiky záujmovými skupinami. 
7: Podpora procesu vzdelávania: krok na ceste k prezieravému
hodnoteniu vplyvu
Lepšie vypracovanie a lepšia implementácia metód
odhadu výsledkov, ku ktorým by sa dospelo, keby nedošlo
k intervencii, by umožnili lepšie pochopiť čo kde
funguje a mali by disciplinárny účinok pri
navrhovaní činností.
8: Zosilnená úloha Komisie ako „kompetenčného
centra”  
V snahe zvládnuť rozšírenú úlohu
a diskrétnosť Komisie v rámci politiky je potrebné
zabezpečiť v Komisii užšie špecializovanú
odbornosť a zlepšiť koordináciu medzi generálnymi
riaditeľstvami. To si vyžiada organizačné zmeny a
značné investície do ľudských zdrojov.
9: Zabezpečenie finančného manažmentu a kontrolyDosiahnuť vyššiu efektivitu spravovania
štrukturálnych fondov pokračovaním v prebiehajúcom
zjednodušovaní programu a zvážením iných
možností znižovania nákladov a záťaže
pre Komisiu, členské štáty a príjemcov.
10: Posilnenie systému kontroly a rovnováhy na vysokej
politickej úrovni
Posilniť systém kontroly a rovnováhy medzi Komisiou,
Európskym parlamentom a Radou vytvorením formálnej Rady pre
politiku súdržnosti. Podporovať prebiehajúci dialóg o
obsahu, výsledkoch a vplyvoch politiky súdržnosti. 
Úplné
znenie správy a všetky relevantné dokumenty nájdete na: 
http://ec.europa.eu/regional_policy/policy/future/barca_en.htm
