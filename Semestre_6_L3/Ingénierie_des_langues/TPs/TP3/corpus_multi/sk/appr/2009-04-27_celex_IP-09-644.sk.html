IP/09/644
V Bruseli 27. apríla 2009Nová éra politík EÚ
týkajúcich sa mládežeKomisia prijala novú stratégiu EÚ
pre politiku týkajúcu sa mládeže
na nadchádzajúce desaťročie. V novej
stratégii nazvanej „Mládež – investície do
mladých ľudí a zvyšovanie ich angažovanosti“
sa uvádza, že 1) mladí ľudia patria
k najzraniteľnejším skupinám v spoločnosti,
najmä v období súčasnej hospodárskej
a finančnej krízy, a 2) v našej starnúcej
spoločnosti sú mladí ľudia cenným zdrojom. Nová
stratégia má nadodvetvový charakter a zahŕňa
krátkodobé i dlhodobé opatrenia týkajúce sa
kľúčových oblastí politiky, ktoré
ovplyvňujú mladých ľudí v Európe, najmä
vzdelávania mládeže, zamestnanosti, tvorivosti a podnikania,
sociálneho začlenenia, zdravia a športu, občianskej
angažovanosti a dobrovoľníckej činnosti. V novej
stratégii sa tiež zdôrazňuje dôležitosť
práce s mládežou a vymedzujú sa posilnené opatrenia na
lepšie vykonávanie politík týkajúcich sa
mládeže na úrovni EÚ.
Mladá generácia je zmenšujúcim sa zdrojom, o ktorom sa
predpokladá, že jeho súčasný 20 % podiel na
populácii sa do roku 2050 zníži na 15 %. Naši
mladí ľudia sú aj cenným zdrojom a v súčasnej
hospodárskej a finančnej kríze sa obzvlášť ukazuje
potreba starať sa o mladý ľudský kapitál.  Hoci
mladí ľudia v EÚ dnes majú viac príležitosti,
stretávajú sa aj s ťažšími výzvami, keď
mnohí opúšťajú školu predčasne alebo sú
nezamestnaní, alebo sú ohrozovaní chudobou a sociálnym
vylúčením. 
Podľa prieskumov sú vzdelávanie, zamestnanosť,
sociálne začlenenie a zdravie záležitosťami, ktoré
najviac znepokojujú dnešných mladých ľudí. 
Európska mládež tiež musí dostať možnosť
využívať príležitosti, akými sú
občianska a politická angažovanosť, dobrovoľnícka
činnosť, tvorivosť a podnikanie, šport a aktívna
účasť na celosvetovom dianí. S cieľom čeliť
takýmto výzvam a ponúknuť príležitosti pre
všetkých mladých ľudí Komisia navrhuje obnovenú a
široko koncipovanú stratégiu EÚ pre mládež.
Stratégia „Mládež – investície do
mladých ľudí a zvyšovanie ich angažovanosti“,
ktorá je pokračovaním obnovenej sociálnej agendy
oznámenej Európskou komisiou v roku 2008, má tieto ciele:-		vytvoriť viac príležitostí pre mládež v
oblasti vzdelávania a zamestnanosti, 
-		zlepšiť prístup a plné zapojenie
všetkých mladých ľudí do spoločnosti a  
-		posilňovať solidaritu medzi mládežou
a spoločnosťou. 
Zdôrazňuje sa v nej dôležitá úloha práce s
mládežou pri riešení nezamestnanosti, neúspechu v
škole a sociálnom vyčlenení, ako aj zlepšovanie
zručností a zabezpečenie času na oddych.
Komisia navrhuje využívať nadodvetvový prístup na
riešenie všetkých záležitostí týkajúcich
sa mládeže a v novej stratégii uvádza rozličné
opatrenia, ktoré majú Komisia a členské štáty
prijať. Stratégia samotná je súčasťou
koordinovanej odpovede EÚ na súčasnú krízu.
V stratégii sa navrhuje lepšia, flexibilnejšia a
jednoduchšia metóda koordinovania politiky týkajúcej sa
mládeže medzi členskými štátmi s posilnenými
prepojeniami s lisabonskou stratégiou pre rast a
zamestnanosť.
V súvislosti s novou stratégiou EÚ pre
mládež európsky komisár pre vzdelávanie, odbornú
prípravu, kultúru a mládež Ján Figeľ povedal:
„Mládež je naša súčasnosť
a naša budúcnosť – a musíme
vyvinúť zvláštne úsilie, aby sme pre našich
mladých spoluobčanov vytvorili čo najviac
príležitostí, najmä v období súčasnej
hospodárskej a finančnej krízy. Kľúčom je
umožniť našej mládeži riešiť mnohé
výzvy, ktorým čelí v dnešnom globalizovanom svete.
Naša nová stratégia je dobre načasovanou odpoveďou na
tieto výzvy a otvára dvere novej ére v rozvoji politík
týkajúcich sa mládeže na úrovni EÚ.“Prijatie tejto novej stratégie Komisiou nasleduje po rozsiahlych
konzultáciách, ktoré sa uskutočnili v roku 2008 a do
ktorých sa zapojili vnútroštátne orgány, Európske
fórum mládeže, mládežnícke organizácie a
iné zainteresované subjekty. So samotnými mladými
ľuďmi sa uskutočnili on-line konzultácie a teraz
budú môcť reagovať na návrhy Komisie v novej fáze
pokračujúceho dialógu medzi EÚ a jej mládežou.Dnes Komisia vydáva aj prvú „Správu EÚ
o mládeži“, ktorú  pripravil EUROSTAT
a ktorá obsahuje podrobné údaje a analýzu. Tieto
správy sa budú odteraz uverejňovať každé tri roky
a prispejú k lepšej informovanosti o oblasti mládeže.
Viac informácií o politike EÚ týkajúcej sa
mládeže:
Internetová
stránka Európskej komisie pre mládež:
http://ec.europa.eu/youth/index_en.htm
Európsky
portál pre mládež:
http://europa.eu/youth/index.cfm
Správa o mládži v EÚ:
http://ec.europa.eu/youth/index_en.htm
Pozri
tiež:
MEMO/09/201
(Konzultácie predchádzajúce prijatiu novej stratégie EÚ
v oblasti mládeže  „Investovanie do mládeže a
posilnenie jej postavenia“ Komisiou) 
MEMO/09/202
(Prvá správa o mládeži v EÚ)
MEMO/09/204
(Politika EÚ v oblasti mládeže: často kladené
otázky)
