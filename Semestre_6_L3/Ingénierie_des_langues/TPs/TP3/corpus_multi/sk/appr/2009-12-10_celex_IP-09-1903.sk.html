IP/09/1903  V Bruseli 10. decembra 2009   Internetová doména „.eu“ odteraz dostupná vo všetkých jazykoch EÚ      Počínajúc dnešným dňom si európski občania, firmy a organizácie môžu registrovať názvy webových lokalít zakončených na .eu s využitím znakov zo všetkých 23 úradných jazykov Európskej únie.     To znamená, že môžu napríklad používať mená napísané gréckou abecedou alebo cyrilikou, ako sú      www. διαδίκτυο.eu      alebo www.роуминг.eu    .     Umožnili to nové pravidlá EÚ, ktoré Komisia prijala v júni 2009 ( IP/09/1044     ).       „Internacionalizované doménové mená zakončené na .eu, čo je naša európska doména najvyššej úrovne, sú veľkým krokom ku skutočne globálnemu a zároveň lokálnemu internetu.       Mnohí používatelia internetu budú pochádzať z krajín, v ktorých väčšina jazykov nevyužíva písmená latinky od „a“ do „z“, a budú, prirodzene, chcieť používať svoje vlastné písmo,“  uviedla Viviane Redingová, komisárka EÚ pre informačnú spoločnosť.   „Spustenie medzinárodných doménových mien zakončených na .eu bude ešte lepšie zodpovedať potrebám mnohojazyčnej a multikultúrnej Európy.“   Internacionalizované doménové mená (IDN) sú názvy internetových domén, ktoré obsahujú aj iné znaky okrem 26 písmen latinskej abecedy od „a“ do „z“, číslic od „0“ do „9“ a znaku „-“.  Doteraz mohli tí, ktorí si chceli zaregistrovať doménové mená zakončené na .eu, využívať len túto obmedzenú sadu znakov, ale od dnešného dňa je možné zaregistrovať si celú škálu rozličných znakov používaných v rôznych úradných jazykoch EÚ.  Komisia rozhodla, že pri európskej doméne najvyššej úrovne .eu by mala existovať možnosť využívať znaky z abecied všetkých úradných jazykov EÚ ( IP/09/1044 ).  Umožňovať to majú práve IDN.  Odteraz bude možné zaregistrovať v rámci „.eu“ názvy, ktoré využívajú znaky ako „à“, „ą“, „ä“, „ψ“ alebo „д“.  Občania a podniky EÚ si budú môcť zaregistrovať doménové mená v písmach iných ako latinka, čo je nevyhnutné pre jazyky ako gréčtina a bulharčina.  Občania hovoriaci po španielsky a po baskicky si zase môžu zaregistrovať názvy s „ñ“, zatiaľ čo občania hovoriaci po francúzsky, po portugalsky a po katalánsky môžu používať „ç“.  Mnohojazyčnosť bola veľmi dôležitým aspektom .eu už od chvíle, keď sa v roku 2006 začali prvé registrácie.  V právnom rámci sa napríklad ustanovuje, že registrácia doménových mien zakončených na .eu a oznámenia o rozhodnutiach týkajúcich sa registrácie by mali byť možné vo všetkých úradných jazykoch Spoločenstva.  Umožňuje sa aj registrácia doménových mien so všetkými abecednými znakmi úradných jazykov.     Ďalšie kroky     Počnúc dnešným dňom mená zakončené doménou najvyššej úrovne (TLD) .eu môžu využívať IDN.  Napríklad v europa.eu je „.eu“ doména najvyššej úrovne, zatiaľ čo „europa“ je meno zaregistrované v rámci tejto TLD.    Komisia pracuje aj na čo najskoršom zavedení variantných internacionalizovaných doménových mien najvyššej úrovne .eu (napríklad „eu“ gréckymi znakmi alebo v cyrilike).  Komisárka Redingová informovala výkonného riaditeľa ICANN (Internet Corporation for Assigned Names and Numbers, Internetová spoločnosť pre pridelené mená a čísla) Roda Beckstorma o plánoch Komisie na Fóre riadenia internetu v novembri ( IP/09/1717 ).  Keď ICANN schváli medzinárodné doménové mená najvyššej úrovne pre .eu, v EÚ bude možné zaregistrovať si celú webovú adresu (čiže tak „europa“, ako aj „.eu“) vo vlastnom písme.     Kontext     .eu je európska doména najvyššej úrovne, ktorú zriadila EÚ, ale prevádzkuje ju súkromná nezisková organizácia EURid .  Toto konzorcium belgických, českých, talianskych, švédskych a slovinských registrátorov začalo prevádzkovať doménu .eu v roku 2005..  K dnešnému dňu existuje viac ako 3 milión doménových mien zakončených na .eu ( IP/09/536 ).    Ďalšie informácie      MEMO/08/218      Annex   Ten largest top level domains by number of registered domain names (as of 30 September 2009)       TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid        Growth of .eu domains 2007-2009 by country of residence of registrants       Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
