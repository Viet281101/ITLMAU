IP/09/703
V Bruseli 5. mája 2009Na ceste k ozdraveniu: Kohézna
politika pomôže Európe dostať sa z krízy,
hovorí komisárka Hübnerová a komisár
ŠpidlaKomisárka Danuta Hübnerová
(Regionálna politika) a komisár Vladimír Špidla
(Zamestnanosť, sociálne záležitosti a rovnaké
príležitosti) dnes privítali finalizáciu dohody medzi Radou
a Európskym parlamentom na podporu balíka kohéznej politiky
v rámci reakcie na hospodársku krízu.
Súčasťou tohto komplexného balíka je súbor
opatrení, siahajúcich od masívnej finančnej injekcie vo
forme ďalších zálohových platieb zo
štrukturálnych fondov po zrýchlené postupy zamerané na
urýchlenie implementácie projektov a možnosť
spolufinancovať zvyšovanie energetickej účinnosti v
domácnostiach zo strany EÚ. &#268;lenské štáty už
získali ďalších 6,25 miliardy EUR vo forme
zálohových platieb – 4,5 miliardy EUR z Európskeho
fondu regionálneho rozvoja bolo vyplatených v polovici
apríla a ďalšia čiastka vo výške 1,5 miliardy
EUR z Európskeho sociálneho fondu (ESF) krátko potom.Komisárka Hübnerová sa v súvislosti
s týmito rozhodnutiami vyjadrila takto: „Kohézna
politika pomáha Európe dostať sa zo
súčasnej krízy. Výborná spolupráca medzi
Európskou komisiou, členskými štátmi, Európskym
parlamentom, Výborom regiónov EÚ a Európskym
hospodárskym a sociálnym výborom nám umožnila
konať rýchlo a rozhodne. Vyzývame teraz členské
štáty a regióny, aby v plnej miere využívali
všetky možnosti, ktoré ponúka európska kohézna
politika, a aby vyberali kvalitné projekty s cieľom
využiť podporu EÚ. Očakávame, že tieto opatrenia
budú mať významné vedľajšie účinky na
hospodárstvo, najmä v oblasti stavebníctva.“
Komisár Špidla dodal: „Na európskej úrovni
sú v rámci súčasnej krízy našou prioritou
číslo jedna ľudia – udržať ľudí
v zamestnaní a pomôcť tým, ktorí
o zamestnanie prišli, aby čo najskôr získali nové.
Európsky sociálny fond pomáha tisícom Európanov
zlepšovať ich schopnosti, rekvalifikovať sa
a rozširovať ich pracovné príležitosti. Táto
dohoda znamená, že môže ešte viac prispieť v
rámci pomoci ľuďom, ktorí počas tejto krízy
prišli o zamestnanie alebo sú stratou zamestnania ohrození.
A menším organizáciám umožní lepšie
pomáhať najzraniteľnejším, a to
jednoduchším spôsobom.“
Poskytnúť členským štátom
a regiónom náskok
Koncom roka 2008 navrhla Komisia sériu zmien nariadení,
ktorými sa riadi Európsky fond regionálneho rozvoja (EFRR),
Európsky sociálny fond (ESF) a Kohézny fond. Európsky
parlament schválil tieto legislatívne zmeny 2. apríla. Dnes
ministri členských štátov na zasadnutí Rady pre
hospodárske a finančné záležitosti (ECOFIN)
takisto schválili uvedené opatrenia, ktoré nadobudnú
účinnosť koncom mája.
Cieľom finančnej injekcie poskytnutej 27 členským
štátom vo výške 6,25 miliardy EUR je stimulovať
implementáciu projektov a pomôcť pri chránení
a vytváraní nových pracovných miest. Od roku 2007 sa
spolu s uvedenými ďalšími zálohami celkovo
poskytlo už skoro 30 miliárd EUR v podobe zálohových
platieb (pozri pridelené prostriedky podľa členských
štátov v prílohe), čo predstavuje takmer 9 %
celkového rozpočtu kohéznej politiky na obdobie rokov 2007
až 2013 vo výške 347 miliárd EUR.
Súčasťou uvedeného balíka sú aj tieto zmeny:Možnosť okamžitého financovania
„veľkých projektov“ (pri ktorých celkové
náklady na projekt presahujú 50 miliónov EUR alebo 25
miliónov EUR v prípade environmentálnych projektov) bez
toho, aby bolo potrebné predchádzajúce schválenie
Európskou komisiou. Počas rokov 2007 až 2013 by sa malo
v celej Európe implementovať približne 900 veľkých
projektov, čo predstavuje celkové investície vo výške
120 miliárd EUR (z EFRR a Kohézneho fondu).
 Zjednodušenie systému záloh, ktoré sa
prijímateľom vyplácajú na základe schém
štátnej pomoci. V praxi to znamená, že zálohy
štátnej pomoci, ktoré sa vyplácajú
prijímateľom, môžu teraz predstavovať až
100 % príslušnej sumy.Zjednodušenie systému úhrad s cieľom
znížiť administratívne zaťaženie
prijímateľov a urýchliť platby. Komisia bude teraz
môcť uhrádzať základné režijné
náklady paušálnym spôsobom alebo vyplácať
paušálne sumy určené na malé projekty, napríklad
na podporu zraniteľných skupín. 
 Zlepšenie riadenia programov finančného
inžinierstva (EFRR/ESF) kombináciou grantov
a pôžičiek. Iniciatíva JEREMIE (spoločné
európske zdroje pre mikropodniky až stredné podniky) poskytuje
malým a stredným podnikom, ktoré sú výrazne
postihnuté hospodárskym poklesom, jednoduchší prístup
k finančným prostriedkom. Európska investičná
banka a Európska banka pre obnovu a rozvoj môžu
pomôcť pri príprave veľkých projektov
prostredníctvom iniciatívy JASPERS (spoločná pomoc na
podporu projektov v európskych regiónoch). Nebankovým
poskytovateľom mikropôžičiek sa bude takisto poskytovať
osobitná podpora vo forme iniciatívy JASMINE (spoločná akcia
na podporu mikrofinančných inštitúcií
v Európe).
 Možnosť využívať prostriedky EFRR poskytnutá
všetkým členským štátom (až do 4 %
pridelených prostriedkov) na zvyšovanie energetickej
účinnosti a na opatrenia v oblasti využívania
obnoviteľnej energie v domácnostiach. Znamená to,
že EÚ môže spolufinancovať vnútroštátne
alebo regionálne programy zamerané na podporu inštalácie
okien s dvojitým sklom, izolácie stien alebo solárnych
panelov. Podľa predchádzajúcich právnych predpisov mali
nové členské štáty iba obmedzené možnosti
využívania podpory z EFRR pre domácnosti.
Už v decembri sa schválila ďalšia zmena,
na základe ktorej sa stanovuje, že pravidlá riadenia
„ziskových projektov“, akými sú napríklad
spoplatnené diaľnice, by sa mali v prípade projektov EFRR
a Kohézneho fondu uplatňovať iba vtedy, keď
celkové náklady presahujú 1 milión EUR.
Poznámky pre tlač
Ďalšie
informácie sú k dispozícii na:
http://ec.europa.eu/regional_policy/funds/recovery/
EÚ sa
zaoberá sociálnym rozmerom hospodárskej krízy:
http://ec.europa.eu/social/main.jsp?langId=en&amp;catId=736PLÁN HOSPODÁRSKEJ OBNOVY EURÓPY
ZÁLOHOVÉ PLATBY EFRR/ESF
APRÍL 2009[  ]
