IP/09/48
Brusel 14. januára 2009Doména .eu prekonala hranicu 3
miliónovJedenásteho januára si istý
nemecký občan zaregistroval trojmiliónte doménové meno
.eu. Dva a pol roka po spustení to potvrdzuje
úspešnosť internetovej domény najvyššej
úrovne .eu. Medzi európskymi doménami krajín je to
štvrtá najpopulárnejšia internetová doména a v
rámci celého sveta deviata. Podporovaním zreteľne
európskej online identity pomáha doména .eu občanom a
podnikom využívať všetky výhody jednotného trhu.
Nadnárodné spoločnosti, MSP, mimovládne organizácie a
rezervoáry nápadov (think tanks), ako aj jednotliví občania
Európy prijali doménu .eu za svoju značku prítomnosti na
webe. 
„Tri milióny doménových mien .eu svedčia o
dôvere európskych používateľov internetu v túto
doménu,“ povedala Viviane Redingová, komisárka EÚ pre
informačnú spoločnosť a médiá. „Tento
úspech, dosiahnutý len niekoľko mesiacov pred tretím
výročím jej zavedenia, naznačuje, že doména .eu si
jednoznačne získala obľubu verejnosti: rastie počet
používateľov internetu, ktorí využívajú
príležitosť vyjadriť svoj európsky charakter online.
Obzvlášť ma teší, keď vidím, ako narastá
počet malých a stredných podnikov, ktoré prijali doménu
.eu ako neoddeliteľnú súčasť svojej firemnej identity,
a budem rada, keď túto doménu v budúcnosti začne
využívať ešte viac podnikov.“  
Dosiahnutím trojmiliontého doménového mena si doména
.eu upevnila miesto medzi desiatimi najrozšírenejšími
doménami najvyššej úrovne na svete, ako sú .com, .net
alebo .org. Od zavedenia tejto domény v roku 2006 registrácií
doménových mien .eu neustále pribúda. Navyše sa
domény .eu tešia dobrému menu: nedávny prehľad,
ktorý si objednal EURid,
správca domény .eu, naznačuje, že používatelia
nielenže vnímajú doménu .eu ako skutočnú
európsku internetovú identitu, ale sú tiež
presvedčení, že doménové mená .eu sú
inovačné a moderné. 
Väčšina doménových mien .eu bola zaregistrovaná
v krajinách EÚ s najväčším počtom
obyvateľov a najvyššou úrovňou dostupnosti internetu.
Aj naďalej vedie Nemecko s 30 %, po ňom nasledujú Holandsko (14
%), Spojené kráľovstvo (12 %), Francúzsko (8 %) a
Poľsko (6 %). 
Kontext
Doména .eu bola po prvýkrát sprístupnená
držiteľom s prednostnými právami 7. decembra 2005 (pozri IP/05/1510).
Od začiatku apríla 2006 sa registrácia sprístupnila
všetkým obyvateľom EÚ a organizáciám so
zaregistrovaným sídlom v EÚ (pozri IP/06/476).
Správa registra .eu (databáza so všetkými registráciami
.eu) bola zverená nezávislej neziskovej organizácii EURid. V čase prvého výročia
bolo zaregistrovaných 2,5 milióna doménových mien (pozri IP/07/483),
ďalších 300 000 doménových mien pribudlo v roku 2007
(IP/08/530).
http://ec.europa.eu/information_society/policy/doteu/
Štatistické údaje za druhý štvrťrok 2008: 
http://www.eurid.eu/files/Q2_08.pdf
Sledovanie štatistických údajov o .eu v reálnom čase
je možné na:  
http://www.eurid.eu/en/about/facts-figures/statisticsMEMO/09/9
Príloha
Prvá desiatka domén najvyššej úrovne podľa
počtu registrácií k novembru 2008.com78 631 647.cn13 337 889.de12 447 909.net11 969 613.org7 330 494.uk7 277 705.info5 089 331.nl3 190 979.eu (*)2 995 022.biz2 020 082(*) aktualizácia počtu registrácií pre .eu sa
vykonáva denne na webovom sídle EURID: 
http://www.eurid.eu/en/about/facts-figures/statistics
Počet doménových mien .eu v porovnaní s
národnými internetovými doménami najvyššej
úrovne na 1000 obyvateľov (k januáru 2009)KrajinaPočet doménových mien .eu na 1000
obyvateľovPočet doménových mien krajín na 1000
obyvateľovCyprus66,1neuved,Luxembursko54,986,2Holandsko24,7193,6Írsko13,125,6Nemecko11,1151,7Belgicko8,980,0Rakúsko8,795,7Švédsko8,790,2Dánsko8,0175,0Česká republika7,447,9Malta6,4neuved,Spojené kráľovstvo6,0118,1Estónsko6,047,0Poľsko4,534,7Francúzsko3,820,5Slovensko3,231,9Lotyšsko3,228,7Slovinsko2,930,8Maďarsko2,840,4Litva2,728,1Fínsko2,737,0Taliansko2,727,0Grécko2,2neuved,Španielsko1,523,8Bulharsko1,2neuved,Portugalsko1,125,9Rumunsko0,916,4
