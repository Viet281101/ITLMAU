IP/09/1841   V Bruseli 30. novembra 2009  Vďaka technológii simulácie by sa mohlo v budúcnosti predísť opakovaniu finančnej krízy  Ako sa zmení hospodárska politika v roku 2020, keď bude mať štvrtina obyvateľov EÚ viac ako 65 rokov? Dokáže ekonomika lepšie predvídať, ako v budúcnosti zareagujú banky na prípadnú úverovú krízu a aký to bude mať vplyv na hospodárstvo ako celok? Ako bude fungovať ekonomika s ubúdajúcim množstvom prírodných zdrojov, ktoré sťažuje uspokojovanie našich energetických potrieb? Európska komisia dnes odhalila výsledky prelomového výskumu, ktoré by ekonómom mohli pomôcť pri hľadaní odpovedí na tieto otázky, a to s využitím softvéru na ekonomickú simuláciu. Softvér, ktorý je výsledkom dnes úspešne dokončeného výskumného projektu (v hodnote 2,5 milióna EUR) podporovaného EÚ, pracuje s technológiou simulácie, ktorá sa využíva aj pri počítačovej animácii (CGI) vo filmoch. Projekt predpovedá vzájomné pôsobenie veľkých skupín rôznych hospodárskych subjektov, akými sú domácnosti a podniky, banky a dlžníci či zamestnávatelia a uchádzači o prácu, pričom všetci spolu obchodujú a navzájom si konkurujú ako skutoční ľudia. Každému zo simulovaných subjektov sa pridelí individuálne a realistické správanie a vzťahy s ostatnými, na základe čoho sa ukáže, aký vývoj nastane na trhu. Tieto rozsiahle simulácie tak budú schopné lepšie otestovať nové politiky pri riešení budúcich spoločenských výziev.  „ Tento prvotriedny európsky výskum nám pomôže prejsť od ekonomiky pera a papiera k ekonomike superpočítačov ,“ uviedla Viviane Redingová, komisárka EÚ zodpovedná za informačnú spoločnosť a médiá. „ Výsledky tohto výskumného projektu doplnia tradičné hospodárske štatistiky a prognózy správania hospodárskych subjektov, keďže umožnia lepšie testovať dosahy politiky na ľudí už vo fáze prípravy . Očakávam, že výskumní pracovníci pracujúci pre vlády a národné výskumné ústavy budú konať rýchlo, aby subjekty prijímajúce rozhodnutia mali tento nástroj k dispozícii čo najskôr ."  Táto technológia simulácie vyvinutá v rámci výskumu podporovaného EÚ využíva počítačové experimenty, pričom sa zameriava na vzťahy medzi veľkými skupinami rôznych hospodárskych subjektov pôsobiacich na mnohých navzájom prepojených trhoch. Je to vôbec po prvýkrát, čo sa táto technológia používa v takom veľkom rozsahu s použitím vysokovýkonnej počítačovej techniky. Každá simulovaná domácnosť (alebo podnik či banka) prijíma v reakcii na rozličné menové a daňové politiky či politiky podporujúce inováciu rôzne rozhodnutia, ako napríklad: ostať v zamestnaní alebo si hľadať nové, aká časť výplaty sa ušetrí, minie alebo investuje. Znamená to, že vplyv jednej politiky v rámci jedného trhu v danom časovom okamihu sa už nebude posudzovať izolovane od ostatných faktorov.  Tradičná ekonómia rozsah domino efektu, ktorý má úverová kríza na svetové hospodárstvo, predpovedať nedokázala. Nový softvér ukazuje, akým spôsobom reagujú banky v rôznych podmienkach, pričom zohľadňuje širokú škálu faktorov, napríklad aký objem rezerv musí byť k dispozícii v porovnaní s objemom investícií, aké sú modely spotreby/investovania a sporenia sporiteľov, ako aj psychologické faktory, akým je napríklad dôvera k trhu. Tvorcov politiky, ktorých zaujíma, ako budú banky a spotrebitelia reagovať na daňové či menové reformy, môže tento softvér lepšie upozorniť na rozsah vplyvu finančnej krízy na reálnu ekonomiku. Takisto môže simulovať rovnaký scenár so starším obyvateľstvom (a pomôcť tak pri plánovaní opatrení potrebných pre starnúcu Európu) či scenár s obmedzenými dodávkami energie.  Softvér bol navrhnutý pre superpočítače, ktoré umožňujú uskutočniť simuláciu v obrovskom rozsahu, a zároveň tak, aby bol dostupný na ktoromkoľvek pripojenom osobnom počítači. Môžu ho tak využívať aj ekonómovia či tvorcovia politiky bez akejkoľvek znalosti programovania počítačov. Softvér prepája stovky tisícok malých simulovaných akcií a reakcií v rámci celého hospodárstva a tvorcovia politiky tak získavajú lepšiu a jasnejšiu predstavu o vplyve politík na život a prácu ľudí.  Na projekte, realizácia ktor ého trvala tri roky, sa zúčastnili ekonómovia a informatici z ôsmich univerzít (z Talianska, Francúzska, Nemecka, Turecka a Spojeného kráľovstva). Ich úsilie spojila EÚ, ktorá projekt financovala z rozpočtu Komisie vyhradeného na výskum v oblasti technológií.  Kontext  Výsledkom dnes zavŕšeného výskumného projektu je softvérová platforma pre softvér na ekonomickú simuláciu s názvom   EURACE   , ktorá využíva technológiu simulácie   FLAME   (Flexible Large-scale Agent Modelling Environment). Tento projekt bol spolufinancovaný v rámci všeobecného výskumného programu Komisie (   Šiesty rámcový program   na roky 2001 – 2006) vo výške 2,1 milióna EUR a s jeho realizáciou sa začalo v roku 2006. Tvoril súčasť iniciatívy Komisie zameranej na posilnenie vysokorizikového výskumu v oblasti   budúcich a vznikajúcich informačných technológií   (  IP/09/608  ).  Komisia nedávno vyzvala štáty EÚ, aby zvýšili objem investícií do vysokorizikového výskumu a dostihli tak Spojené štáty, Čínu a Japonsko. Komisia pôjde príkladom a do roku 2013 zvýši súčasný objem ročného financovania vo výške 100 miliónov EUR o 70 % (  IP/09/397  ).  Materiály pre tlač s ďalšími informáciami o tomto projekte a o vysokorizikovom výskume v oblasti technológií podporovanom EÚ sú k dispozícii na webovej stránke:     http://ec.europa.eu/information_society/newsroom/cf/itemdetail.cfm?item_id=5433    Annex Researchers participating in EURACE project            Country   Project coordinator   Organisation   Profession   Contact details     France   Christophe Deissenberg      Université de la Méditerranée      Economist     christophe.deissenberg@univmed.fr   + 33 4 4293 5985     Germany   Herbert Dawid      University of Bielefeld      Economist     hdawid@wiwi.uni-bielefeld.de   +49 521 106484     Italy   Silvano Cincotti      University of Genoa      Economist     silvano.cincotti@unige.it   +39 010 353 2080     Italy   Michele Marches      Università degli Studi di Cagliari      Computer Scientist      michele@diee.unica.it     +39 070 6755757      Italy   Mauro Gallegati      Università Politecnica delle Marche      Economist     mauro.gallegati@univpm.it   +39 071 220 7088     Turkey   Kaan Erkan      TUBITAK National Research Institute of Electronics and Cryptology      Computer Scientist     kaan.erkan@uekae.tubitak.gov.tr   +90 262 6481402     UK   Mike Holcombe    University of   Sheffield     Computer Scientist     m.holcombe@dcs.shef.ac.uk   +44 1142221802     UK   Christopher Greenough      Science and Technology Facilities Council      Computer Scientist     christopher.greenough@stfc.ac.uk   +44 1235 445307
