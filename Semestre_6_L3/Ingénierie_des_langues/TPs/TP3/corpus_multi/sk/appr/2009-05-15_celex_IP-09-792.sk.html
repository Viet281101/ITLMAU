IP/09/792
V Bruseli 15. mája 2009Všetky štáty EÚ
budú od 18. do 20. mája oslavovať európsky námorný
deňMore bolo vždy kľúčom k
prosperite Európy. Dĺžka európskeho
pobrežia dosahuje takmer 70 000 km a 22 z 27 členských
štátov EÚ sú pobrežné alebo ostrovné
štáty. V našich námorných regiónoch žije 40 %
obyvateľstva, tvoria 40 % nášho hospodárstva a
zamestnávajú asi 5 miliónov ľudí. Z týchto
dôvodov je 20. máj v EÚ „Európskym námorným
dňom“.  Komisia tento rok od 18. do 20. mája usporiada v
Ríme trojdňovú konferenciu v spolupráci s talianskou
vládou. Na tejto významnej udalosti sa stretnú
zainteresované osoby, správne orgány a ďalšie osoby z
Európskej únie, tentoraz za účasti tretích krajín,
najmä zo stredomorského regiónu, aby spoločne diskutovali o
globálnych problémoch, ktorým v súčasnosti
čelí Európa v námornej oblasti. Európsky
námorný deň predstavuje jedno z kľúčových
opatrení integrovanej námornej politiky EÚ, ktorá vznikla v
roku 2007.
„Tak ako každý rok oslávime 20. mája Európsky
námorný deň v Ríme“, uviedol predseda Komisia
José Manuel Barroso. „Občania Európy si čoraz viac
uvedomujú význam nášho spoločného
námorného dedičstva a budúcnosti. V našej integrovanej
námornej politike sa odráža jasná vízia riešenia
problémov súvisiacich s prosperitou, udržateľnosťou a
bezpečnosťou v námornej oblasti a táto politika je úzko
spojená s bojom proti zmene klímy a s ozdravením
hospodárskej konkurencieschopnosti Európy.“
Podľa Joea Borga, európskeho komisára pre rybné
hospodárstvo a námorné záležitosti „v rámci
integrovanej námornej politiky EÚ sa námorné odvetvia a
pobrežné regióny, ktoré sú tradične na okraji
záujmu, dostávajú do centra novej, dynamickej a všeobecne
prístupnej politiky udržateľného rastu a zamestnanosti.
EÚ a jej členské štáty sú presvedčené,
že špecifiká oceánov, morí a pobreží musia
byť riešené koordinovaným a koherentným spôsobom.
V Ríme budú inštitúcie a zainteresované osoby
debatovať o nových prístupoch k udržateľnému
spravovaniu našich oceánov, morí a pobrežných
regiónov pod záštitou jednej všeobsiahlej integrovanej
politickej stratégie.“
Na konferencii zainteresovaných osôb v rámci
námorného dňa v Ríme sa zídu zainteresované osoby
z podnikateľskej a občianskej sféry, nositelia rozhodnutí a
novinári v rámci celej EÚ ako aj mimo nej, aby diskutovali o
širokom spektre politík a postupov ako integrované riadenie v
námornej oblasti, vznikajúce technológie, výroba energie,
plánovanie námorného priestoru, systém dohľadu nad
morskými oblasťami, udržateľný pobrežný
turizmus, reforma spoločnej rybárskej politiky a ďalšie.
Názory z tejto konferencie ovplyvnia budúci rozvoj integrovanej
námornej politiky EÚ. 
Aj v Ríme usporiadajú organizácie zainteresovaných
strán pred konferenciou a po jej skončení niekoľko
seminárov a prezentácií o témach súvisiacich s
programom konferencie. Okrem hlavnej konferencie v Ríme sa v
členských štátoch Európskej únie
uskutoční približne 40 podujatí. Tieto miestne podujatia
majú rôzne podoby, od konferencií alebo seminárov až po
dni otvorených dverí v prístavoch a environmentálne
projekty. 
Program konferencie v Ríme pozostáva z hlavného prejavu
talianskeho premiéra Silvia Berlusconiho, zástupu českého
predsedníctva Európskej únie, predsedu Európskej komisie
José Manuela Barrosa a podpredsedníčky Európskeho parlamentu
Rodi Kratsa-Tsagaropoulouovej. Hostiteľmi tejto konferencie sú
európsky komisár pre rybné hospodárstvo a námorné
záležitosti Joe Borg a taliansky minister infraštruktúry a
dopravy Altero Matteoli. Európsku komisiu bude ďalej zastupovať
jej podpredseda zodpovedný za podnikateľskú politiku a priemysel
Günter Verheugen a podpredseda zodpovedný za dopravu Antonio Tajani.
Na konferencii vystúpi aj taliansky minister zahraničných
vecí Franco Frattini. Uskutoční sa séria panelových
diskusií s cieľom podrobne preskúmať úspechy
integrovanej námornej politiky od jej spustenia a diskutovať o ceste
vpred.
V nadväznosti na návrh Európskej komisie z októbra 2007
týkajúci sa integrovanej námornej politiky a jeho
následné schválenie hlavami štátov a vlád v
decembri 2007 došlo k citeľnému pokroku v budovaní
koherentného rámca s cieľom podporiť synergie a
vyriešiť potenciálne rozpory medzi rôznymi oblasťami
námornej politiky. V súlade s akčným plánom
uverejneným v októbri 2007 Komisia už predstavila
balíček návrhov s cieľom napríklad podporiť rozvoj
námorného výskumu a prístavov EÚ, podporiť
územné námorné plánovanie a námorný
dopravný priestor bez hraníc, ako aj podporiť rozvoj výroby
elektriny z veternej energie na mori. V ďalších návrhoch sa
určili stratégie prispôsobenia sa zmene klímy, podpory
pracovníkov v námornej doprave alebo prípravy prístupov k
integrovanému riadeniu v námornej oblasti. V sektore rybného
hospodárstva Komisia predložila novú legislatívu s
cieľom bojovať proti nezákonnému rybolovu, skvalitniť
kontrolu a presadenie zákonov a Komisia takisto začala v rámci
celej EÚ konzultácie o zásadnej reforme spoločnej
rybárskej politiky.
Užitočné linky:
Námorný deň: http://ec.europa.eu/maritimeday
Sprievodné podujatia pre zainteresované osoby v Ríme: 
http://ec.europa.eu/maritimeaffairs/maritimeday/side_events_en.html
Podujatia pre zainteresované osoby v členských
štátoch: 
http://ec.europa.eu/maritimeaffairs/maritimeday/events_in_member_states_en.html
Trojstranné vyhlásenie z mája 2008: 
http://ec.europa.eu/maritimeaffairs/pdf/maritime_policy_action/20080520_original-signatures-declaratio_en.pdf
MEMO/09/240
