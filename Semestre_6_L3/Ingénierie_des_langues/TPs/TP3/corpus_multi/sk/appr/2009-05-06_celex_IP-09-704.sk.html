IP/09/704
V Bruseli 6. mája 2009Európsky týždeň MSP na
podporu podnikania v ťažkých časochPropagovanie podnikania a zvyšovanie povedomia
o jeho podpore sú dve najdôležitejšie posolstvá
prvého Európskeho týždňa MSP, ktorý sa dnes
začal v Bruseli. Od 6. do 14. mája sa v 35 krajinách
uskutoční vyše 1 000 podujatí. Dnes je viac ako
kedykoľvek predtým potrebné uznať a
podporiť prínos európskych podnikateľov k
udržaniu pracovných miest a vytváraniu nových
pracovných príležitostí. V priebehu tohto
týždňa podnikatelia dostanú aj možnosť, aby
sa oboznámili s informáciami, poradenstvom, podporou a
s nápadmi, ktoré sú k dispozícii
na európskej, vnútroštátnej, regionálnej a
miestnej úrovni a ktoré im pomôžu pri
rozvíjaní ich činností. 
Günter Verheugen, podpredseda Európskej komisie zodpovedný
za podnikanie a priemysel, dnes pri príležitosti otvorenia
týždňa MSP (malých a stredných podnikov) uviedol:
„Táto Komisia spolu s členskými štátmi
intenzívne pracovala na zlepšení podmienok
pre malé spoločnosti. Ak existuje možnosť dostať
sa z hospodárskeho poklesu, tak spočíva práve v
tvorivosti a pružnosti malých a stredných podnikov a v ich
schopnosti nachádzať riešenia. Spoločne sme už dosiahli
zlepšenia. Musíme však pokračovať. Potrebujeme viac
malých a stredných podnikov, keďže sú skutočnou
hybnou silou rastu a vytvárania pracovných miest.“
Týždeň MSP je jedným z opatrení iniciatívy
Small Business Act (zákon o drobnom podnikaní), prvého
skutočne komplexného politického rámca pre EÚ a jej
členské štáty určeného malým a stredným
podnikom. Európska komisia od začiatku svojho funkčného
obdobia v roku 2004 významne prispela k rozvoju politík na
podporu malých a stredných podnikov:Upevnenie zásady „najskôr myslieť na
malých“ v EÚ. 
Znižovanie
administratívnej záťaže: vďaka cieľu
Komisie znížiť do roku 2012 administratívnu
záťaž podnikov o 25 % a zapojiť aj
členské štáty budú mať malé a stredné
podniky prospech zo zjednodušených opatrení a z úspor
administratívnych nákladov  (pozri IP/09/131).
Zrevidované pravidlá
štátnej pomoci umožňujú malým a stredným
podnikom ľahšie čerpať prostriedky verejných
financií na odbornú prípravu, výskum a vývoj,
ochranu životného prostredia a ďalšie druhy podpory. 
Nový štatút európskej súkromnej
spoločnosti malým a stredným podnikom umožní
založenie a prevádzkovanie podniku podľa rovnakých
ustanovení práva spoločností v celej Európe.
Od začiatku roka 2009 sa začal realizovať európsky
výmenný program Erasmus
pre mladých podnikateľov na podporu nových
podnikateľov a povzbudenie tých, ktorí majú v
pláne založiť si nový podnik. Program poskytuje
účastníkom možnosť pracovať so skúseným
podnikateľom v inej krajine EÚ a získať tak zručnosti
potrebné na riadenie malého a stredného podniku. 
Na
riešenie problému oneskorených platieb verejnej
správy a podnikov boli predložené návrhy nových
právnych predpisov (pozri IP/09/552).Členské štáty by mali mať možnosť
uplatňovať znížené sadzby dane z pridanej
hodnoty na služby poskytované miestne vrátane služieb s
vysokým podielom práce, akými sú kadernícke,
stravovacie a opravárske služby.Počas
týždňa MSP sa budú konať podujatia zamerané
na informovanie a podporu existujúcich a potenciálnych
podnikateľov, na nadviazanie kontaktov medzi nimi a takisto na
pomoc pri rozvíjaní nových nápadov
a využívaní individualizovaných informácií a
podpory.
Úplný prehľad všetkých podujatí
týždňa MSP:
Prvý Európsky
týždeň MSP 
Návštevníci interaktívnej výstavy „SME
experience – How it feels to be an entrepreneur“
(Skúsenosť s MSP – Aké to je byť
podnikateľom), ktorá sa koná od 6. do 9. mája v
Bruseli, môžu napríklad na vlastnej koži pocítiť,
aké to je byť podnikateľom, keď budú zrakom,
čuchom, dotykom a sluchom vnímať vybavenie desiatich
miestností. 
Dňa 6. mája budú vyhlásení víťazi ceny
European Entrepreneurship Video Awards (Európska cena za
videozáznam o podnikaní) na otváracom podujatí
v Bruseli, ktorého témou je vplyv televízie na
podnikateľské postoje. Pri tejto súťaži
videonahrávok Komisia hľadala krátke, ale tvorivé,
zaujímavé a poučné šoty o podnikaní v troch
kategóriách: „podnikateľský duch“,
„inovatívne podnikanie“ a „zodpovedné
podnikanie“.
Týždeň MSP sa skončí v Prahe v dňoch 13. a 14.
mája konferenciou „The Small Business Act for Europe: Business
without barriers“ (Zákon o drobnom podnikaní
pre Európu: podnikanie bez prekážok), ktorú organizuje
české predsedníctvo EÚ a Európska komisia.
Súčasťou tohto podujatia bude slávnostné
vyhlásenie víťazov cien European Enterprise Awards
(Európske ceny za podnikanie), ktorými sa odmeňujú
inovačné postupy regiónov a obcí podporujúce podnikanie
a malé a stredné podniky.
Ďalšie informácie:
iniciatíva
Small Business Act 
Európske
ceny za podnikanie 
Európska
podnikateľská sieť
