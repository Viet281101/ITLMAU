IP/09/552
V Bruseli 8. apríla 2009Komisia bojuje proti oneskoreným
platbámNapriek určitému zlepšeniu v
uplynulých rokoch v EÚ naďalej dochádza
k oneskoreným platbám pri obchodných transakciách medzi
spoločnosťami alebo medzi podnikmi a orgánmi verejnej moci.
Táto skutočnosť je prekážkou v rozvoji podnikania
a dokonca vedie ku konkurzom v prípade inak životaschopných
spoločností, a to najmä malých a stredných
podnikov (MSP). Žiaľ, doterajšia platobná kultúra
orgánov verejnej moci si nie vždy zasluhuje uznanie.
Preto so zreteľom na súčasnú krízu niektoré
členské štáty už začali riešiť túto
problematiku na celoštátnej úrovni. 
Vychádzajúc so záväzkov iniciatívy „Small
Business Act“ Komisia dnes navrhuje nový politický prístup
na riešenie problematiky oneskorených platieb a v smernici
z roku 2000 o oneskorených platbách predkladá
podstatné zmeny. Komisia navrhuje, aby orgány verejnej moci boli
príkladom a aby platilo pravidlo, že by mali platby
uhrádzať do 30 dní. Komisia sa súčasne zaväzuje
urýchliť platby za tovar a služby, aby tak v plnej miere
dosiahla súlad s cieľmi stanovenými pre úhrady platieb a v
určitých prípadoch dokonca skrátila lehoty
v porovnaní s dnes platnými zákonnými lehotami.
Günter Verheugen, podpredseda Európskej komisie zodpovedný
za podnikanie a priemysel, uviedol: „Oneskorené platby
zo strany verejných orgánov by sa už nemali viac tolerovať.
Dnešný návrh je dôležitým impulzom na
prekonanie hospodárskej krízy tým, že prispieva
k predchádzaniu ďalším konkurzom, a podporuje
peňažné toky podnikov v záujme posilnenia
konkurencieschopnosti európskych podnikov v dlhodobom horizonte.
Navrhované zmeny odrážajú význam včasných
platieb pre podniky, a to osobitne MSP:Platí pravidlo, že orgány verejnej moci by mali
uhrádzať platby do 30 dní, v opačnom prípade
budú musieť platiť úrok, náhradu nákladov na
vymáhanie a paušálnu náhradu vo výške
5 % dlžnej sumy splatnú od prvého dňa omeškania.
Lehoty splatnosti sa môžu v náležite
odôvodnených prípadoch predĺžiť. 
Vo vzťahoch medzi podnikmi sa bude zachovávať zmluvná
sloboda, avšak v prípade omeškania podniky budú
mať právo požadovať úroky z omeškania
a náhradu nákladov na vymáhanie. 
Pravidlá vzťahujúce sa na zjavne nevýhodné zmluvy
sa sprísňujú.Cieľom tohto návrhu je
zlepšiť peňažný tok európskych podnikov, čo
je zvlášť dôležité v časoch
hospodárskeho poklesu. Jeho cieľom je aj uľahčiť
bezproblémové fungovanie vnútorného trhu
prostredníctvom odstránenia súvisiacich prekážok
cezhraničných obchodných transakcií.
Dosiahne sa to tým, že sa veriteľom poskytnú
nástroje, ktoré im umožnia plne a účinne
uplatňovať svoje práva v prípade oneskorenia platieb
a prostredníctvom opatrení, ktoré orgány verejnej
správy účinne odradia od oneskorenej platby.
Viac informácií:
http://ec.europa.eu/enterprise/regulation/late_payments/index.htmSmall
Business Act
