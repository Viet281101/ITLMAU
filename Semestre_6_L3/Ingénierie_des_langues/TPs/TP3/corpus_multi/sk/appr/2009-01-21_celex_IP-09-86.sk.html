IP/09/86
V Bruseli 21. januára 2009Európska skupina pre etiku (EGE)
žiada Európsku komisiu, aby do poľnohospodárskej politiky
včlenila etické princípyEurópska skupina pre etiku (EGE) sa dnes
stretla s Mariann Fischerovou Boelovou, komisárku zodpovednou
za poľnohospodárstvo a rozvoj vidieka,
a prezentovala hlavné odporúčania vyplývajúce zo
stanoviska skupiny k etickým dôsledkom moderných trendov
v poľnohospodárskych technológiách.
EGE v decembri na žiadosť predsedu Barrosa prijala stanovisko
k etickým dôsledkom moderných trendov
v poľnohospodárskych technológiách s cieľom
zaoberať sa novými výzvami a možnosťami, pred
ktorými stojí poľnohospodárstvo EÚ. Skupina sa rozhodla
zamerať sa v prvom rade na poľnohospodárske technológie a
metódy prvovýroby potravín rastlinného pôvodu.
V tomto stanovisku EGE uznáva potrebu podporovať inováciu v
poľnohospodárstve na to, aby narastajúca svetová
populácia mala dostatok potravín. Dodáva, že
technológie samotné nemôžu priniesť konečné
riešenia problémov moderného poľnohospodárstva,
s ktorými sa EÚ a celý svet boria.
Skupina zdôrazňuje potrebu integrovaného pohľadu na
poľnohospodárske technológie a integrovaného prístupu k
nim tak, aby sa výrobné, skladovacie a distribučné procesy
zvažovali spoločne, keď sa z etického hľadiska
posudzujú dôsledky akejkoľvek novej technológie. Ciele 1)
potravinová bezpečnosť; 2) bezpečnosť potravín a
3) udržateľnosť sú prvoradými prioritami a
základnými zásadami, ktoré musí akákoľvek
technológia v poľnohospodárstve dodržiavať.
Na základe tohto etického rámca ako východiskového
bodu poskytuje EGE vo svojom stanovisku odporúčania k celému
radu ďalších otázok, ako sú revízia spoločnej
poľnohospodárskej politiky EÚ, posúdenie
technologického vplyvu poľnohospodárskych technológií,
právo na potravu, udržateľnosť poľnohospodárskych
technológií, bezpečnosť potravín,
poľnohospodárska biodiverzita, ochrana pôdy a vody,
biopalivá, geneticky modifikované plodiny, výskum v
poľnohospodárskych vedách, tvorba politiky v rámci
poľnohospodárstva na ornej pôde, svetový obchod
s poľnohospodárskymi výrobkami, systém práv
duševného vlastníctva, spravodlivá hospodárska
súťaž a „vertikálne monopoly“, ceny
potravín, spoločenské aspekty, účasť verejnosti,
zodpovednosť občanov EÚ, potravinový odpad atď.
Súvislosti
Európska skupina pre etiku (EGE) je nezávislý,
pluralistický a multidisciplinárny orgán, ktorý tvoria
pätnásti experti vymenovaní Komisiou a jeho úlohou je
vydávať stanoviská k etickým otázkam.
Prijaté stanovisko, úplná tlačová správa
a zoznam členov sú dostupné na webovej stránke EGE:
http://ec.europa.eu/european_group_ethics/index_en.htm
