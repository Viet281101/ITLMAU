IP/09/640
V Bruseli 27. apríla 2009Európska komisia vyhlasuje
súťaž na vytvorenie nového ekologického loga
EÚEkologické potraviny budú mať
svieži dizajn: Európska komisia Generálne riaditeľstvo
EÚ pre poľnohospodárstvo a rozvoj vidieka pozýva
všetkých študentov dizajnu a umenia z 27 členských
krajín EÚ do súťaže o ekologické logo pre
celú EÚ. Súťaž ponuka cenu, ktorú nemožno
vyjadriť iba peniazmi: Víťazné logo sa stane
v júli 2010 oficiálnym logom, ktorým budú
označené ekologické produkty v celej
Európskej únii. V predvečer vyhlásenia
súťaže, európska komisárka pre
poľnohospodárstvo a rozvoj vidieka Mariann Fischer Boel povedala:
„Nové ekologické logo poskytne identitu pre celý sektor
ekologických produktov v EÚ. Pomôže pri vytvorení
jednotného trhu a to je dobrá správa ako pre výrobcov
tak aj pre spotrebiteľov.“
S cieľom navrhnúť nápadité
a kreatívne ekologické logo EÚ, dáva Európska
únia nádejným európskym talentom možnosť
vytvoriť návrh, ktorý môže byť vytlačený
na miliónoch balených výrobkoch. Nové ekologické logo
EÚ bude povinné pre všetky predbalené ekologické
produkty pochádzajúce z 27 členských štátov,
ktoré spĺ&#328;ajú podmienky na toto označenie. Okrem toho
sa logo EÚ bude môcť používať aj na
všetkých nepredbalených ekologických produktoch, ktoré
pochádzajú z EÚ alebo sú dovezené
z tretích krajín, ich označovanie však nebude
povinné.
Do tejto jedinečnej medzinárodnej dizajnérskej
súťaže sa môžu zapojiť všetci občania
EÚ, ktorí sú zapísaní v niektorej
inštitúcii vyššieho vzdelávania v odbore umenia
alebo dizajnu so sídlom v EÚ. Budú vybrané tri
víťazné návrhy. Autor návrhu, ktorý získa
prvé miesto, dostane finančnú odmenu 6000 eur. Tvorcovia
druhého a tretieho najlepšieho návrhu dostanú 3500 a
2500 eur. Návrhy loga je možné posielať cez osobitnú
webovú stránku súťaže www.ec.europa.eu/organic-logo do
25. júna 2009. 
Porota súťaže o ekologické logo EÚ bude
zložená z odborníkov v oblasti ekologického
poľnohospodárstva a výroby, a medzinárodne
uznávaných profesionálnych dizajnérov. Medzi
významných členov poroty patrí profesor, kreatívny
riaditeľ a riadiaci partner Erik Spiekermann Dr. h. c. z
Nemecka; Riitta Brusila-Räsänen, profesorka grafického
dizajnu z Laplandskej univerzity vo Fínsku; Szymon Skrzypczak,
víťaz súťaže mladých dizajnérov z
Poľska; Elisabeth Mercier, riaditeľka agentúry BIO
z Francúzska; Urs Niggli, riaditeľ Výskumného
ústavu ekologického poľnohospodárstva (FiBL) zo
Švajčiarka; Tom Václavík, marketingový
špecialista na ekologické produkty z Českej republiky
a prezident medzinárodného združenia maloobchodných
predajcov ekologických produktov; a Craig Sams, predseda
združenia Soil Association zo Spojeného kráľovstva. Porote
bude predsedať Rob Vermeulen, bývalý prezident
združenia Pan-European Brand Design Association. 
Po uplynutí termínu na posielanie návrhov, porota vyberie
najlepšie logá, ktoré budú následne zverejnené na
webovej stránke súťaže ako oficiálni kandidáti na
nové logo. Všetci európski občania budú vyzvaní,
aby pomohli vybrať víťazné logo prostredníctvom on-line
hlasovania. Autor víťazného loga a tvorcovia druhého
a tretieho najlepšieho návrhu budú v lete 2010 pozvaní
na slávnostné odovzdávanie cien do Bruselu. Ocenenia
prevezmú z rúk komisára EÚ pre
poľnohospodárstvo a rozvoj vidieka. 
Súťaž je pre študentov výzvou na vytvorenie
pútavého a originálneho loga, ktoré bude vystihovať
rôzne aspekty ekologického poľnohospodárstva a výroby.
Porota bude okrem toho návrhy hodnotiť z hľadiska
všeobecnej atraktívnosti, zrozumiteľnosti bez použitia slov,
jasnej prezentácie a nadčasovosti. Úplné podmienky
možno nájsť na adrese www.ec.europa.eu/organic-logo.
