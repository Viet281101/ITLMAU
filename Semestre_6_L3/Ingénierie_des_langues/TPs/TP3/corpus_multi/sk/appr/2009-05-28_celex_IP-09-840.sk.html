IP/09/ 840   V Bruseli 28 mája 2009 Európske relácie a filmy predstavujú tri štvrtiny hlavného vysielacieho času  Filmy a televízne relácie „made in Europe“ naďalej priťahujú európskych televíznych divákov. Podľa nezávislej štúdie vypracovanej pre Európsku komisiu, ktorú dnes zverejnili, európske diela tvoria takmer tri štvrtiny hlavného vysielacieho času európskych televíznych staníc. Skutočnosť, že európske diela sa vyskytujú v nových médiách, ako napríklad video na požiadanie, je povzbudivá, no súlad s novými európskymi audiovizuálnymi pravidlami je potrebné pozorne monitorovať. V roku 2007 sa tieto pravidlá , ktoré majú zabezpečiť vysielanie európskych diel, doplnili o osobitné opatrenia pre nové médiá, ktoré musia všetky členské štáty začať uplatňovať najneskôr v decembri 2009 (   IP/08/2032   ).   „Záujem televíznych divákov o európske diela ma veľmi teší. Svedčí o tom, že európska rôznorodosť podporovaná v audiovizuálnej stratégii Európskej únie je hodnotou, ktorú vyznáva veľká väčšina Európanov,“ vyhlásil Jacques Barrot, podpredseda Európskej komisie a v súčasnosti aj komisár pre informačnú spoločnosť a médiá. „Som však presvedčený, že sa dá dosiahnuť viac a ešte zlepšiť šírenie našich diel. Konkrétne, potenciál služieb na požiadanie musíme využiť na podporovanie miestneho a európskeho obsahu v rámci celej Európy a napomáhať tak kultúrnu rôznorodosť a nezávislú produkciu .“ V štúdii, ktorá bola dnes zverejnená, sa po prvýkrát zmeral čas, ktorý televízni diváci venujú sledovaniu európskych programov. Predchádzajúce štúdie sa zamerali len na zmeranie ich podielu v programovej štruktúre. Zo súčasnej štúdie vyplýva, že európske a nezávislé relácie a filmy sú veľmi populárne. V roku 2007 predstavovali európske relácie a filmy 74 % vysielacieho času , v čase medzi 18. hod. a 23. hod. dokonca 75,5 %, pričom 33,4 % vysielacieho času Európanov bolo venovaných nezávislej európskej produkcii.  Väčšina služieb televíznych staníc týkajúcich sa videa na požiadanie ponúka takmer výlučne európsky obsah: viac ako 90 % opýtaných televíznych staníc uvádza, že viac ako 75 % podiel ich katalógov na požiadanie je európsky. Naopak nezávislé služby videa na požiadanie podporujú európsku produkciu v oveľa menšej miere: 25 % z nich uvádza, že v ponuke ich katalógov predstavujú európske diela menej ako 25 %. Je teda dôležité monitorovať vývoj ponúk videa na požiadanie v EÚ tak, aby sa podporovalo poskytovanie kultúrne rôznorodého obsahu.  Daná štúdia založená na reprezentatívnej vzorke televíznych staníc a súvisiacich služieb v celej Európe bola vypracovaná pre Európsku komisiu s cieľom analyzovať propagáciu európskych diel zo strany televíznych staníc aj služieb na požiadanie v 30 krajinách, ako sa to vyžaduje v európskych audiovizuálnych pravidlách (   MEMO/08/803   ).  Súčasťou štúdie sú aj návrhy na metódy posudzovania výskytu európskeho obsahu a investovania do neho zo strany služieb videa na požiadanie. V neposlednom rade nabáda členské štáty a poskytovateľov služieb na požiadanie, aby zadali usmernenia na stanovenie rozsahu, v akom je obsah „made in Europe“ zastúpený v službách na požiadanie. Súvislosti  Európski televízni vysielatelia majú na základe smernice „Televízia bez hraníc“ z roku 1989 povinnosť venovať väčšinu svojho programového času európskym dielam a najmenej 10 % tohto programového času alebo rozpočtových prostriedkov nezávislej európskej produkcii. Pôsobnosť tejto smernice sa v roku 2007 rozšírila smernicou „Audiovizuálne mediálne služby“ na služby na požiadanie. Členské štáty v súlade s novou smernicou zabezpečia, aby poskytovatelia audiovizuálnych mediálnych služieb na požiadanie podporovali, v rámci možností a vhodnými prostriedkami, produkciu európskych diel a prístup k nim. Možno tomu napomôcť rôznymi prostriedkami, konkrétne investovaním do produkcie a nadobúdania práv na európske diela alebo stanovením zodpovedajúceho či prevažujúceho podielu takýchto diel v katalógoch videa na požiadanie (   MEMO/08/803   ).   Nezávislá štúdia, ktorá bola dnes zverejnená, je externým doplnením dvojročnej správy vypracovanej Komisiou o dodržiavaní uvedených povinností zo strany členských štátov na základe informácií poskytnutých členskými štátmi. Túto správu pre Komisiu pripravil Attentional Limited, Oliver &amp; Ohlbaum Associés, Ramboll Management and Headway International. Posledná správa Komisie, vzťahujúca sa na obdobie 2005-2006, bola zverejnená v júli 2008 (   IP/08/1207   ). Nasledujúca správa za obdobie 2007-2008 sa zverejní v roku 2010.  Štúdia je k dispozícii na:    http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
