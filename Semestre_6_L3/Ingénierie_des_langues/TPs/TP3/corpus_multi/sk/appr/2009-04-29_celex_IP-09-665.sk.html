IP/09/665
V Bruseli 29. apríla 2009Modernizácia financovania výskumu
v EÚ na správnej cesteEurópska komisia dnes predstavila správu
o pokroku týkajúcu sa prvých dvoch rokov Siedmeho
rámcového programu EÚ pre výskum a vývoj (7. RP),
ktorý bude trvať do roku 2013. Najväčší program
financovania výskumu a vývoja v histórii EÚ s rozpočtom
54 miliárd eur na 7 rokov je podľa všetkého vhodnou
odpoveďou na hospodárske a spoločenské potreby EÚ.
Štruktúra a nové nástroje v tomto programe
pomáhajú EÚ čeliť problémom. Prioritné
oblasti ako životné prostredie, energetika alebo nanotechnológie
prispievajú k budovaniu udržateľného
nízkouhlíkového hospodárstva s technologickými
platformami pod vedením priemyslu, ktoré pomáhajú
určovať témy, v rámci ktorých sa riešia
dlhodobé potreby priemyslu. Európska rada pre výskum podporuje
našich najlepších výskumných pracovníkov v
globálnej súťaži o vedeckú excelentnosť.
Spoločné technologické iniciatívy stelesňujú
nové verejno-súkromné podniky bezprecedentného
technologického a finančného rozsahu.  7. RP je silným
prínosom v boji EÚ proti aktuálnej kríze: jeho rozpočet
sa každý rok do roku 2013 zvyšuje o 13 %. V správe sa
zdôrazňujú zostávajúce problémy pre 7. RP ako
mobilizácia nových členských štátov,
účasť malých a stredných podnikov a zjednodušenie
administratívy.
Janez Potočnik, európsky komisár pre vedu a výskum,
povedal: „Hospodárska kríza naozaj dobre preverí
naše programy. Som rád, že 7. RP obstál v tejto
skúške: Nalieva nové peniaze na podporu výskumu, pričom
sa takmer zdvojnásobil ročný rozpočet na roky 2007 až
2013, a funguje ako stimul pre členské štáty a priemysel,
aby sa správali podobne. 7. RP je jeden z kľúčových
nástrojov EÚ pri príprave na zotavenie sa z krízy a na to,
aby sme z nej vyviazli ekologickejší a
poučenejší.“
Neobmedzený dopyt po financovaní EÚ a
úspešný štart nových nástrojov v oblasti
výskumu a vývoja
Počas prvých dvoch rokov sa do konečného štádia
hodnotenia dostalo asi 25 000 návrhov, pričom 5 500 z nich
získalo granty v celkovej výške 10 miliárd eur.
Veľký dopyt zaznamenala nová Európska rada pre výskum s
približne 11 000 odovzdanými návrhmi ako odpoveď na jej
prvé výzvy. Vynikajúci výskumní pracovníci v
EÚ získali viac ako 600 grantov. V reakcii na potreby priemyslu v
oblasti vývoja strategických technológií vzniklo
päť verejno-súkromných partnerstiev (JITS). 
Prostredníctvom nového finančného nástroja s
rozdelením rizika (RSFF) spravovaným v spolupráci s EIB sa
schválili pôžičky vo výške 2 miliárd eur s
cieľom podporiť vysoko rizikové projekty výskumu a
vývoja.  
Realizácia Európskeho výskumného priestoru
Celkovým cieľom 7. RP je vybudovať jednotný trh v oblasti
výskumu a podporovať otvorenú inováciu. Ďalej sa
podporuje medzinárodná spolupráca ako aj migrácia
špičkových odborníkov prostredníctvom grantov na
podporu mobility a vďaka podpore výskumných
infraštruktúr sa skvalitňujú výskumné a
inovačné kapacity EÚ.  Do programu podporujúceho
spoločný výskum je prihlásených viac ako tretina (36,7
%) všetkých podaných návrhov, po ktorom nasleduje
systém mobility výskumných pracovníkov (23,5 %).      
Podpora udržateľného rozvoja a ekonomiky  
Počas prvých dvoch rokov sa 44 % rozpočtu na
spoločný výskum pridelilo medziodborovému výskumu v
takých oblastiach, ako sú životné prostredie, energetika,
poľnohospodárstvo, doprava, nanotechnológie, informačné
a komunikačné technológie, čím sa podporila
stratégia EÚ v oblasti udržateľného rozvoja.  Ako
súčasť plánu hospodárskeho oživenia EÚ bude
7. RP prostredníctvom verejno-súkromných partnerstiev v oblasti
výskumu a vývoja podporovať „ekologizáciu“ v
odvetviach EÚ (v automobilovom, výrobnom a stavebnom priemysle). 
Výskum EÚ sa otvára svetu
K prioritám 7. RP patrí silnejšia a strategickejšia
medzinárodná spolupráca. Napríklad po pristúpení
nových krajín k 7. RP ich celkový počet dosiahol 12.
Podpísala sa takisto dohoda o partnerstve EÚ a Afriky pre oblasti
vedy, informačnej spoločnosti a vesmíru. Spustením
medzinárodného termonukleárneho experimentálneho reaktora
(ITER) sa podporila medzinárodná vedecká spolupráca. 
Obmedzenie byrokracie
V rámci 7. RP sa pokročilo v obmedzovaní byrokracie,
predovšetkým vďaka novému záručnému fondu a
centrálnemu registračnému miestu. Zriadili sa dve nové
výkonné agentúry s cieľom špecializácie na
oblasť účinnej implementácie výskumných programov
EÚ: Výkonná agentúra pre výskum (REA) a Európska
rada pre výskum (ERC). Zlepšili a zjednodušili sa procesy auditu.Ďalší vývoj
Pozornosť treba venovať niektorým problémom,
napríklad dosť nízkej miere účasti malých a
stredných podnikov. Zlepšenie je možné aj pokiaľ ide o
úspešné zapojenie výskumných pracovníkov z
nových členských štátov. Pokrok v oblasti
zjednodušenia a účinného fungovania nových
nástrojov si môže vyžadovať zmenu základných
pravidiel.  
S cieľom ďalej skvalitňovať 7. RP sa Komisia poradí
s nezávislou skupinou odborníkov, ktorá do jesene 2010
uskutoční priebežné hodnotenie 7. RP. 
Komisia dnes takisto prijala reakciu na následné hodnotenie 6. RP,
ktoré sa využije aj pri príprave priebežného
hodnotenia.
Odkaz na úplné znenie tohto oznámenia a hodnotiacu správu
6. RP nájdete na:
http://ec.europa.eu/research/index.cfm?pg=reportsPozri tiež MEMO/09/209
(Q&amp;A – Otázky a odpovede)
