IP/09/593
V Bruseli 20. apríla 2009Platforma pre dialóg:
„Európske fórum pre integráciu“  a interaktívne
„európske webové stránky o integrácii“: dva
nové nástroje na podporu integrácie.Komisia dnes zaviedla dva nové nástroje
na integráciu štátnych príslušníkov
tretích krajín žijúcich v Európskej únii:
Európske fórum pre integráciu, organizované v
spolupráci s Európskym hospodárskym a sociálnym
výborom, v rámci ktorého si budú inštitúcie
EÚ, zainteresované strany a organizácie občianskej
spoločnosti vymieňať názory na otázky
týkajúce sa integrácie;  a európske webové stránky
o integrácii, ktoré onedlho pod sloganom „Integrácia na
dosah“ poskytnú vysokokvalitné informácie
pochádzajúce z celej Európy a vytvoria online komunitu
aktérov v oblasti integrácie.
Podpredseda Komisie Barrot, ktorý má na starosti oblasť
spravodlivosti, slobody a bezpečnosti, povedal: „Verím,
že pre úspešnosť integračných politík je
veľmi dôležitý spoločný postup. Z tohto
dôvodu ma zvlášť teší, že sme dnes pri
príležitosti zakladajúceho stretnutia európskeho fóra
pre integráciu a spustenia európskych webových stránok o
integrácii umožnili nadviazanie kontaktov medzi všetkými
zainteresovanými stranami a organizáciami pôsobiacimi v oblasti
integrácie. Fórum je „fyzickou“ platformou pre dialóg
o súčasných výzvach a budúcich prioritách
integračných politík. Webové stránky sú
„virtuálnou platformou“, online nástrojom
určeným všetkým, ktorí sa venujú problematike
migrácie. Sú skutočným interaktívnym nástrojom na
zdieľanie osvedčených postupov, získavanie
informácií o možnostiach financovania a hľadanie partnerov
pre projekty. Webové stránky pomôžu vytvoriť novú
online komunitu všetkých aktérov pôsobiacich v oblasti
integrácie.“
Mario Sepi, predseda Európskeho hospodárskeho a sociálneho
výboru, uviedol, že integrácia je dlhodobý proces
poznačený spomalením, neochotou a námietkami, ale aj proces,
v ktorom sa dosiahol veľký pokrok. Je to dvojsmerný proces
vychádzajúci z práv a povinností prisťahovalcov a ich
hostiteľskej spoločnosti. Z tohto dôvodu sme sa usilovali o
skutočnú integračnú politiku, na ktorej by sa podieľali
všetci, v neposlednom rade aj preto, že náš
prebiehajúci dialóg s občianskou spoločnosťou
ukázal, že sa od tejto politiky veľa očakáva. Nie je
náhodou, že v žiadnom z našich stanovísk nenájdete
ani náznak xenofóbie, čoho jasným dôkazom je
náš Program pre Európu: návrhy občianskej
spoločnosti.
Európske fórum pre integráciu: platforma pre dialóg o
integrácii
Európske fórum pre integráciu poskytne zástupcom
organizácii občianskej spoločnosti príležitosť
vyjadriť svoje názory na otázky integrácie najmä v
súvislosti s „agendou EÚ v oblasti integrácie“.
Fórum zároveň umožní európskym
inštitúciám, aby v tejto oblasti zohrávali aktívnu
úlohu. Ako nová platforma pre dialóg o integrácii,
organizovaná v spolupráci s Európskym hospodárskym a
sociálnym výborom, poskytuje fórum príležitosť
diskutovať so zástupcami európskych inštitúcií o
aktuálnych výzvach a budúcich prioritách. Na dnešnom
zakladajúcom stretnutí sa bude pozornosť venovať úlohe
fóra a metódam, ktorým môže prispieť k rozvoju
budúcej agendy EÚ v oblasti integrácie, ako aj
príslušným tematickým otázkam, ako je vplyv
súčasnej hospodárskej krízy na  integráciu
prisťahovalcov. Fóra sa budú zúčastňovať
zástupcovia organizácii občianskej spoločnosti, ktoré
sa venujú integrácii na európskej úrovni, vrátane
sociálnych partnerov, a zástupcovia európskych
inštitúcií. Zapojené budú aj
vnútroštátne platformy venované integrácii spolu so
zástupcami siete národných kontaktných miest pre
integráciu.
Európske webové stránky o integrácii:
„Integrácia na dosah“
Fórum je takisto príležitosťou na oficiálne
spustenie európskych webových stránok o integrácii (www.integration.eu).
Cieľom európskych webových stránok o integrácii je
posilniť integračné politiky a postupy prostredníctvom
zdieľania úspešných stratégií a podporou
spolupráce medzi zainteresovanými stranami a organizáciami
občianskej spoločnosti v rámci EÚ. Sú k dispozícii
každému a návštevníkom umožňujú
podeliť sa o osvedčené postupy, dozvedieť sa informácie
o možnostiach financovania, hľadať partnerov pre projekty,
získať aktuálne informácie o poslednom vývoji v
EÚ, na vnútroštátnej a miestnej úrovni a zostať v
kontakte s členmi komunity aktérov v EÚ v oblasti
integrácie. Európske webové stránky o integrácii
budú spájať aktérov v oblasti integrácie s politikmi,
so sloganom „Integrácia na dosah“ poskytnú onedlho
vysokokvalitné informácie pochádzajúce z celej Európy a
posilnia komunitu aktérov v oblasti integrácie.
Na webových stránkach www.integration.eu možno
nájsť:súbor inovatívnych osvedčených postupov z oblasti
integrácie prezentovaný zrozumiteľným a
porovnateľným spôsobom, 
nástroje Spoločenstva, ako je nástroj hľadania partnera
pre projekt, ktoré podporujú budovanie siete a vývoj
spoločných projektov,
informácie o možnostiach financovania,
rozsiahly súbor dokumentov, ktorý obsahuje správy,
politické dokumenty, právne predpisy a hodnotenia vplyvu,
fóra pre diskusiu,
informačné hárky krajín s najnovšími
informáciami týkajúcimi sa právnych predpisov a
politických programov,
zoznam odkazov na externé webové stránky,
pravidelne aktualizované informácie o najnovšom dianí a
