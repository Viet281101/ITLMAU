IP/09/218
V Bruseli 5. februára 2009„Za rozmanitosť. Proti
diskriminácii.“: tohtoročné víťazné
články v EÚCena EÚ „Za
rozmanitosť. Proti diskriminácii“ pre
novinárov bola dnes udelená francúzskemu článku o
homosexuálnych futbalistoch spolu s dánskym článkom o
ženách, ktoré konvertujú na islam. Tretiu cenu získal
portugalský článok a osobitná cena venovaná
rómskej problematike bola udelená gréckemu novinárovi.
Slávnostné odovzdávanie cien sa uskutoční dnes
večer v Prahe v Kaiserštejnskom paláci.
„Médiá zohrávajú kľúčovú
úlohu v boji proti diskriminácii, predsudkom a stereotypom,“
hovorí Vladimír Špidla, komisár EÚ pre rovnaké
príležitosti. „Hodnoty rozmanitosti a sociálnej
súdržnosti sú v súčasnom spoločenskom, ekonomickom
a finančnom kontexte ešte dôležitejšie.“
Na dnešnom odovzdávaní ocení Európska komisia
tých novinárov, ktorí svojím písaním
pomáhajú lepšiemu porozumeniu prínosu rozmanitosti a
ktorí podporujú čitateľov, aby sa viac zaujímali o
otázky diskriminácie a nerovnosti. Tento rok Komisia venuje
osobitnú cenu článku zameranému na rómsku
problematiku.
Pascale Krémerová, novinárka z Le Monde, získala
spoločnú prvú cenu so svojím článkom
„Homophobie et football: la leçon de Chooz“
(Homofóbia a futbal – lekcia z Chooz) o homosexuálnych
hráčoch v miestnom futbalovom tíme. Píše o tom, ako
lukratívny marketingový svet futbalu pomáha udržiavať
diskrimináciu homosexuálne orientovaných mužov a žien,
skúma však aj pozitívne opatrenia prijaté európskymi
futbalovými ligami v boji proti nej.
Druhá spoločná prvá cena patrí Ole Hallovi,
novinárovi z dánskeho Morgenavisen Jyllands-Posten. Vo svojom
článku „Danske muslimer udsat for chikane“
(Dánski moslimovia sú vystavení obťažovaniu)
odhaľuje, ako sa dánske ženy, ktoré konvertujú na
islam, z člena väčšiny odrazu stávajú veľmi
viditeľnou menšinou vo svojej vlastnej krajine. Čelia tak
rovnakým predsudkom a spoločenskej nevraživosti ako moslimovia
zahraničného pôvodu. 
Na treťom mieste sa umiestnili Christiana Martinsová a Marisa
Antunesová so svojím článkom „Elite à prova de
racismo“ (Rasizmuvzdorná elita) o úspešných
portugalských občanoch s menšinovým pôvodom,
ktorým sa podarilo preraziť cez sklenené stropy. Článok
bol uverejnený v portugalskom denníku Expresso.
Osobitnú cenu venovanú rómskej problematike získal
novinár z Eleftheros Tipos Mika Kontourousi za článok
„Η &#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;“
(Yuzyan prekračuje hranice svojho kmeňa). Opisujú sa tu
problémy rómskych žien, s ktorými sa stretávajú,
keď sa snažia vymaniť zo svojich tradičných rolí v
spoločnosti.
Odovzdávanie cien bude súčasťou seminára na
tému „Médiá za rozmanitosť“ organizovaného
Európskou komisiou. Na seminári sa budú prezentovať
výsledky celoeurópskej štúdie o osvedčených
postupoch v súvislosti s médiami pri boji proti diskriminácii a
podpore rozmanitosti. Zúčastní sa ho viac ako 80 odborníkov
v oblasti médií, orgánov pre rovnosť a mimovládnych
organizácií z celej Európy.  
Program novinárskych cien je jednou z mnohých
informačných aktivít v rámci informačnej kampane
EÚ „Za rozmanitosť. Proti diskriminácii.“ Partnermi
tohto udeľovania cien sú Európska mládežnícka
tlač a Asociácia európskych novinárov.
Víťazné príspevky v programe novinárskych cien boli
vybrané z viac ako 545 článkov zo všetkých 27
členských štátov predložených od 1. januára
do 31. októbra 2008. Členovia poroty zdôraznili vysokú
kvalitu predkladaných článkov. Každý zo štyroch
európskych víťazov získa grant na výskumný pobyt
do jednej z krajín EÚ podľa vlastného výberu.
Pozri tiež MEMO/09/51
Ďalšie informácie
Novinárska cena 2008 
http://journalistaward.stop-discrimination.infoKampaň "Za rozmanitosť. Proti diskriminácii.":
http://www.stop-discrimination.info/2793.0.html
Štúdia Médiá za rozmanitosť 
http://www.media4diversity.eu/
