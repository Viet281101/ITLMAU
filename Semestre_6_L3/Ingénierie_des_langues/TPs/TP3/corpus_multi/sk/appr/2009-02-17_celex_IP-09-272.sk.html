IP/09/272
V Bruseli 17. februára 2009Vyhlásenie prvého
ročníka novinárskej ceny EÚ v oblasti zdravia v rámci
kampane Európa pacientomEurópska komisia dnes vyhlásila prvý
ročník ceny EÚ v oblasti zdravia určenú pre
novinárov publikujúcich v tlačených a
elektronických médiách. Táto
prestížna cena je významnou súčasťou nedávno
začatej kampane Európa pacientom. Cena je symbolom uznania, ako aj
podpory kvalitnej novinárskej tvorby so zdravotníckou tematikou v
celej Európe. Jej cieľom je podporiť diskusie o
zdravotníckej problematike v EÚ a najmä o iniciatívach,
ktoré súvisia s kampaňou Európa pacientom, a k týmto
diskusiám prispieť. 
Androulla Vassiliouová, komisárka EÚ pre zdravie, povedala:
„Udelením tejto ceny chceme zdôrazniť
kľúčovú úlohu a zodpovednosť novinárov pri
informovaní občanov Európy o politikách a opatreniach
EÚ v oblasti zdravia. Iniciatívy prebiehajúce v rámci
kampane Európa pacientom, ako napr. preventívne onkologické
vyšetrenia, bezpečnosť pacientov, darcovstvo a
transplantácia orgánov, užívanie antibiotík
a cezhraničná zdravotná starostlivosť, sa
týkajú nás všetkých a sú dôkazom toho,
že pre Komisiu je občan na prvom mieste. Verím, že táto
cena podnieti diskusie na miestnej, národnej a európskej
úrovni.“ 
Do súťaže sa prijímajú články
uverejnené v tlačených alebo elektronických
publikáciách v období od 2. júla 2008, keď sa
začala prvá iniciatíva v rámci kampane Európa
pacientom, do konečného termínu 15. júna 2009.
Novinári môžu svoje články zaslať
prostredníctvom online formulára na internetovej stránke
Európa pacientom. Na tejto internetovej stránke sú
k dispozícii aj ďalšie podrobnosti týkajúce sa
pravidiel a podmienok súťaže.
Výber víťaza sa uskutoční v dvoch fázach: v
prvej fáze vyberú národné poroty, ktorým
predsedajú predstavitelia reprezentácie Komisie a ktoré tvoria 2
odborníci v oblasti zdravotníctva a 2 novinári, finalistu za
každý členský štát.  V druhej fáze sa vyberie
víťaz a novinári, ktorí sa umiestnili na druhom a
treťom mieste. Túto úlohu plní porota EÚ, ktorej
predsedá generálny riaditeľ pre zdravie a spotrebiteľov
Európskej komisie, pán Robert Madelin. Mená členov
národných porôt a poroty EÚ sa po ich potvrdení
uverejnia na internetovej stránke kampane Európa pacientom. 
Na jeseň 2009 bude 27 finalistov pozvaných do Bruselu na
mediálny seminár o otázkach zdravia v EÚ a na
udeľovanie prestížnej ceny, ktoré organizuje komisárka
Androulla Vassiliouová. Prvá cena bude 5 000 EUR, druhá cena 3
000 EUR a tretia cena 2 000 EUR. 
Novinárska cena EÚ v oblasti zdravia a kampaň Európa
pacientom sú financované v rámci druhého programu
Spoločenstva v oblasti zdravia na roky 2008 - 2013.
Udeľovanie ceny EÚ v oblasti zdravia sa má stať
každoročným podujatím, ktorého obsah sa prípadne
rozšíri aj o audiovizuálne médiá. Bude to
závisieť od úspechu a skúseností
získaných počas tohto ročníka.
Bližšie informácie o zasielaní článkov a o
novinárskej cene EÚ v oblasti zdravia sú k dispozícii
na internetovej stránke kampane Európa pacientom:
http://ec.europa.eu/health-eu/europe_for_patients/index_sk.htmDruhý program Spoločenstva v oblasti zdravia na roky 2008 -
2013:
http://ec.europa.eu/health/ph_programme/pgm2008_2013_en.htm
