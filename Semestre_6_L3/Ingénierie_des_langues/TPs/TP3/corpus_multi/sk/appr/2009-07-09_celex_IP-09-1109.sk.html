IP/09/ 1109   V Bruseli 9. júla 2009   „Buď zdravý, buď sám sebou“ – Komisia uvádza do života iniciatívu zameranú na zdravie mládeže  Cieľom iniciatívy, ktorú dnes uviedla do života európska komisárka zodpovedná za oblasť zdravia Androulla Vassiliouová, je aktívnejšie zapojiť mladých ľudí do tvorby politík EÚ v oblasti zdravia. Iniciatíva sa začne konferenciou o zdraví mládeže, ktorá sa bude konať 9. a 10. júla 2009 v Bruseli. Viac ako 200 mladých ľudí vo veku 18 až 25 rokov pochádzajúcich z celej Európy sa stretne s tvorcami politík a zdravotníckymi organizáciami, aby diskutovali o kľúčových témach v oblasti zdravia, ako je konzumácia alkoholu, tabaku a drog, alebo fyzická aktivita a duševné zdravie. Diskutovať sa bude aj o prierezových otázkach ako finančná kríza, nerovnosti v oblasti zdravia a vzdelávania a úloha médií. Konferenciu spoluorganizovanú Európskym fórom mládeže dopĺňa viacjazyčná webová lokalita na portáli EÚ o zdraví, ktorej súčasťou je blog, kde sa mladí ľudia môžu vyjadrovať k otázke zdravia.  Hlavnými rečníkmi na konferencii budú Je j kráľovská výsosť princezná Laurentien z Holandska, vysoký predstaviteľ Francúzska pre mládež Martin Hirsch, zástupkyňa regionálneho riaditeľa Svetovej zdravotníckej organizácie pre Európu Nata Menabdeová a predseda Európskeho fóra mládeže Tine Radinja. Vo všetkých častiach konferencie vystúpia zástupcovia mládeže a v záujme zabezpečenia širšieho publika sa celá konferencia bude prenášať prostredníctvom internetu.   K omisárka EÚ zodpovedná za oblasť zdravia Androulla Vassiliouová v tejto súvislosti uviedla: „ Hoci je zdravie mladých ľudí v Európe lepšie ako kedykoľvek predtým, existujú znepokojivé známky toho, že až príliš veľa mladých ľudí si osvojuje správanie, ktoré z dlhodobého hľadiska zníži ich schopnosť viesť zdravý a produktívny život, a tak ohrozuje ich budúcnosť. Mojím cieľom je motivovať dnešnú mládež k tomu, aby sa starala o svoje zdravie, zapájala sa do diskusie s tvorcami politík a vyjadrovala sa k otázke zdravia .“   Cieľom iniciatívy v oblasti zdravia mládeže j e:    väčšmi zapojiť mladých ľudí do politík EÚ v oblasti zdravia,   posilniť zapojenie mládeže do procesu rozhodovania,   zapojiť ostatné sektory v rámci oblastí politík EÚ a na vnútroštátnej úrovni do realizácie programov prevencie zameraných na mladých ľudí,   podporovať aktivity členských štátov v oblasti zdravia mladých ľudí.    Potreba tejto iniciatívy ešte zrejmejšie vyplynula z výsledkov prieskumu uskutočneného organizáciou Generation Europe, podľa ktorých 52 % opýtaných nevedelo, že EÚ má politiky v oblasti zdravia mladých ľudí. Na otázku, ako by podľa svojho názoru mohli prispieť k tvorbe politík v oblasti zdravia, 41 % opýtaných požadovalo priamejšiu spoluprácu s tvorcami politík a 40 % navrhlo lepšie prispôsobiť komunikačné kanály.  Webová lokalita : „Buď zdravý – buď sám sebou“   Komisia v rámci tejto iniciatívy vytvorila webovú lokalitu „   Buď zdravý – buď sám sebou   “ (   „Be Healthy – Be Yourself“   ), ktorá je prístupná z portálu EÚ o zdraví a dostupná v 22 jazykoch. Táto lokalita má tri hlavné časti: stránku, ktorá sa týka konferencie, stránku o súťaži v oblasti zdravia mládeže a blog s vyjadreniami ľudí, ktorý moderuje Európske fórum mládeže.  Víťazi umeleckej súťaže budú vyhlásení na konferencii dňa 9. júla. Kontext  EÚ už v spolupráci s mládežou vypracovala osobitné opatrenia. Napríklad Fórum mládeže v rámci svojej účasti na kampaniach EÚ zameraných na prevenciu fajčenia pod názvom „Help“ vypracovalo manifest mládeže, v ktorom prezentovalo svoje názory na vhodné opatrenia zamerané na lepšie predchádzanie škodlivým účinkom tabaku.  Mládež je tiež cieľovou skupinou početných opatrení na podporu zdravia iniciovaných členmi platformy EÚ pre stravovanie, telesnú aktivitu a zdravie. Iniciatíva v oblasti zdravia mládeže bude z týchto opatrení vychádzať.  Ďalšie informácie:    Ďalšie informácie o iniciatíve v oblasti zdravia mládeže, konferencii a  súvisiacich správach sú k dispozícii na webovej lokalite Buď zdravý – buď sám sebou:  http://health.europa.eu/youth     Európske fórum mládeže:   http://www.youthforum.org/      webová lokalita GR SANCO o faktoroch ovplyvňujúcich zdravie:   http://ec.europa.eu/health/ph_determinants/healthdeterminants_en.htm        MEMO/09/     326
