IP/09/362
Brusel 6. marca 2009EÚ a India, obe s 23
úradnými jazykmi, podpíšu spoločnú
deklaráciu o viacjazyčnostiSpoločnú deklaráciu
o viacjazyčnosti dnes podpíšu komisár Leonard Orban
a ministerka zahraničných vecí Indie Daggubati
Purandeshwari. Európska komisia a indická vláda chcú touto
deklaráciou posilniť spoluprácu a dialóg
o kľúčových otázkach, medzi ktoré patria aj
jazyková rozmanitosť a medzikultúrny dialóg, vplyv
jazykov na zamestnateľnosť, hospodársku konkurencieschopnosť
a sociálnu súdržnosť, celoživotné
jazykové vzdelávanie, nové technológie vo výučbe
jazykov a terminológia.
„Skúsenosti, ktoré má India so zvládnutím
jazykovej rozmanitosti, nemajú vo svete obdobu a verím, že sa v
tejto oblasti môžu EÚ a India vzájomne mnohému
naučiť,“ povedal Leonard Orban, komisár EÚ pre
viacjazyčnosť.
Spomínaná spoločná deklarácia je výsledkom
spoločného samitu EÚ a Indie, ktorý sa konal 29.
septembra 2009 v Marseilles a na ktorom sa vrcholní
predstavitelia EÚ a Indie zaviazali rozvíjať dialóg
o podpore jazykov, medzikultúrneho dialógu
a viacjazyčnosti. 
Prvý krok
k tomuto dialógu sa urobil v decembri 2008 na konferencii pod
názvom Viacjazyčnosť a kultúrny dialóg
v ére globalizácie, ktorá sa uskutočnila
v indickom Novom Dillí v kontexte Európskeho roka
medzikultúrneho dialógu 2008. Konferenciu zorganizovali spoločne
Európska komisia, francúzske veľvyslanectvo v rámci
francúzskeho predsedníctva v Európskej únii,
Indická národná komisia pre vedomosti a Európske
združenie národných kultúrnych inštitútov
(odborná skupina EUNIC-India). Konferencia sa s láskavým
dovolením Univerzity v Dillí uskutočnila na jej akademickej
pôde. Viac informácií o konferencii nájdete na
stránke 
http://ec.europa.eu/education/languages/news/news3134_en.htm.India, ktorá má približne 1,1 miliardy obyvateľov, je
jedinečným príkladom etnickej, spoločensko-kultúrnej
a náboženskej rozmanitosti, ktorá so sebou prináša
veľmi bohatú jazykovú rozmanitosť. Zo sčítania
ľudu v roku 2001 vyplýva, že 29 jazykmi hovorí viac ako
milión rodených hovoriacich, 122 jazykov používa najmenej 10
000 a ďalších 234 jazykov menší počet
hovoriacich. Na základe indickej ústavy je jednotným
úradným jazykom jazyk hindi. Angličtinu je možné
používať v úradnom styku a v krajine je 22
úradných regionálnych jazykov. Táto bohatá
jazyková rozmanitosť sa v histórii Indie stala
životným faktom, ktorý miestni ľudia považujú
za celkom prirodzený.
Práve podobnosť jazykovej povahy Európskej únie robí
z Indie privilegovaného partnera pre Európu v oblasti
viacjazyčnosti. Spomínanou spoločnou deklaráciou sa má
zabezpečiť pravidelný dialóg a výmena
osvedčených postupov.
