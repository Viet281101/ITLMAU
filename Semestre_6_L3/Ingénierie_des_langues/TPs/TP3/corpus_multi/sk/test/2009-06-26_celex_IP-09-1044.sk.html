IP/09/ 1044  V Bruseli 26. júna 2009 Internetová doména „.eu“ má byť k dispozícii aj v cyrilike a gréckej abecede  Ľudia, ktorí hovoria po bulharsky a po grécky, budú čoskoro mať k dispozícii webové lokality .eu aj vo svojich vlastných jazykoch.  Európska komisia dnes prijala nové pravidlá EÚ, ktoré používateľom internetu a podnikom umožnia zaregistrovať si doménové mená zakončené na .eu s použitím písmen všetkých 23 úradných jazykov Európskej únie, medzi ktoré teraz patrí aj cyrilika a grécke písmo.  To znamená, že ešte tento rok bude doména .eu dostupná aj v abecedách, ktoré používajú Bulhari, Gréci a Cyperčania, a so špeciálnymi znakmi používanými v iných jazykoch.  Doteraz Česi mohli používať len 27 zo 42 znakov a Litovčania 23 z 32.  Z novej, dnes uverejnenej správy Komisie o vývoji európskej domény najvyššej úrovne vyplýva, že počet zaregistrovaných doménových mien .eu (v súčasnosti okolo 3 milióny) vzrástol o 11 % tak v roku 2007, ako aj 2008.  „Tri roky po svojom spustení sa doména .eu stala cenenou možnosťou pre rastúci počet podnikov a občanov, ktorí si chcú vybrať európsku internetovú identitu.  Výber domény .eu predstavuje pre podniky jednoduchú možnosť, ako ukázať, že majú sídlo v jednej z 27 krajín EÚ a že podliehajú vysokému štandardu právnych predpisov EÚ, najmä v súvislosti s ochranou údajov, pravidlami regulácie finančného trhu EÚ týkajúcimi sa spotrebiteľov,“ povedala Viviane Redingová, komisárka pre informačnú spoločnosť a médiá.  „Je potom len prirodzené, aby doménové mená, ktoré si vyberú Európania, mohli byť také rozmanité ako sama Európa.  Preto sme sa rozhodli, že doména .eu bude k dispozícii vo všetkých abecedách, ktoré sa používajú v členských štátoch, a umožní používanie všetkých znakov používaných v 23 úradných jazykoch Európskej únie.“  Európska komisia dnes zmenila a doplnila pravidlá týkajúce sa .eu, aby si používatelia internetu mohli zaregistrovať doménové mená .eu za použitia rôznych abecied, ako je cyrilika alebo grécka abeceda.   Doteraz mohli doménové mená zaregistrované v rámci domény najvyššej úrovne .eu využívať len znaky „a“ až „z“, číslice „0“ až „9“ a „-“.  V budúcnosti sa umožní zaregistrovať v rámci „.eu“ mená, ktoré využívajú znaky ako „à“, „ą“, „ä“, „ψ“ alebo „д“.  Občania a podniky EÚ si budú môcť zaregistrovať doménové mená v písmach iných ako latinka, čo je nevyhnutné pre jazyky ako gréčtina a bulharčina.  V súčasnosti Bulharsko má jeden z najnižších počtov zaregistrovaných domén .eu – 9 578 (pozri prílohu).  Očakáva sa, že nové pravidlá ešte zvýšia atraktívnosť európskeho mena d omény najvyššej úrovne.  Aby si používatelia webu mohli zaregistrovať doménové meno .eu, musia mať sídlo alebo bydlisko v jednom z 27 členských štátov EÚ.   Nové, dnes uverejnené údaje Európskej komisie naznačujú, že popularita domény .eu tri roky po jej vytvorení naďalej rastie.  Počet zaregistrovaných doménových mien .eu vzrástol o 11 % tak v roku 2007, ako aj 2008.  Pomohla tomu skutočnosť, že poplatok za registráciu sa v roku 2007 znížil z 10 EUR na 5 EUR a v roku 2008 na 4 EUR.  Doména .eu rastie obzvlášť rýchlo vo východnej Európe, kde počet domén medzi rokmi 2006 a 2008 vzrástol v Poľsku o 149 % a v Litve o 142 %.   .eu sa stala štvrtou najpopulárnejšou doménou najvyššej úrovne s kódom krajiny, predstihujú ju len .de (Nemecko), .uk (Spojené kráľovstvo) a .nl (Holandsko).  .eu je deviata najpoužívanejšia doména v celosvetovom meradle.  Oficiálne webové stránky švédskeho predsedníctva EÚ po prvý raz nájdete pod doménovým menom „.eu“:    www.se2009.eu   . Kontext  Odkedy sa doména .eu v apríli 2006 sprístupnila pre všetkých obyvateľov a organizácie so sídlom v EÚ (   IP/06/476   ), podarilo sa jej dosiahnuť rastúcu obľubu u verejnosti.  V čase prvého výročia bolo zaregistrovaných 2,5 milióna doménových mien (   IP/07/483   ), ďalších 300 000 doménových mien pribudlo v roku 2007 (   IP/08/530   );    IP/09/536   ).  Spravovaním .eu bola poverená nezávislá nezisková organizácia   EURid   .  EURid sa pripravuje na oficiálne spustenie internacionalizovaných doménových mien v rámci .eu.  Dnešná správa o pokroku .eu je k dispozícii na:    http://ec.europa.eu/information_society/policy/doteu/       MEMO/08/218       http://www.eurid.eu/     Posledné dostupné štatistiky o .eu:    http://status.eurid.eu/   Annex Ten largest top level domains by number of registered domain names (as of march 2009)         TLD   Number of registered domains     .com    79   439   607      .cn    13   854   687      .de    12   652   025      .net    12   099   536      .org    7   472   142      .uk    7   382   123      .info    5   137   681      .nl    3   285   095      .eu (*)    3   049   034      .biz    2   025   576      Source:  http://domainsinfo.fr/ . (*) The number of registrations for .eu is updated daily on:  http://www.eurid.eu/en/about/facts-figures/statistics . Number of .eu domains by country of residence of registrants (as of March 2009)         Country    Number of .eu domains March 2009     Austria    74   767      Belgium    92   404      Bulgaria    9   578      Cyprus    53   051      Czech Republic    82   020      Denmark    45   167      Estonia    8   179      Finland    14   876      France    251   744      Germany    930   467      Greece    25   169      Hungary    29   148      Ireland    59   612      Italy    166   454      Latvia    7   166      Lithuania    9   416      Luxembourg    27   256      Malta    2   916      Netherlands    415   474      Poland    176   328      Portugal    11   789      Romania    20   204      Slovakia    18   609      Slovenia    6   385      Spain    70   390      Sweden    81   979      United Kingdom    377   820      Source: EURid. Growth of .eu domains 2006-2008 by country of residence of registrants         Country    Growth of .eu domains 2006-2008*     Austria   +27  %     Belgium   +23  %     Bulgaria**   +58  %     Cyprus   -41  %     Czech Republic   +65  %     Denmark   +18  %     Estonia   +43  %     Finland   +57  %     France   +56  %     Germany   +19  %     Greece   +44  %     Hungary   +32  %     Ireland   +94  %     Italy   +14  %     Latvia   0  %     Lithuania   +142  %     Luxembourg   +95  %     Malta   -85  %     Netherlands   +36  %     Poland   +149  %     Portugal   -2  %     Romania**   +40  %     Slovakia   +74  %     Slovenia   +71  %     Spain   +33  %     Sweden   -10  %     United Kingdom   -14  %     EU   +22  %     *from 31.12.2006 to 31.12.2008. ** Figures for Bulgaria and Romania refer to 2007-2008, since registration of ‘.eu’ domains started after their accession to the EU on 1 January 2007. Source: EURid. .eu registrations per country (as of 23 June 2009)       Source: EURid .eu registrations by month (as of 23 June 2009)       Source EURid
