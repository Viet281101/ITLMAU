IP/09/554
V Bruseli 8. apríla 2009Štátna pomoc:
v najnovšom hodnotiacom prehľade sa posudzujú
opatrenia členských štátov v boji proti hospodárskej
kríze
(Pozri aj MEMO/09/160)Osobitné vydanie hodnotiaceho prehľadu
štátnej pomoci, ktoré Európska komisia práve
zverejnila, sa zameriava na opatrenia prijaté členskými
štátmi v podmienkach súčasnej hospodárskej krízy,
ktoré Komisia posudzovala a koordinovala. Na zabezpečenie
finančnej stability členské štáty zaviedli
záručné krytia, ochranné nástroje proti rizikám
a rekapitalizačné opatrenia pre finančný sektor
v celkovom objeme do 3 biliónov EUR. Tri nové oznámenia
Komisie poskytujú jasný rámec stanovujúci
podmienky, za ktorých možno prijať tieto bezprecedentné
opatrenia, pričom sa má zachovať celistvosť jednotného
trhu a je potrebné sa vyhnúť škodlivému
súťaženiu medzi členskými štátmi pri
poskytovaní podpory. Okrem toho Dočasný rámec pre opatrenia
štátnej pomoci z decembra 2008 poskytuje usmernenie pre
členské štáty, akým spôsobom možno
najlepšie podporiť firmy a pracovné miesta v reálnej
ekonomike bez nadmerného narúšania hospodárskej
súťaže. 
Komisárka pre hospodársku súťaž Neelie Kroesová
uviedla: „Posledných šesť mesiacov ukázalo, že
kontrola štátnej pomoci zohráva kľúčovú
úlohu pri koordinovanom riešení problémov spojených s
hospodárskou krízou v rámci celej Európy. Pravidlá
štátnej pomoci, ktoré má EÚ vyskúšané a
overené, boli jednoznačne súčasťou riešenia.
Náš zásah a – niekedy tvrdé – podmienky
zabránili tomu, aby členské štáty uviazli v pasci
protekcionizmu a vyvážali svoje problémy do ostatných
členských štátov, pričom sa zároveň
umožnilo členským štátom vyhnúť sa
finančnému kolapsu. Teraz je zodpovednosť na finančnom
sektore, aby v záujme životaschopnej budúcnosti očistili
svoje súvahy a uskutočnili reštrukturalizáciu.“
Finančná kríza
Koordinovaný postup členských štátov a Komisie
umožnil urýchlenú implementáciu vhodných
podporných schém a ad hoc opatrení s cieľom
čeliť výzve finančnej krízy bez nadmerného
narúšania hospodárskej súťaže. Od septembra 2008
Komisia prijala viac než 50 rozhodnutí, v mnohých prípadoch
rekordne rýchlo. Prispelo to k udržaniu finančnej stability
a obnoveniu dôvery vo finančný sektor a v ekonomiku ako
celok, pričom sa zachovali stimuly na primerané preberanie rizika a
účasť v hospodárskej súťaži v
budúcnosti. Kontrola štátnej pomoci mala zásadný
význam z hľadiska potreby vyhnúť sa pretekom v
poskytovaní podpory a zabezpečiť rovnaké podmienky pre firmy
v rámci jednotného trhu. Podarilo sa tak ochrániť
záujmy zdravých finančných inštitúcií,
ktoré sú schopné fungovať bez štátnej pomoci. 
Osobitné vydanie hodnotiaceho prehľadu ukazuje, že
celkový maximálny objem krízových opatrení na podporu
finančných inštitúcií, ktoré Komisia doteraz
schválila, dosahuje okolo 3 biliónov EUR. Toto číslo
predstavuje celkovú maximálnu sumu záručného krytia (do
výšky 2 300 miliárd EUR), rekapitalizačné
schémy (bezmála 300 miliárd) a jednorazové
záchranné a reštrukturalizačné opatrenia v prospech
jednotlivých bánk a finančných inštitúcií
(okolo 400 miliárd EUR). Skutočný objem štátnej pomoci
bude podstatne nižší najmä preto, lebo prvok pomoci v
rámci štátnych záruk tvorí zvyčajne iba malý
zlomok zaručených súm. K reálnemu rozpočtovému
výdavku dochádza iba pri skutočnom čerpaní
štátnej záruky.
Komisia
od začiatku októbra 2008 smerovala aktivity na pomoc v boji proti
finančnej kríze, pričom vychádzala z jasne stanoveného
politického rámca. Komisia v úzkej spolupráci s
členskými štátmi schválila medzi októbrom 2008 a
februárom 2009 tri oznámenia: „oznámenie o
bankovníctve“ z 13. októbra 2008 (pozri IP/08/1495),
„oznámenie o rekapitalizácii“ z 5. decembra 2008
(pozri IP/08/1901)
a „oznámenie o aktívach so zníženou
hodnotou“ z 25. februára 2009 (pozri IP/09/322).Reálna ekonomika 
Ku
koncu roku 2008 sa finančná kríza rozšírila aj do
reálnej ekonomiky. Vzhľadom na ťažkosti firiem pri
získavaní úverov Komisia dňa 17. decembra 2008 prijala
dočasný rámec (pozri IP/08/1993),
ktorým sa členským štátom poskytujú
dodatočné prostriedky na riešenie dôsledkov obmedzenia
dostupnosti úverov na reálnu ekonomiku. Komisia doteraz schválila
približne 25 štátnych opatrení zameraných na
stabilizáciu firiem a pracovných miest v 10 členských
štátoch.
Hodnotiaci prehľad spolu so súborom podrobných
štatistických tabuliek a ukazovateľov
zahŕňajúci všetky členské štáty je
dostupný na webovej lokalite Komisie:
http://ec.europa.eu/competition/state_aid/studies_reports/studies_reports.html
na internetovej adrese „Scoreboard, reports and studies“.
Schválené opatrenia štátnej pomoci v
členských štátochv súvislosti s
hospodárskou a finančnou krízou (stav k 31. marcu
2009)Členský štátZáručné schémyRekapitalizačné schémySchémy spájajúce viacero
opatreníĎalšie opatreniaNedávne ad hoc opatreniaOpatrenia pre reálnu ekonomikuBelgickoxxBulharskoČeská republikaDánskoxxNemeckoxxxEstónskoÍrskoxxGréckoxŠpanielskoxxxFrancúzskoxxxxTalianskoxxCyprusLotyšskoxxxLitvaLuxemburskoxxMaďarskoxxMaltaHolandskoxxRakúskoxxPoľskoPortugalskoxxxRumunskoSlovinskoxxSlovenskoFínskoxxŠvédskoxxxSpojené kráľovstvoxxxĎalšie
tabuľky v hodnotiacom prehľade štátnej pomoci jar 2009
poskytujú podrobnejšie informácie vrátane odkazov a online
internetových liniek k rozhodnutiam o štátnej pomoci. V
prípade záujmu o prehľad opatrení jednotlivých
štátov prijatých v reakcii na finančnú a
hospodársku krízu pozri MEMO/09/111.
