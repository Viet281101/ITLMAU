IP/09/673
V Bruseli 29. apríla 2009Platy riadiacich pracovníkov: Komisia
vydáva ďalšie usmernenia o štruktúre
a určovaní odmien riadiacich pracovníkovEurópska komisia prijala odporúčanie
o režime odmeňovania riadiacich pracovníkov
kótovaných spoločností, ktoré je doplnením
predošlých odporúčaní 2004/913/ES a 2005/162/ES.
Vhodnou politikou odmeňovania by sa malo zabezpečiť, aby riadiaci
pracovníci boli platení za výkon, a zároveň by ich
mala motivovať k tomu, aby svoju prácu vykonávali
s cieľom zabezpečiť strednodobú a dlhodobú
udržateľnosť svojich spoločností. Jestvujúce
odporúčanie o odmeňovaní riadiacich pracovníkov je
založené na myšlienke pláce za výkon, ktorá
sa dosiahne zverejňovaním politiky odmeňovania. Nové
odporúčanie poskytne ďalšie usmernenia
na dosiahnutie tohto cieľa, a to prostredníctvom
určenia osvedčených postupov pri vypracúvaní vhodnej
politiky odmeňovania. S týmto cieľom sa zameriava na
určité aspekty štruktúry odmeňovania riadiacich
pracovníkov a na postup určovania odmien pre riadiacich
pracovníkov vrátane dohľadu akcionárov. Komisia
zároveň prijala odporúčanie o politike odmeňovania
v sektore finančných služieb (pozri IP/09/674).
Charlie McCreevy, komisár pre vnútorný trh a služby,
uviedol: „Systémy stimulov pre výkonných riadiacich
pracovníkov kótovaných spoločností príliš
často viedli k nadmerne krátkozrakému manažérskemu
správaniu a občas i k „odmeňovaniu za
neúspech“. Jestvujúce predpisy EÚ treba doplniť
dodatočnými usmerneniami k niektorým prvkom
štruktúry odmeňovania riadiacich pracovníkov. Posilnili sme
aj postupy určovania odmien riadiacich pracovníkov vrátane
dohľadu akcionárov. Náš odkaz je veľmi jasný:
odmeňovanie riadiacich pracovníkov musí byť jasne
previazané na ich výkon a nemalo by byť odmenou za
neúspech.“
Pokiaľ ide o štruktúru odmeňovania riadiacich
pracovníkov, odporúčanie vyzýva členské
štáty, aby:stanovili limit (v maximálnej výške 2-násobku
ročnej výšky fixnej zložky platu riadiacich
pracovníkov) odstupného (tzv. „zlatý padák“)
a zakázali odstupné v prípade neúspechu;
požadovali rovnováhu medzi fixnou a pohyblivou zložkou
platu a naviazali pohyblivú zložku platu na vopred
určené a merateľné kritériá výkonu
s cieľom posilniť prepojenie medzi výkonmi a platom;podporovali dlhodobú udržateľnosť spoločností
prostredníctvom rovnováhy medzi dlhodobými
a krátkodobými kritériami výkonu v oblasti
odmeňovania riadiacich pracovníkov, odloženia výplaty
pohyblivej zložky platu a minimálneho rozhodovacieho obdobia pre opcie
na akcie i samotné akcie (v dĺžke najmenej tri roky)
a povinnej držby časti akcií do konca zamestnaneckého
pomeru; 
umožnili spoločnostiam získavať späť
pohyblivú zložku platu vyplatenú na základe
údajov, o ktorých sa preukázalo, že boli
jednoznačne nesprávne uvedené. Pokiaľ ide
o postup určovania odmien riadiacich pracovníkov,
odporúčanie vyzýva členské štáty, aby:rozšírili určité požiadavky na zverejňovanie
informácií obsiahnuté v jestvujúcom
odporúčaní s cieľom zlepšiť dohľad
akcionárov nad politikami odmeňovania;
zabezpečili, aby sa akcionári, najmä
inštitucionálni investori, podľa potreby
zúčastňovali na valných zhromaždeniach
a uvážene využívali svoje hlasovacie práva
v súvislosti s odmeňovaním riadiacich
pracovníkov;
ustanovili, aby riadiaci pracovníci s nevýkonnými
oprávneniami nedostávali v rámci svojich odmien opcie na
akcie, aby sa predišlo konfliktom záujmov;
posilnili úlohu a fungovanie výboru pre odmeňovanie
prostredníctvom nových zásad týkajúcich sa (i)
zloženia výborov pre odmeňovanie, (ii) povinnosti členov
výboru pre odmeňovanie zúčastňovať sa valného
zhromaždenia, na ktorom sa preberá politika odmeňovania s
cieľom poskytnúť vysvetlenia akcionárom, a
(iii) predchádzania konfliktom záujmov u konzultantov pre
oblasť odmeňovania. V odporúčaní sa
náležitým spôsobom zohľadňuje úsilie
niekoľkých členských štátov podniknuté
v súvislosti s finančnou krízou, pričom
cieľom odporúčania je podporiť tento trend
prostredníctvom identifikácie osvedčených postupov, aby sa
v EÚ zabezpečila väčšia konvergencia. Komisia bude
pozorne monitorovať uplatňovanie odporúčania a svoje
zistenia zverejní prostredníctvom tzv. výsledkových
listín („scoreboards“). 
Po jednom roku uplatňovania Komisia obe odporúčania
prehodnotí vo svetle získaných skúseností
a výsledkov monitorovania a predloží hodnotiacu
správu o uplatňovaní oboch odporúčaní
v členských štátoch.
Úplné znenie odporúčania je k dispozícii na
internetovej adrese:
http://ec.europa.eu/internal_market/company/directors-remun/index_en.htm
MEMO/09/213
