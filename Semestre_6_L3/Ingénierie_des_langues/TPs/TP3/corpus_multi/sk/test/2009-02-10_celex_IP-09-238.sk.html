IP/09/238
V Bruseli 10. februára 2009400 miest sa zaviazalo prekročiť
20 % energetické ciele EÚ prostredníctvom Dohovoru
primátorov, ktorý iniciovala KomisiaNa slávnostnom akte, ktorý sa dnes konal
v rokovacej sále Hemicycle Európskeho parlamentu, sa
vyše 350 miest z celej Európy podpisom Dohovoru
primátorov zaviazalo, že pôjdu nad rámec cieľa EÚ
znížiť do roku 2020 emisie CO2 o 20 %. Na
základe tejto iniciatívy Európskej komisie v partnerstve s
Výborom regiónov budú zástupcovia vyše 60 miliónov
občanov spolupracovať na dosiahnutí spoločného
cieľa, ktorým je zmena nášho životného prostredia
a rozumnejšie využívanie energie.
„Väčšina energie, ktorá sa vyrobí v
Európe, sa spotrebuje v mestských oblastiach. Boj proti zmene
klímy sa bude musieť odohrať a vyhrať v mestách. Preto
záväzok, ktorý primátori z celej Európy vyjadrili
podpisom Dohovoru primátorov, vyslal silné posolstvo nádeje,
najmä v takých ťažkých časoch, aké teraz
prežívame,“ uviedol komisár Piebalgs.
Predseda Výboru regiónov Luc Van den Brande pri
príležitosti slávnostného podpisovania povedal:
„Dohovor primátorov je vynikajúcou iniciatívou, ktorá
bude naďalej rásť v partnerstve s Výborom regiónov.
Ambiciózne ciele Európy týkajúce sa obmedzenia
skleníkových plynov sa dosiahnu len vtedy, keď miestne a
regionálne orgány spoja svoje sily a stanú sa
partnermi. Dohovor nie je určený len veľkým
mestám: výzva podpísať dohovor a prijať tento
environmentálny záväzok je určená aj menším
mestám a mestečkám, ako i celým regiónom. Výbor
regiónov sa zaoberá aj myšlienkou vytvoriť pre mestá a
regióny, ktoré sa k dohovoru pripojili, sieť a pomôcť
im tak zdieľať osvedčené postupy a
skúsenosti.“
Na otváracej slávnosti, ktorej predsedali predseda Európskej
komisie José Manuel Barroso, komisár EÚ pre energetiku Andris
Piebalgs, predseda Výboru regiónov Luc Van den Brande, podpredseda
Európskeho parlamentu Alejo Vidal Quadras, ako aj primátor
Budapešti Gábor Demszky, primátor Hamburgu Ole von Beust,
primátor Madridu Alberto Ruiz Gallardón, primátor Rigy Jānis
Birks a primátor Växjö (&#352;védsko) Bo Frank, sa
zúčastnilo vyše 100 primátorov z celej Európy.
Súbežne so slávnostným aktom bola dnes spustená
nová webová lokalita Dohovoru primátorov, ktorá
slúži ako sieťový portál a podporná
štruktúra pre zúčastnené mestá i občanov.
Nová webová lokalita www.eumayors.eu ponúka
správy a fotografie týkajúce sa diania v súvislosti s
dohovorom, ako aj informácie o zúčastnených
mestách.
Ďalšie informácie sa nachádzajú v MEMO/09/59
