IP/09/ 851   v Bruseli 29. mája 2009 Klimatické zmeny: Komisia sa teší zo zníženia emisií skleníkových plynov v roku 2007 už tretí rok po sebe  Európsky komisár pre životné prostredie Stavros Dimas dnes uvítal správu o tom, že sa už tretí rok po sebe znížili emisie skleníkových plynov. Z inventúry emisií, ktorú vykonala Európska environmentálna agentúra za rok 2007, t. j. posledný rok, za ktorý sú k dispozícii kompletné údaje, vyplýva, že v krajinách EÚ-15 emisie v porovnaní s rokom 2006 klesli o 1,6 %, zatiaľ čo v hospodárstve sa zaznamenal nárast o 2,7 %. S týmto znížením sú emisie o 5 % nižšie v porovnaní s úrovňami vo východiskovom roku (vo väčšine prípadov rok 1990). EÚ-15 je tak na dobrej ceste k splneniu svojho cieľa prijatého v rámci Kjótskeho protokolu znížiť v období rokov 2008-2012 emisie v priemere o 8 % v porovnaní s úrovňou vo východiskovom roku. Emisie krajín EÚ-27 sa za daný rok znížili o 1,2 %, pričom celkové zníženie emisií v porovnaní s východiskovým rokom predstavuje 12,5 % .   Podľa slov komisára Dimasa : „Vďaka nedávnemu zníženiu emisií v krajinách EÚ-15 veríme, že úspešne dosiahneme cieľ, ktorý sme si v Kjóte stanovili. Vo viac ako polovici členských štátov EÚ-15 sme v roku opätovne zaznamenali výrazné zníženie emisií a teraz je našou prioritou zabezpečiť, aby sa v decembri na Kodanskej konferencii podpísala ambiciózna globálna dohoda o klíme na obdobie po roku 2012. Touto dohodou sa vytvorí rámec pre celosvetové znižovanie emisií v budúcnosti.“   Zároveň dodal : „Hoci sa k zníženiu emisií v krajinách EÚ-15 v roku 2007 dospelo čiastočne vďaka priaznivým poveternostným podmienkam v niektorých členských štátoch, klesajúca tendencia emisií za posledné tri roky je náznakom toho, že proaktívne politiky a opatrenia v oblasti klímy, ktoré sa od prijatia Kjótskeho protokolu prijali na vnútroštátnej alebo európskej úrovni začínajú prinášať ovocie. Balíkom opatrení pre oblasť energetiky a klímy, ktorý sa prijal minulý mesiac, sa zabezpečuje, že sa počas nadchádzajúcich rokov budú emisie znižovať ešte viac.“  Znižovanie emisií napriek hospodárskemu rastu  Emisie v krajinách EÚ-15 o 1,6 % medzi rokom 2006 a 2007 poklesli, zatiaľ čo HDP za rovnaké obdobie vzrástol o 2,7 %. Znamená to, že sa EÚ podarilo ešte viac oddeliť emisie od hospodárskeho rastu. Emisie sa takisto znížili za dva predchádzajúce roky, o 0,9 % v roku 2005 a o 0,6 % v roku 2006.  Hlavným dôvodom zníženia emisií v roku 2007 predstavujúceho ekvivalent 64 milióna ton CO 2 bol úbytok emisií z domácností následkom teplejšieho počasia a z výrobných odvetví priemyslu a výroby železa a ocele. Naproti tomu emisie súvisiace s chladením a klimatizáciou vzrástli.  Medzi východiskovým rokom a rokom 2007 sa vo väčšine sektorov zaznamenalo zníženie emisií. Emisie z priemyselných procesov sa znížili o  14,1 %, z energetiky bez dopravy o 7,4 %, z používania rozpúšťadiel a iných produktov o 23,7 %, z poľnohospodárstva o 11,3 % a z odpadov o 38,9 %. Avšak emisie z dopravy vo všeobecnosti vzrástli o 23,7 % a z cestnej dopravy o 24,7 %.   Emisie v rámci štátov EÚ-27 sa v danom roku znížili o 1,2 %. Hodnoty emisií sú teda o 12,5 % pod úrovňami vo východiskovom roku, ktorým pre niektoré členské štáty nie je rok 1990, a o 9,3 % pod úrovňami zo samotného roku 1990. Zníženie emisií oproti roku 2006, ktoré celkovo predstavuje ekvivalent 59,4 milióna ton CO 2 , možno z veľkej časti pripísať rovnakým príčinám ako v prípade krajín EÚ-15. Zvýšenie emisií v krajinách EÚ-27 sa zaznamenalo v doprave, výrobe cementu, výrobe elektrickej energie a tepla pre verejnosť, ako aj v chladení a klimatizácii. Podľa Kjótskeho protokolu neexistuje cieľ znižovania emisií pre EÚ-27, keďže v tom čase krajiny EÚ-12 neboli členskými štátmi. Všetky krajiny EÚ-12 však majú individuálne záväzky vyplývajúce z Kjótskeho protokolu znížiť emisie o 6 % alebo 8 % oproti úrovniam z východiskového roku s výnimkou Cypru a Malty, ktoré nemajú žiadne ciele. Údaje zhromaždila Európska environmentálna agentúra a poskytla ich na účely rámcového dohovoru Organizácie Spojených národov o zmene klímy (UNFCCC). Ďalšie informácie European Environment Agency    www.eea.europa.eu    Príloha  Emisie skleníkových plynov efektom v ekvivalente CO 2 (okrem zachytávačov uhlíka) v porovnaní s cieľmi Kjótskeho protokolu na obdobie 2008 - 2012                ČLENSKÝ ŠTÁT                 1990    Kjótsky protokol Východiskový rok 1)   2007   Zmena 2006 – 2007   Zmena 2006 – 2007   Zmena 1990 – 2007   Zmena referenčnýrok-2007   Ciele 2008-2012 podľa Kjótskeho protokolu a „rozdelenie záťaže“ v EÚ     (v miliónoch ton)   (v miliónoch ton)   (v miliónoch ton)   (v miliónoch ton)   (%)   (%)   (%)   (%)         Rakúsko   79,0   79,0   88,0   -3,6   -3,9%   11,3%   11,3%   -13,0%     Belgicko   143,2   145,7   131,3   -5,3   -3,9%   -8,3%   -9,9%   -7,5%     Dánsko   69,1   69,3   66,6   -4,4   -6,2%   -3,5%   -3,9%   -21,0%     Fínsko   70,9   71,0   78,3   -1,6   -2,0%   10,6%   10,3%   0,0%     Francúzsko   562,6   563,9   531,1   -10,6   -2,0%   -5,6%   -5,8%   0,0%     Nemecko   1215,2   1232,4   956,1   -23,9   -2,4%   -21,3%   -22,4%   -21,0%     Grécko   105,6   107,0   131,9   3,8   2,9%   24,9%   23,2%   25,0%     Írsko   55,4   55,6   69,2   -0,5   -0,7%   25,0%   24,5%   13,0%     Taliansko   516,3   516,9   552,8   -10,2   -1,8%   7,1%   6,9%   -6,5%     Luxembursko   13,1   13,2   12,9   -0,39   -2,9%   -1,6%   -1,9%   -28,0%     Holandsko   212,0   213,0   207,5   -1,0   -0,5%   -2,1%   -2,6%   -6,0%     Portugalsko   59,3   60,1   81,8   -2,9   -3,4%   38,1%   36,1%   27,0%     Španielsko   288,1   289,8   442,3   9,3   2,1%   53,5%   52,6%   15,0%     Švédsko   71,9   72,2   65,4   -1,5   -2,2%   -9,1%   -9,3%   4,0%     Spojené kráľovstvo   771,1   776,3   636,7   -11,2   -1,7%   -17,4%   -18,0%   -12,5%     EÚ-15   4232,9   4265,5   4052,0   -64,0   -1,6%   -4,3%   -5,0%   -8,0%     Bulharsko   117,7   132,6   75,5   4,2   5,9%   -35,8%   -43,0%   -8,0%     Cyprus   5,5   5,5   10,1   0,2   1,6%   85,3%   Neuplatňuje sa   Neuplatňuje sa     Česká republika   194,7   194,2   150,8   1,7   1,2%   -22,5%   -22,4%   -8,0%     Estónsko   41,9   42,6   22,0   2,8   14,8%   -47,5%   -48,3%   -8,0%     Maďarsko   99,2   115,4   75,9   -2,9   -3,7%   -23,5%   -34,2%   -6,0%     Lotyšsko   26,7   25,9   12,1   0,4   3,5%   -54,7%   -53,4%   -8,0%     Litva   49,1   49,4   24,7   1,9   8,1%   -49,6%   -49,9%   -8,0%     Malta   2,0   2,0   3,0   0,07   2,3%   45,7%   Neuplatňuje sa   Neuplatňuje sa     Poľsko   459,5   563,4   398,9   -0,4   -0,1%   -13,2%   -29,2%   -6,0%     Rumunsko   243,0   278,2   152,3   -1,6   -1,0%   -37,3%   -45,3%   -8,0%     Slovensko   73,3   72,1   47,0   -2,0   -4,1%   -35,9%   -34,8%   -8,0%     Slovinsko   18,6   20,4   20,7   0,2   0,7%   11,6%   1,8%   -8,0%     EÚ-27   5564,0   5759,8   5045,1   -59,4   -1,2%   -9,3%   12,5 %   Neuplatňuje sa
