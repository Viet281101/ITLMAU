IP/09/625
V Bruseli 23. apríla 2009EÚ prehlbuje vzťahy so svojimi
susedmi a pokračuje v podpore ich reforiemEurópska komisia zrekapitulovala vo svojej
výročnej správe o pokroku konkrétne reformné
úspechy, ktoré v roku v roku 2008 dosiahli krajiny
zúčastňujúce sa na európskej susedskej politike (ESP),
a uviedla v nej oblasti, v ktorých je potrebné dosiahnuť
ďalší pokrok. V dnes predloženom politickom
dokumente o implementácii ESP Komisia poskytuje prehľad vývoja v
12 krajinách zúčastňujúcich sa na ESP.
Sústreďuje sa v ňom aj na vplyv finančnej krízy na
tieto krajiny a navrhuje niekoľko spôsobov, ako by im EÚ mohla
pomôcť pri zotavovaní sa z krízy. Napriek ťažkej
situácii v roku 2008, ktorá bola poznamenaná politickými a
hospodárskymi problémami a celkovým spomalením reforiem
najmä v oblasti správy vecí verejných, bolo na strane
partnerských krajín zaznamenaných mnoho úspechov v
kľúčových oblastiach spolupráce, ako bolo nadviazanie
užších politických vzťahov, posilnenie obchodovania,
prehĺbenie spolupráce v oblasti výskumu a inovácie,
posilnenie mobility mládeže atď. Vzájomné vzťahy
sa do značnej miery prehĺbili aj vďaka dvom novým
regionálnym rámcom dopĺňajúcim diferencované
dvojstranné vzťahy – Únii pre Stredozemie a
Východného partnerstva. K tomuto politickému dokumentu
sú priložené správy o jednotlivých krajinách
spolu s akčným plánom
ESP[1]
a správou venovanou jednotlivým odvetviam.
„Rok 2008 jasne poukázal na strategický význam
európskej susedskej politiky. Hospodárska a finančná
kríza, násilné konflikty u našich susedov a politická
nestabilita majú vplyv na bezpečnosť a blahobyt občanov
EÚ. A preto je pre EÚ aj naďalej dôležité, aby
svojim susedom poskytovala hmatateľnú, cielenú a
spoľahlivú podporu na zaistenie vzájomnej bezpečnosti a
prosperity,“ povedala Benita Ferrerová-Waldnerová,
komisárka pre vonkajšie vzťahy a európsku susedskú
politiku. 
Napriek celkovo ťažkej situácii (globálnej
hospodárskej a finančnej kríze, konfliktu medzi Ruskom a
Gruzínskom v auguste 2008, izraelskému zásahu v pásme Gazy v
decembri 2008/januári 2009) sa vzťahy EÚ s jej susedmi v roku
2008 zintenzívnili. Partneri Európy dosiahli pokrok v reforme svojich
hospodárstiev a svojim občanom poskytli vďaka
modernizačnému úsiliu lepšie príležitosti.
Benita Ferrerová-Waldnerová uviedla: „ESP prinášala
aj napriek zložitej medzinárodnej situácii v roku 2008
výsledky a bola ešte posilnená dvoma novými
iniciatívami – Úniou pre Stredozemie a Východným
partnerstvom. Naši partneri dosiahli značný pokrok v
kľúčových oblastiach, ako je obchod, daňový
systém a vytváranie lepšieho podnikateľského
prostredia, musia však vo veľkej miere posilniť svoje
úsilie, najmä pokiaľ ide o politické reformy, dobrú
správu vecí verejných a ľudské práva. ESP bude
preto aj naďalej slúžiť ako nástroj, ktorým
EÚ podporuje reformné úsilie svojich najbližších
susedov.“
Posilnila sa politická spoluprácaArménsko Azerbajdžan, Gruzínsko,
Moldavsko a Ukrajina zosúladili podľa požiadaviek svoje
systémy s väčšinou vyhlásení o spoločnej
zahraničnej a bezpečnostnej politike a teraz na
medzinárodnej scéne vystupujú v zhode s EÚ.
Európska komisia spolupredsedala konferencii darcov venovanej
situácii Palestínčanov (na ktorej sa zaviazala
poskytnúť v roku 2008 sumu 440 mil. EUR) a podporuje
politickú stabilizáciu a národné zmierenie (reformu
volebného systému) v Libanone.
EÚ zohrala dôležitú úlohu pri dohode o
prímerí v Gruzínsku počas ozbrojeného konfliktu
s Ruskom, podporila územnú celistvosť Gruzínska, bezodkladne
na miesto vyslala pozorovateľov EÚ, poskytla okamžitú
humanitárnu pomoc interne presídleným osobám a patrila medzi
iniciátorov ženevského rokovania o vyriešení konfliktu.
Európska komisia spolupredsedala medzinárodnej konferencii darcov pre
Gruzínsko a zaviazala sa poskytnúť krajine v rokoch 2008 –
2010 až 500 mil. EUR.Rozmach hospodárskej
integrácie a obchoduUkrajina sa stala členom Svetovej obchodnej organizácie a
rokuje s EÚ o rozsiahlej a komplexnej dohode o voľnom obchode v
súvislosti s novou dohodou o pridružení (ide o prvú
takúto dohodu, ktorá bude uzatvorená s niektorým
z východných susedov).
Boli vypracované štúdie, v ktorých sa skúmala
možnosť uzavrieť v budúcnosti rozsiahle a komplexné
dohody o voľnom obchode s Gruzínskom
a Arménskom.
Rokovania o obchodovaní s poľnohospodárskymi produktmi a
produktmi rybného hospodárstva boli v prípade Egypta a
Izraela uzavreté, v prípade Maroka a Tuniska
ešte prebiehajú. Začali sa rokovania s Egyptom,
Marokom a Tuniskom o liberalizácii služieb a
práve podnikať.
Pre krajiny, ktoré sa zúčastňujú na ESP je EÚ
hlavným obchodným partnerom. V roku 2008 vzrástol vývoz do
EÚ v prípade Egypta, Jordánska, Libanonu
a Ukrajiny o dvojcifernú
hodnotu.Zjednodušenie vízového režimu a boj
proti nelegálnej migráciiDohody o zjednodušení vízového režimu
a readmisii uzatvorené s Ukrajinou a Moldavskom
nadobudli platnosť 1. januára 2008.
S Ukrajinou sa v októbri 2008 začal viesť dialóg
o vízach s cieľom zaviesť v dlhodobom horizonte
bezvízový režim. Zintenzívnil sa dialóg s
Gruzínskom, ktorého cieľom je uzatvorenie dohody o
zjednodušení vízového režimu a readmisii a
nadviazanie partnerstva v oblasti mobility na uľahčenie legálnej
migrácie a boj proti nelegálnej migrácii. Takéto partnerstvo
v oblasti mobility  bolo v polovici roka 2008 nadviazané s
Moldavskom.
S Marokom sa prehĺbil politický dialóg a
spolupráca v oblasti bezpečnosti, pokiaľ ide o boj proti
nelegálnej migrácii. 
Tunisko modernizovalo svoje zariadenia a infraštruktúru,
aby posilnilo kontrolu hraníc, a zaviedlo nové biometrické pasy.
Napriek tomu však nelegálna migrácia z Tuniska v roku 2009
značne vzrástla.Spolupráca v oblasti
súdnictvaVďaka zriadeniu Palestínskeho inštitútu vzdelávania
v oblasti súdnictva financovaného zo strany EÚ sa zlepšili
podmienky pre školenie palestínskych sudcov a
prokurátorov. V Libanone sa pripravuje realizácia
špecializovaného vzdelávania pre sudcov, právnikov a
úradníkov. 
Dodaním vozidiel Komisia značne zefektívnila
činnosť palestínskej civilnej polície. 
Gruzínsko dosiahlo značný pokrok v boji proti
korupcii, zlepšilo podmienky vo väzniciach a posilnilo boj proti
mučeniu a zlému zaobchádzaniu. 
Cieľom arménskych nových právnych predpisov
týkajúcich sa utečencov a azylu je dosiahnuť
zosúladenie s predpismi EÚ a medzinárodnými normami.
Spolupráca v oblasti energetiky vstúpila do novej
fázyZačali sa rokovania o pristúpení Moldavska a
Ukrajiny k Zmluve o založení Energetického
spoločenstva, s čím je spojený záväzok
postupného zosúlaďovania s pravidlami EÚ v oblasti
vnútorného trhu s energiou. 
Finančné prostriedky pochádzajúce z EÚ majú
mimoriadny význam pre zaistenie bezpečnej jadrovej energie na
Ukrajine prostredníctvom modernizácie reaktorov sovietskeho
typu.  EÚ naďalej finančne pomáha Arménsku s
cieľom zabezpečiť dodržiavanie minimálnych
bezpečnostných noriem v jadrovej elektrárni Medzamor.
EÚ podpísala s Egyptom, ako dôležitým
výrobcom energie, memorandum o porozumení týkajúce sa
spolupráce v oblasti energetiky. Azerbajdžan je
strategickým partnerom EÚ, pokiaľ ide o zdroje ropy a plynu v
Kaspickej oblasti, a to ako výrobca, a aj ako tranzitná krajina.
Izrael, Palestínska samospráva a Európska
komisia obnovili trojstrannú spoluprácu v oblasti energetiky v
rámci iniciatívy „Solárna energia pre mier“,
pričom palestínska samospráva vypracovala plány
výstavby solárnej elektrárne v Jerichu. 
Na samite Únie pre Stredozemie, ktorý sa konal 13. júla 2008,
bol schválený plán využívania solárnej energie
v Stredozemí ako prioritná iniciatíva Únie pre
Stredozemie: barcelonský proces.Posilňujú sa
dopravné prepojeniaDohoda o leteckej doprave uzatvorená v roku 2007 s Marokom mala
doteraz za následok 17 % nárast v doprave, vytvorenie 52
nových liniek a vstup 12 nových leteckých
spoločností na trh. Táto dohoda prináša
nižšie ceny a zlepšuje ponuku pre turistov, čím
súčasne napomáha rozvoju odvetvia cestovného ruchu
a vytváraniu pracovných miest. Rokovania o podobnej dohode
sa začali s Ukrajinou a sú plánované s
Gruzínskom. 
S Arménskom, Izraelom a Jordánskom boli
podpísané horizontálne dohody o leteckej doprave a s
Izraelom a Jordánskom sa začali rokovania o euro-stredomorských
dohodách o leteckej doprave. 
Na južnom Kaukaze sa začalo s obnovou železničného
spojenia Jerevan – Tbilisi (Arménsko –
Gruzínsko).
Finančné príspevky pochádzajúce z
investičného nástroja európskej susedskej politiky
slúžia na podporu projektov ako budovanie siete električiek v
Rabate a výstavba vidieckych ciest v Maroku, modernizácia
letiska v Kišiňove a obnova ciest v
Moldavsku.A z iných oblastí ...EÚ finančne podporuje mimovládne organizácie a miestne
orgány v Egypte, Gruzínsku, Jordánsku, na
okupovaných palestínskych územiach, v Tunisku
a na Ukrajine.
Cieľom finančnej podpory reforiem systému vzdelávania v
Maroku je zníženie negramotnosti (ktorá sa týka 38 %
obyvateľov, väčšinou žien).  
V Jordánsku, Tunisku a Egypte sa zlepšilo
postavenie žien a ochrana ich práv. 
Podpora z EÚ umožnila zavedenie povinného zdravotného
poistenia v Maroku a je dôležitým faktorom reformy
zdravotníctva v Moldavsku.
Zlepšenie zásobovania vodou v Jordánsku, ktoré
financuje EÚ, rieši potreby irackých utečencov v
regióne Zarqa.
V roku 2008 bol mobilizovaný mechanizmus Spoločenstva v oblasti
civilnej ochrany na pomoc Gruzínsku v dôsledku vojnového
konfliktu s Ruskom a na pomoc Ukrajine a v Moldavsku po
tragických záplavách. 
Najmä Izrael (ako pridružený člen), Egypt,
Jordánsko a Maroko boli úspešnými
účastníkmi prvých výziev na predloženie
návrhov v rámci siedmeho rámcového programu pre výskum
a vývoj.
Vzrástol počet mladých ľudí
pochádzajúcich z krajín zúčastňujúcich sa na
ESP, ktorí sa zapojili do dobrovoľníckej služby v rámci
programu EÚ Mládež v akcii (+ 87,5 %), a nárast
bol zaznamenaný aj pri výmenných pobytoch mladých
ľudí a pracovníkov (+ 23 %).Únia pre
Stredozemie, ktorá rozvíja barcelonský proces, poskytla
vzťahom Európy s jej južnými susedmi nový impulz.
Európska komisia takisto navrhla vytvorenie ambiciózneho
Východného partnerstva s Arménskom, Azerbajdžanom,
Bieloruskom, Gruzínskom, Moldavskom a Ukrajinou. Toto partnerstvo
ponúka komplexný a ambiciózny program na prehĺbenie
vzťahov EÚ s uvedenými krajinami.
V roku 2008 sa zvýšila aj pomoc EÚ partnerom ESP: EÚ na
tento účel vyčlenila sumu 1,71 mld. EUR v porovnaní so sumou
1,67 mld. EUR, ktorú vyčlenila v roku 2007.
Dokumenty, ktoré sú k dispozícii:
Oznámenie Komisie Európskemu parlamentu a Rade o plnení
európskej susedskej politiky v roku 2008 (v Bruseli 23. apríla
2009), správy o jednotlivých krajinách – Arménsku,
Azerbajdžane, Egypte, Gruzínsku, Izraeli, Jordánsku, Libanone,
Maroku, Moldavsku, okupovaných palestínskych územiach, Tunisku a
Ukrajine a správu o pokroku dosiahnutom v
jednotlivých odvetviach možno nájsť tu: 
http://ec.europa.eu/world/enp/documents_en.htm
Zhrnutia ponúkajúce prehľad o situácii v
jednotlivých krajinách sú dostupné tu:Arménsko 	MEMO/09/182Azerbajdžan
	MEMO/09/183Egypt
		MEMO/09/179Gruzínsko
	MEMO/09/184Izrael
		MEMO/09/185Jordánsko
	MEMO/09/186Libanon
	MEMO/09/187Maroko
	MEMO/09/188Moldavsko
	MEMO/09/180Okupované
palestínske územia MEMO/09/181Tunisko
	MEMO/09/178Ukrajina
	MEMO/09/189
Viac informácií o ESP nájdete tu:
http://ec.europa.eu/world/enp/index_en.htm
Arménsko, Azerbajdžan, Egypt, Gruzínsko, Jordánsko,
Libanon, Maroko, Moldavsko, okupované palestínske územia, Tunisko
a Ukrajina[.]
