IP/09/1573  V Bruseli 22. októbra 2009  Veľká cena Lorenza Nataliho za rok 2009 bola  udelená čínskemu novinárovi Yee Chong Leeovi za reportáž o zemetrasení v provincii Sičuan   Pri príležitosti Európskych rozvojových dní sa dnes v Štokholme uskutočnilo slávnos tné odovzdávanie novinárskych cien Lorenza Nataliho.  Spomedzi tisíc kandidátov z celého sveta bolo nezávislou porotou, ktorá pozostávala z ôsmich zástupcov tejto profesie, vybraných a ocenených pätnásť laureátov, z toho  dvanásti získali regionálne ocenenie; dve ceny boli udelené v osobitných kategóriách pre rozhlas a televíziu a jeden laureát získal veľkú cenu.  Tá poputovala mladému novinárovi z Hongkongu pôsobiacemu v Now TV, Yee Chong Leeovi, za reportáž pod názvom „Zemetrasenie v Sičuane - rok po katastrofe“.  V postihnutej oblasti strávil jeden mesiac, počas ktorého dôkladne vyspovedal tamojších obyvateľov o dôvodoch nešťastia a postupe rekonštrukčných prác.  Karel De Gucht, európsky komisár pre rozvojovú a humanitárnu pomoc, povedal:   „Sloboda prejavu je jedným zo základných práv.  Novinári sa zaväzujú byť svedkami našej doby, a tak poukazujú na životné podmienky našich súčasníkov, dokumentujú udalosti, ktoré otriasajú našou planétou, odsudzujú neprávosti a odhaľujú škandály -  a to všetko s cieľom podporovať demokraciu, rozvoj a slobodu.  Cena Lorenza Nataliho je príležitosťou vzdať úctu týmto mužom a ženám, ktorí niekedy riskujú svoje životy v snahe zlepšiť svet, v ktorom žijeme, pričom upriamujú našu pozornosť na rôzne aspekty reality dneška.  Gratulujem všetkým laureátom, predovšetkým laureátovi Veľkej ceny Lorenza Nataliho za rok 2009, pánovi Yee Chong Leeovi, ktorý poukázal na potrebu sledovať historické udalosti aj po tom, ako prejdú ohňom mediálneho pokrytia v čase ich aktuálnosti.  Rád by som poďakoval aj členom a predsedníčke poroty, pani Barbare Serre, novinárke Al-Džazíry.“ Iní ocenení novinári sa zaoberali týmito témami:   prenasledovanie albínov v subsaharskej Afrike;   milície vo favelách;   čierny obchod s ľudskými pozostatkami v Číne;   vojnové znásilnenia v Konžskej demokratickej republike;   detskí čarodejníci v Konžskej demokratickej republike;   väzenské podmienky v Zimbabwe.    Súvislosti:   Cena Lorenza Nataliho sa udeľuje od roku 1992, pričom zahŕňa všetky médiá na  celom svete.   Je súčasťou rozvojovej politiky Európskej komisie, pre ktorú sú obrana základných práv, sloboda prejavu, demokracia a ľudské práva kľúčové.  Pri organizácii udeľovania ceny Lorenza Nataliho Európska komisia spolupracovala s najrenomovanejšími svetovými tlačovými asociáciami, akými sú napríklad Reportéri bez hraníc (laureát Sacharovovej ceny za slobodu myslenia v roku 2005) alebo Svetová asociácia novinárov a vydavateľov dennej tlače (ktorá predstavuje viac ako 18 000 publikácií na piatich kontinentoch).  Viac informácií nájdete na:    http://www.prixnatali2009.eu/    Pre TV:  Ukážky slávnostného odovzdávania cien a videoreportáž o laureátovi Veľkej ceny nájdete na spravodajskom kanáli Europe by Satellite [Európa cez satelit]):   http://ec.europa.eu/avservices/ebs/schedule.cfm  Annexe Palmarès complet :  Grand Prix Natali :   Sichuan Earthquake, One year on de Yee Chong LEE, Now TV, Chine Résultats de la région Afrique :  1 er Prix:  The battle for souls de Richard MGAMBA, The Guardian on Sunday , Tanzanie  2 ème Prix:  Undercover inside the chinese sex mafia… d’Anas AREMEYAW ANAS, The New Crusading Guide , Ghana  3 ème Prix:  Du pain souterrain au prix de la témérité de Moussa ZONGO, L'événement , Burkina Faso Résultats de la région Amérique Latine et Caraïbes :  1 er Prix:  Dossiê Milícia de  João Antônio BARROS et Thiago PRADO, O Dia , Brésil  2 ème Prix:  Amores que matan de Dora Luz ROMERO MEJÍA, La Prensa , Nicaragua  3 ème Prix:  En clínicas se hace de todo para curar homosexualidad de  María Alejandra TORRES REYES, Diario El Universo , Equateur Résultats de la région Asie et Pacifique :  1 er Prix:  Deadly harvest de Fiona TAM, South China Morning Post , Chine  2 ème Prix:  The Ticking Bomb de Massoud ANSARI, Herald , Pakistan  3 ème Prix:  Living Without Bombs de Mui Yoon CHIN, The Star , Malaysia Résultats de la Région Europe :  1 er Prix:  Raped By Seven Soldiers.  Forced To See Her Family Murdered... de Lucy ADAMS, The Herald , UK  2 ème Prix:  Lipstick revolution:  Iran's women are taking on the mullahs de Katherine BUTLER, The Independent , UK  3 ème Prix:  Daddy raped me. Simply raped. Almost every day de Janar FILIPPOV, Eesti Ekspress , Estonie  Le Prix spécial Radio est attribué à Enfants dits "sorciers":  enfants en danger de Freddy MATA MATUNDU et Larissa DIAKANUA, Radio Top Congo FM, RDC  Le Prix spécial TV a été attribué à Hell Hole de Johann ABRAHAMS &amp; Godknows NARE, SABC, Afrique du Sud  Composition du Jury 2009 :  Présidente :  Barbara Serra - Al Jazeera, TV  Membres :  Heather Blake - Reporters sans frontière (RSF)  Agnès Gaudu - Courrier International  Kate Gilmore - Amnesty International  Raphael Gomide - Grand Prix Lorenzo Natali 2008  Karin Hübinette - SVT TV  Larry Kilman - World Association of Newspapers and News Publishers (WAN-IFRA)  Martin Plaut - BBC
