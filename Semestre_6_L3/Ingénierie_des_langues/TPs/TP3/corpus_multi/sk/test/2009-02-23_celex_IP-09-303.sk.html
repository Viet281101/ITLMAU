IP/09/303
V Bruseli 23. februára 2009Komisia sa zameriava na predchádzanie
katastrofám a na zníženie rizík doma a v
zahraničíEurópska komisia dnes schválila dve
oznámenia týkajúce sa katastrof: oznámenie
o prístupe Spoločenstva k znižovaniu vplyvu
prírodných a človekom spôsobených katastrof v
EÚ a oznámenie o stratégii podpory znižovania rizika
katastrof v rozvojových krajinách. Tieto oznámenia,
ktoré boli prijaté ako jeden balík, sú prvým pokusom
o vytvorenie strategickejšieho prístupu, predovšetkým
vzhľadom na zvýšené riziká zapríčinené
zmenou klímy. Navrhované opatrenie na úrovni Spoločenstva sa
zameriava na oblasti, v ktorých je spoločný prístup
účinnejší ako samostatný postup na
vnútroštátnej úrovni, napr. rozvoj znalostí,
spájanie aktérov s politikami a zvyšovanie výkonnosti
existujúcich nástrojov Spoločenstva na predchádzanie
katastrofám. Pokiaľ ide o rozvojové krajiny, Komisia pracuje
na stratégii EÚ, ktorej cieľom je pomôcť pri
znižovaní vplyvu prírodných katastrof na krajiny
s vysokým rizikom. Obidve oznámenia prispievajú
k realizácii Akčného rámca z Hyogo na obdobie
rokov 2005 – 2015, ktorý bol prijatý na svetovej konferencii
o znižovaní výskytu katastrof. 
Európsky komisár pre životné prostredie Stavros Dimas
vyhlásil: „Prírodné katastrofy sú pre
členské štáty EÚ rastúcou hrozbou
a predpokladá sa, že ich výskyt a intenzita sa v
nadchádzajúcich rokoch budú v dôsledku vplyvov zmeny
klímy zvyšovať. Musíme urobiť všetko, čo je v
našich silách, aby sme znížili ich vplyv, a to tým,
že sa na ne čo najviac pripravíme. Toto oznámenie je
významným prvým krokom, ktorým sa začína
dlhodobý proces činnosti Spoločenstva v tejto
oblasti.“
Európsky komisár pre rozvoj a humanitárnu pomoc Louis
Michel uviedol: „Keď udrú cunami alebo hurikány,
spôsobujú devastáciu a postihujú životy
chudobných ľudí na celom svete. Vieme, že prevencia je
lepšia ako liečba. Investície do oblasti znižovania
rizík predtým, ako dôjde ku katastrofe, prinášajú
obrovské výhody v porovnaní s poskytovaním
humanitárnej pomoci po katastrofe. Takisto sme si vedomí toho, že
situácia sa v dôsledky zmeny klímy bude len zhoršovať.
Preto musíme konať ihneď. Som presvedčený, že
znižovanie rizika katastrof pomôže zachrániť
životy a že bude hlavnou zbraňou v boji proti chudobe na
celom svete.“ 
Prevencia:  pridaná hodnota na úrovni EÚ
V oznámení o prevencii sa uvádzajú oblasti,
v rámci ktorých by činnosť na úrovni EÚ mohla
byť prínosom. Medzi tieto oblasti patrí: zriadenie zoznamu na
úrovni Spoločenstva obsahujúceho existujúce informácie
a osvedčené postupy, rozvoj usmernení v oblasti
mapovania rizík, spájanie aktérov a politík v
rámci celého cyklu riadenia katastrof s intenzívnejšou
odbornou prípravou a zvyšovaním informovanosti,
zlepšenie prístupu k systémom včasného varovania
a účinnejšie hospodárenie s finančnými
prostriedkami Spoločenstva.
Znižovanie rizika katastrof: nevyhnutnosť v oblasti
udržateľného znižovania chudoby
V oznámení o znižovaní rizika katastrof sa
uvádzajú tieto prioritné činnosti:posilňovanie politického dialógu s rozvojovými
krajinami, 
integrácia znižovania rizík katastrof do politiky
a činnosti EÚ a rozvojových krajín vrátane
podpory EÚ v oblasti investícií do znižovania
rizík na vnútroštátnej úrovni,
rozvoj regionálnych plánov, najprv pre oblasť Karibiku:
súčasťou takýchto akčných plánov by bola
napríklad aj podpora kampaní na zvyšovanie
informovanosti.EÚ uvedie všetky plánované
špecifické činnosti v pláne realizácie, ktorý
sa pripravuje na jún 2009.
Kontext
V marci 2008 Komisia prijala oznámenie o posilnení
kapacít Únie v oblasti reakcie na katastrofy [KOM(2008)130]. Toto
oznámenie predstavuje integrovaný prístup zahrňujúci
všetky etapy katastrof (prevencia, príprava, okamžitá
reakcia, obnova), zaoberajúci sa všetkými druhmi katastrof (v
rámci alebo mimo EÚ, prírodné alebo človekom
spôsobené) a pokrývajúci všetky nástroje
EÚ, ako aj medziinštitucionálnu koordináciu. Jeho
súčasťou je aj osobitná príloha o lesných
požiaroch. V oznámení boli obsiahnuté dva návrhy
týkajúce sa prevencie a stratégie EÚ v oblasti
znižovania rizika katastrof v rozvojových krajinách. Okrem toho,
Európsky parlament a Rada spoločne vyzvali na okamžitú
činnosť v oblasti prevencie katastrof.
Ekonomické náklady katastrof v Európe sa odhadujú na
15 miliárd EUR.
Rozvojové krajiny sú katastrofami postihnuté najviac,
pretože sú najzraniteľnejšie a dokážu
s nimi bojovať najmenej. Katastrofy taktiež podkopávajú
a ohrozujú proces dosahovania rozvojových cieľov
milénia OSN. Medzi týchto osem cieľov patrí
zníženie na polovicu počtu ľudí žijúcich
z menej ako jedného amerického doláru na deň
a zabezpečenie základného vzdelania pre každé
dieťa do roku 2015 (http://www.un.org/millenniumgoals
).
Podľa Akčného rámca z Hyogo z roku 2005, ktorý
je medzinárodným rámcom pre znižovanie rizika katastrof, by
štáty mali v tejto otázke postupovať spoločne.http://www.unisdr.org/eng/hfa/hfa.htmĎalšie podrobnosti
Oznámenia sa nachádzajú na týchto webových
stránkach:
Oznámenie o prevencii:
http://ec.europa.eu/environment/civil/index.htmOznámenie o znižovaní rizika katastrof:
http://ec.europa.eu/development/policies/9interventionareas/environment_en.cfm
