IP/09/300
V Bruseli 20. februára 2009Päť rokov rozšírenej
EÚ prinieslo trvalé pozitívne výsledky a pomáha
Európe lepšie zvládnuť súčasnú
krízuOstatné rozšírenia Európskej
únie boli míľnikom v procese zjednocovania Európy
a priniesli výhody všetkým občanom v Únii.
Rozšírenie viedlo z hospodárskeho hľadiska
k zvýšeniu životnej úrovne v nových
členských štátoch, kým pre staré členské
štáty vytvorilo nové vývozné
a investičné príležitosti. Rovnako napomohlo
k upevneniu demokracie, stability a bezpečnosti na
našom kontinente.  Rozšírená EÚ má omnoho
väčšiu váhu pri riešení otázok
celosvetového významu, či už v prípade zmeny
klímy, alebo svetového hospodárstva a jeho správy.   Po
piatich rokoch je EÚ nielen väčšia, ale aj silnejšia,
dynamickejšia a kultúrne bohatšia. 
V súčasnom zložitom celosvetovom kontexte je veľkou
úlohou odolať všetkým protekcionistickým
tendenciám, ktoré by zničili obrovské výhody,
ktoré občanom prinieslo vytvorenie jednotného trhu 500
miliónov ľudí.     
„Rozšírenia v rokoch 2004 a 2007 boli
obrovským historickým krokom.  Skoncovali s rozdelením
Európy, pomohli upevniť demokraciu a všetkým
krajinám EÚ priniesli hospodárske výhody v podobe
zvýšenej konkurencieschopnosti, vyššieho hospodárskeho
rastu a väčšieho počtu pracovných miest.  Nemali
by sme umožniť kríze zatieniť tento nesporný
úspech.   Spoločne môžeme dospieť k riešeniu
globálnych problémov, ako je zmena klímy alebo nová
usporiadanie medzinárodných finančných vzťahov.
Izolovane nedosiahneme nič,“ povedal komisár pre
hospodárske a menové záležitosti Joaquín Almunia.Komisár pre rozšírenie Olli Rehn k tomu dodal: 
„Rozšírenie slúži ako pevný základ
stability, hnacia sila demokracie a právneho poriadku
v Európe. Z hospodárskeho hľadiska prinieslo prospech
novým i starým členským štátom, ale aj
EÚ ako celku. Oblasť mieru a prosperity rozšírilo na
takmer 500 miliónov ľudí a naša váha vo svete sa
zvýšila.“
Je to už päť rokov, odkedy EÚ prijala 10 nových
členov[1] zo strednej a
východnej Európy a ukončila tak obdobie niekoľkých
desaťročí rozdelenia spôsobeného studenou vojnou. Dva
ďalšie štáty, Bulharsko a Rumunsko, sa k EÚ
pripojili v roku 2007. Oznámenie „Päť rokov
rozšírenej EÚ“ ukazuje, že rozšírenie
prinieslo obrovský hospodársky prospech obom stranám.  
Rozšírená EÚ je teraz najväčšou
hospodárskou integrovanou oblasťou na svete a predstavuje viac
ako 30 % svetového HDP a viac než 17 % svetového
obchodu. To umožňuje EÚ, aby bola rozhodujúcim
hráčom v celosvetovom dianí.  Svojím hlasom
môže prispieť k vytváraniu podoby globalizácie na
prospech občanov.
Príjem na hlavu v nových členských štátoch
stúpol zo 40 % priemeru starých členských
štátov v roku 1999 na 52 % v roku 2008 a rast
dosiahol v období 2004-2008 v priemere 5,5 %
v porovnaní s 3,5 % v rokoch 1999-2003. To však
nebolo na úkor starých členských štátov,
ktorých rast bol v rokoch 2004-2008 okolo 2,2 % ročne,
čo je približne rovnaké číslo ako v období
1999-2003.  
Rozšírenie takisto prinieslo väčšie
príležitosti obchodu. V roku 2007 takmer 80 % vývozu
nových členských štátov smerovalo do zvyšku
EÚ. Staré členské štáty sa takisto dočkali
zvýšenia v oblasti predaja do nových členských
štátov na 7,5 % zo svojho celkového vývozu v roku
2007, kým pred desiatimi rokmi to bolo 4 ¾ %.  
Nezamestnanosť v nových členských štátoch
klesla  z často veľmi vysokých čísel na
úroveň podobnú úrovni v ostatných krajinách
EÚ – približne 7 % v roku 2007. Obavy starých
členských štátov z hromadného prílivu
pracovných síl zo zahraničia sa nenaplnili. Vo
väčšine hostiteľských členských
štátov nepresiahol počet pracovníkov zo zahraničia
1 % „domácej“ populácie v produktívnom veku
a umožnil zaplniť voľné pracovné miesta.
Výraznou črtou väčšej časti tejto migrácie je
dočasnosť – v Spojenom kráľovstve sa 50 %
nových pracovníkov zo zahraničia vrátilo do krajiny,
z ktorej prišli.
Súčasná celosvetová kríza spôsobuje
ťažkosti všetkým krajinám vrátane EÚ
a nezamestnanosť stúpa všade.   
Veľká zjednotená EÚ sa však dokáže
s týmito a ďalšími problémami
vysporiadať lepšie ako členské štáty konajúce
osamotene. EÚ podnikla koordinované kroky v úsilí
o stabilizáciu bankového systému a na pomoc
oživeniu hospodárstva. Vďaka týmto opatreniam,
doplneným ďalšími pripravovanými krokmi, zameraným
najmä na obnovu kľúčovo dôležitého
poskytovania úverov hospodárstvu môžeme predpokladať
postupné oživenie od konca tohto roka.
Nové členské štáty, ktoré
v súčasnosti zažívajú prudké spomalenie
rastu, dostávajú významnú podporu v podobe
finančných prostriedkov poskytovaných v rámci politiky
súdržnosti EÚ. Podporný mechanizmus zameraný na
platobné bilancie umožňuje EÚ poskytnúť
záchranný pás členským štátom mimo
eurozóny, ktoré potrebujú dočasnú pomoc. 
Jednotné pravidlá hospodárskej súťaže
a poskytovania štátnej pomoci zaistia podnikom rovnosť
podmienok. 
Lisabonská stratégia pre rast a zamestnanosť pomáha
identifikovať tie reformy, ktoré zvýšia potenciál rastu
našich ekonomík a zvýšia ich odolnosť proti
celosvetovým otrasom.
Komisia spolupracuje s členskými štátmi na
príprave nového programu Európskeho sociálneho fondu, aby
podporila zamestnanosť v starých i nových
členských štátoch.  Komisia sa takisto usiluje
zmenšiť širší sociálny vplyv krízy,
napríklad prostredníctvom Fondu na prispôsobenie sa
globalizácii.
Reformovaný Pakt o stabilite a raste poskytuje pevný
rámec, ktorý nám umožňuje stimulovať dopyt
a vytváranie pracovných miest v krátkodobom horizonte
a udržiavať kurz v smere k zdravým
a udržateľným verejným financiám
v strednodobom a dlhodobom horizonte. 
http://ec.europa.eu/economy_finance/thematic_articles/article13913_en.htm
http://ec.europa.eu/enlargement/5years[1] Česká
republika, Cyprus, Estónsko, Maďarsko, Lotyšsko, Litva, Malta,
Poľsko, Slovinsko a Slovensko
