IP/09/354
V Bruseli 5. marca 2009Spotrebitelia: nakupovanie
prostredníctvom  internetu v EÚ získava čoraz viac na
popularite, rozvoj však brzdia prekážky, ktorým
čelí cezhraničný obchodNová správa o „prekážkach
v oblasti elektronického obchodu“ (Barriers
to E-commerce"), ktorú dnes predložila komisárka EÚ pre
spotrebiteľov Meglena Kuneva, naznačuje, že nakupovanie
online je v EÚ čoraz obľúbenejším, ale obsahuje
aj upozornenie, že prekážky, ktoré stoja v ceste
cezhraničnému obchodu, brzdia jeho rozvíjanie. V správe,
ktorá bola dnes uverejnená, sa uvádza podrobná 
analýza  súčasných  trendov  elektronického  obchodu  v
celej  EÚ – vrátane členenia podľa krajiny,
najviac kupovaného tovaru a prekážok, s ktorými sa
stretávajú spotrebitelia a podniky využívajúci 
internet. Podiel spotrebiteľov z EÚ, ktorí kúpili najmenej
jeden tovar prostredníctvom internetu, sa v období 2006 až 2008
zvýšil z 27 % na 33 %. Tieto priemerné čísla
neodrážajú obrovskú popularitu nakupovania online v
krajinách ako Spojené kráľovstvo, Francúzsko
a Nemecko, kde minulý rok viac než 50 %
používateľov  internetu realizovalo svoj nákup jeho
prostredníctvom. V roku 2008 podiel používateľov  internetu,
ktorí si v severských krajinách (Dánsko,
Švédsko, Nórsko, Fínsko a Island) zaobstarali
výrobky a služby cez internet, predstavoval 91 %. Aj krajiny
ako Taliansko a Španielsko sú rýchlo rastúcimi
trhmi. Na pozadí tejto tendencie rozmáhajúcich sa
vnútroštátnych trhov sa rozsah cezhraničného
nakupovania online javí ako malý, v roku 2008 zaznamenal iba 7 %
(v porovnaní so 6 % v roku 2006). V správe
sa upozorňuje, že rozvoju nakupovania online v EÚ
bránia početné prekážky – jazykové,
praktické a regulačné, ako aj dôležité
otázky dôvery.
Komisárka Kuneva vyhlásila: „Spotrebitelia môžu
internetom len získať. Narastá tak trhový priestor, v ktorom
sa pohybujú, pričom majú prístup k väčšiemu
počtu dodávateľov a bohatšiemu výberu.
Umožňuje porovnávať výrobky, dodávateľov
a ceny v neporovnateľne väčšej miere než
kedykoľvek predtým. Využívanie internetu na nákup v
maloobchode sa podľa všetkého veľmi rozšíri.
Už 150 miliónov spotrebiteľov nakupuje online, i keď iba 30
miliónov kupujúcich využíva internet
na cezhraničné nakupovanie. Musíme dohliadnuť na to,
aby prijatie internetovej platformy nebolo zbytočne spomalené
tým, že sa neodstránia veľké regulačné
bariéry alebo nevyriešia otázky dôvery
dôležité z hľadiska spotrebiteľov.“ 
Hlavné zistenia 
1.	Elektronickému obchodu sa darí dobre 
Spotrebitelia sú s nakupovaním online vcelku spokojní. Pri
relatívne často kupovaných skupinách výrobkov,
akými sú produkty v oblasti IT a tovar na zábavu
a voľný čas, je spokojnosť spotrebiteľov s
internetovým nakupovaním v priemere väčšia ako v
oblasti maloobchodu všeobecne.Spotrebitelia sú pomerne spokojní s možnosťou
porovnávať ceny, s rozmanitejšou ponukou, cenovou
dostupnosťou výrobkov a výberom predajcov.
Spotrebitelia sú menej optimistickí, keď ide o otázky
súvisiace s jasnými informáciami o výrobku,
s reklamou, ochranou súkromia, dôverou a možnosťou
vrátiť tovar.2.	V obchodovaní online sa
skrýva veľký potenciál cezhraničného
obchoduTretina občanov EÚ by zvažovala zaobstaranie výrobku
alebo služby prostredníctvom  internetu z iného
členského štátu, lebo sú lacnejšie alebo
lepšie. 
Tretina spotrebiteľov EÚ sa vyjadrila, že by si chcela
zadovážiť tovar a služby v inom jazyku. V
multikultúrnej Európe existuje dopyt po pestrejšom výbere
a širšom spektre ponuky, než môžu
poskytnúť miestne obchody alebo celosvetové značky.
3.	Potenciál cezhraničného obchodu sa
nevyužíva
Podiel kupujúcich online v EÚ sa od roka 2006 do roka 2008
zvýšil z 27 % spotrebiteľov na 33 %, kým
cezhraničný elektronický obchod zostal na rovnakej úrovni.
Iba 7 % spotrebiteľov v súčasnosti nakupuje
prostredníctvom internetu za hranicami. Rozdiel však namiesto
zmenšovania narastá.
Hlavné prekážky:Geografická segmentácia: Prevažná časť
obchodníkov má dnes webovú stránku, ktorú si
môžu prezerať spotrebitelia odvšadiaľ. Napriek tomu sa
zdá, že pôsobenie väčšiny maloobchodných
predajcov ovplyvňuje domnienka o rozdelení vnútorného
trhu štátnymi hranicami. Škála možností
je obrovská, ale v praxi spotrebitelia narážajú na
odmietnutie predaja alebo presmerovanie späť do ich krajiny
pôvodu. Praktické a regulačné
prekážky zahŕňajú:Jazykové bariéry, ktoré naďalej predstavujú
problém pre väčšinu obchodníkov
a spotrebiteľov, aj keď by sme mali byť opatrní a
nepreceňovať ich význam. Napríklad 60 %
maloobchodníkov je pripravených realizovať transakcie vo viac ako
v jednom jazyku.
Problémy v oblasti logistiky, ktoré súvisia s
prepojenosťou poštových a platobných systémov, a
problémy s prístupom, ako napríklad
pri širokopásmovom pripojení. 
Existujúce regulačné prekážky, ktoré sa
spotrebiteľom a podnikateľskej sfére zdajú byť
čoraz menej opodstatnenými; patria k nim napríklad
spotrebiteľské právo, pravidlá DPH, právo v oblasti
selektívnej distribúcie, ochrana duševného vlastníctva,
transpozícia právnych predpisov EÚ v oblasti
zneškodňovania odpadov do vnútroštátneho
práva.
Prekážky, ktoré naštrbujú dôveru
spotrebiteľov, spočívajú najmä v neochote
pri platobných problémoch, v dodaní, sťažnostiach,
uplatnení záruky, žiadostiach o vrátenie
peňazí (podpora po predaji) i v otázkach ochrany súkromia.
Ťažkosti pri cezhraničných transakciách sú
vnímané ako závažnejšie.
Ďalšie kroky:
Komisárka Kuneva predloží v septembri 2009 výsledky
nezávislého fiktívneho nakupovania („mystery
shopping“), aby sa zistilo, ako a kde sa spotrebiteľom
v celej EÚ bráni v nakupovaní online. V rámci
monitorovania maloobchodného sektora Komisiou začala komisárka
Kuneva na jeseň minulého roka proces skríningu
prekážok, ktoré stoja v ceste elektronickému obchodu;
záverečná správa Komisie o maloobchodnom sektore by
mala byť predložená na jeseň 2009.
http://ec.europa.eu/consumers/strategy/docs/com_staff_wp2009_en.pdf
