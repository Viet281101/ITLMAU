IP/09/506
V Bruseli 31. marca 2009Ochranu prostredníctvom ochranných
známok v EÚ možno získať lacnejšie a
jednoduchšieEurópska komisia a členské
štáty EÚ sa rozhodli ďalej znížiť poplatky
určené pre agentúru Spoločenstva OHIM (Úrad pre
harmonizáciu vnútorného trhu so sídlom v
Alicante, Španielsko), ktorá je zodpovedná za udelenie práv
ochranných známok v rámci celej Únie, a
zjednodušiť postup pri ich zápise. Týmto opatrením,
ktoré nasleduje po počiatočnom znížení v roku 2005
(IP/05/1289),
sa ochrana prostredníctvom ochranných známok výrazne
zlacní a podniky fungujúce na jednotnom trhu EÚ ju budú
môcť ľahšie získať, pričom ročne
ušetria približne 60 miliónov EUR. Opatrenie nadobudne
účinnosť 1. mája 2009.
Charlie McCreevy, komisár pre vnútorný trh a služby,
uviedol: „Pre podniky v Európe je to dobrá správa.
Výrazné zníženie poplatkov a zjednodušenie postupu
znamená dostupnejší a ľahší prístup k
celoeurópskej  ochrane prostredníctvom ochranných známok.
Podporí sa tým podnikanie a stimuluje hospodárska
činnosť, čo je nevyhnutné v čase hospodárskej
krízy. Najmä malé a stredné podniky, pre ktoré
náklady a postup týkajúce sa získania tejto ochrany
často predstavujú značnú záťaž, budú
mať z týchto zlepšení úžitok. Predseda
agentúry OHIM Wubbo de Boer uviedol: „Pre malý podnik sa
ochranou ochranných známok na úrovni Komisie ochraňujú
vaše budúce práva na voľný vstup na jednotný
európsky trh tovarov a služieb. Pre veľké podniky to
predstavuje nevyhnutný nástroj pre medzinárodné
podnikanie.“
Zníženie poplatkov a zjednodušenie postupu v podstate
pozostávajú zo stanovenia nulového poplatku za zápis pre
ochranné známky Spoločenstva. Podniky budú preto platiť
len poplatok za prihlášku a už nebudú musieť
platiť osobitný poplatok za zápis. V dôsledku toho sa doba
spracovania týkajúca sa zápisu ochrannej známky
Spoločenstva takisto výrazne skráti.
V praxi to znamená, že  podnikom sa v budúcnosti bude
účtovať len poplatok za prihlášku vo výške 1
050 EUR namiesto pôvodných 1 750 EUR za prihlášku a
zápis ochrannej známky Spoločenstva.  Podnikom, ktoré
prihlášky zašlú prostredníctvom internetu, sa poskytne
väčšia zľava, a bude sa im účtovať poplatok
za prihlášku len vo výške 900 EUR namiesto celkovej sumy 1
600 EUR, ktorá sa platí v súčasnosti. 
Tieto zníženia poplatkov znamenajú, že za získanie
ochrannej známky Spoločenstva  budú podniky v budúcnosti
platiť o 40 % menej a až o 44 % menej pri použití
elektronických prostriedkov.
Okrem toho sa individuálny poplatok za medzinárodné
prihlášky a zápisy ochranných známok s
vyznačením Európskeho spoločenstva podľa
madridského protokolu zníži z 1 450 EUR na 870 EUR, čo
takisto zodpovedá zníženiu vo výške 40 %.
Súvislosti
Agentúru OHIM zriadila Rada ministrov v roku 1994. Od začiatku jej
fungovania v roku 1996 sa dopyt po ochranných známkach
Spoločenstva postupne a miestami výrazne zvyšoval. Agentúra
OHIM dosiaľ celkovo zaregistrovala viac ako 500 000 ochranných
známok pre niekoľko stotisíc podnikov z celého sveta. Ako
samofinancujúca agentúra EÚ má OHIM rozpočet
výlučne z poplatkov zaplatených podnikmi, ktoré
využívajú jej služby. Nedostáva žiadne
dotácie ani finančnú podporu od platcov dane a ako nezisková
organizácia musí mať vyvážený rozpočet.  
Počas niekoľkých posledných rokov agentúra OHIM
úspešne zaviedla náročný program zameraný na
zvýšenie produktivity a zlepšenie účinnosti, a
zároveň ponúkala kvalitné služby, ktoré
prilákali stále viac používateľov. Napriek
zníženiu poplatkov v roku 2005 vytvára agentúra OHIM v
poslednom čase značné peňažné rezervy.
V dôsledku toho sa agentúra OHIM pri súčasnom
pokračujúcom investovaní do zlepšenia svojich
služieb, najmä do online služieb, a skrátenia času
reakcie môže ďalej deliť o prínosy zo
zvýšenej účinnosti s celou podnikateľskou obcou, a
najmä s malými a strednými podnikmi, pre ktoré sú
náklady na ochranu a presadzovanie práv duševného
vlastníctva často náročnou záležitosťou.
Toto ďalšie výrazné zníženie poplatkov bolo
predmetom rozsiahlych diskusií s členskými štátmi.
Predstavuje prvý prvok väčšieho radu opatrení
zameraných na dosiahnutie vyváženejšieho rozpočtu
agentúry OHIM v budúcnosti, na ktorých sa členské
štáty dohodli na spoločnom zasadnutí rady a
rozpočtového výboru úradu OHIM v septembri 2008.
Ďalšie informácie:
http://ec.europa.eu/internal_market/indprop/tm/index_en.htm
http://oami.europa.eu
