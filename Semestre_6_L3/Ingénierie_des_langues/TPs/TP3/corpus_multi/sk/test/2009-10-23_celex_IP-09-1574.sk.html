IP/09/1574  V Bruseli 23 októbra 2009 Nová platforma občianskej spoločnosti podporuje viacjazyčnosť  Dnes sa v Bruseli konalo ustanovujúce zasadnutie novej platformy občianskej spoločnosti na podporu viacjazyčnosti.  Jej hlavným cieľom je podpora stáleho dialógu medzi Komisiou a občianskou spoločnosťou o rôznych aspektoch politiky viacjazyčnosti.  Medzi členmi platformy sú zástupcovia z oblastí vzdelávania a kultúry, médií a ďalších organizácií občianskej spoločnosti, ako napríklad Madridský klub a Nadácia Yuste.   „ Význam jazykov pri snahe o sociálnu súdržnosť a prekonávanie prekážok integrácie je neoceniteľný”, uviedol Komisár Leonard Orban pri otváraní platformy.    Platforma občianskej spoločnosti na podporu viacjazyčnosti bude fungovať ako fórum zamerané na výmenu osvedčených postupov pre médiá, kultúrne organizácie a iné subjekty aktívne v neformálnom a informálnom vzdelávaní.  Cieľom bude podnietiť verejnú diskusiu o možnostiach, ako podporiť širšie využívanie rôznych jazykov.  Hlavné cieľové skupiny činnosti platformy sú ľudia, ktorí predčasne zanechali štúdium, študenti v procese odborného vzdelávania a prípravy na povolanie, staršie osoby, ako aj prisťahovalci.  Platforma bude takisto pripravovať pre národné vlády návrhy, ktoré by sa mali stať súčasťou ich spolupráce v otázkach viacjazyčnosti v oblasti vzdelávania a prípravy na povolanie. Podniková platforma pre viacjazyčnosť  Dňa 22. septembra 2009 založila Komisia podobné tematické fórum pre podniky.  Podniková platforma pre viacjazyčnosť zahŕňa podnikateľskú verejnosť, sociálnych partnerov, obchodné organizácie, obchodné komory, organizácie na podporu obchodu, školy a orgány aktívne v oblasti vzdelávania. Kontext  Dôležitosť jazykov pre sociálnu súdržnosť a prekonávanie prekážok v integrácii je témou, ktorú Európska komisia starostlivo sleduje.  Oznámenie o viacjazyčnosti z roku 2008 vyzvalo na zriadenie platformy občianskej spoločnosti, ktorá bude podporovať viacjazyčnosť ako svoj príspevok v medzikulturálnom dialógu.   V súvislosti s európskym rokom tvorivosti a inovácie 2009 Komisia zdôraznila, ako môžu jazykové schopnosti prispievať k prosperite jednotlivca aj spoločnosti.  Zoznam členov platformy  EEE-YFU -Youth For Understanding Federation of European Publishers  RECIT -Réseau européen des centres internationaux de traduction littéraire   Culturelink Network  Literature Across Frontiers   EFIL - European Federation for Intercultural Learning   CEATL -Conseil européen des associations de traducteurs littéraires   CMFE Community Media Forum Europe   Yuste -Fundación Academia Europea de Yuste   FUEV - Föderalistische Union Europäischer Volksgruppen EUROPEAN WRITERS’ COUNCIL  EAEA -European Association for the Education of Adults   CEPI - European Coordination of Independent Producers  European Theatre Convention  EBLUL – Eurolang Brussels  ECA - European Council of Artists   EPC - European Publishers Council  ALTE - European Projects Officer  EEU -Eŭropa Esperanto-Unio   Club of Madrid Brussels Office European Association for Terminology  The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA - International Step by Step Association   Mercator Network of Language Diversity Centres ECSWE - European Council For Steiner Waldorf Education EFNIL - European Federation of National Institutions for Language  Ďalšie informácie:     IP/08/1340   :  Cieľom Komisie je plne využívať potenciál jazykov (18. september 2008)  Výzva na vyjadrenie záujmu o platformu občianskej spoločnosti na podporu viacjazyčnosti:     http://ec.europa.eu/education/languages/news/news3577_en.htm    Internetová stránka Európskej komisie na tému „plného využívania potenciálu jazykov v Európe”:    http://ec.europa.eu/education/languages/news/news2853_en.htm     Podniková platforma pre viacjazyčnosť:     http://ec.europa.eu/education/languages/news/news3639_en.htm     Internetová stránka komisára Orbana:     http://ec.europa.eu/commission_barroso/orban/index_sk.htm
