IP/09/ 1779  V Bruseli 20. novembra 2009 Komisia prijala plán potravinovej pomoci pre najodkázanejšie osoby na rok 2010  Európska komisia dnes uverejnila plán potravinovej pomoci pre najodkázanejšie osoby na rok 2010.  Program, ktorý bol pôvodne určený na distribúciu nadbytočných zásob poľnohospodárskych výrobkov („intervenčných zásob“) osobám v núdzi, sa v polovici 90-tych rokov 20. storočia upravil, aby za určitých okolností bolo možné doplniť intervenčné zásoby aj prostredníctvom nákupov na trhu. Tento rok však existujúce intervenčné zásoby (obilnín, cukru, sušeného mlieka, masla) z veľkej časti pokryli potreby plánu na rok 2010, takže nákupy na trhu boli nutné iba v obmedzenej miere. Na plán sa vyčlenil rozpočet vo výške 500 miliónov EUR podobne ako v roku 2009. Tento rok sa na programe rozhodlo zúčastniť 19 členských štátov.  Mariann Fischerová Boelová, členka Komisie zodpovedná za poľnohospodárstvo a rozvoj vidieka, vyhlásila: „Tento program je konkrétnym nástrojom Európskej únie na pomoc najviac znevýhodneným osobám našej spoločnosti. Iba jeho správnou realizáciou sa dá dosiahnuť, aby sa konečné výrobky dostali naozaj k tým, ktorí sú na to odkázaní.“ Súvislosti  Potraviny pre najodkázanejšie osoby v Spoločenstve boli po prvýkrát bezplatne distribuované počas mimoriadne studenej zimy v roku 1986/1987, keď sa vzhľadom na naliehavosť situácie odovzdali nadbytočné poľnohospodárske výrobky charitatívnym organizáciám členských štátov, aby ich rozdali osobám v núdzi.  Následne toto opatrenie nadobudlo trvalý charakter a jeho zdrojom sa stali intervenčné zásoby. Tento program umožňoval členským štátom, aby uvoľnili verejné zásoby nadbytočných potravín a použili ich ako potravinovú pomoc. Proces reformy spoločnej poľnohospodárskej politiky (SPP), ktorý sa začal začiatkom 90-tych rokov 20. storočia s cieľom drasticky znížiť intervenčné zásoby Spoločenstva, však prispel aj k tomu, že za určitých okolností sa povoľujú nákupy na trhu. Tento rok však dostupné množstvo intervenčných zásob stačilo takmer úplne pokryť potreby plánu, takže nákupy na trhu boli nutné iba vo veľmi malej miere. Trvalé zníženie intervenčných zásob však viedlo k vypracovaniu návrhu reformy programu, ktorá má zabezpečiť, aby sa program prispôsobil vývoju SPP a aby sa zlepšila jeho účinnosť, pokiaľ ide o najodkázanejšie osoby. Táto reforma zatiaľ nebola schválená Radou. Účasť členských štátov na programe je dobrovoľná, pričom Komisia každoročne prijíma nový plán. Pomoc sa obyčajne poskytuje rôznym kategóriám osôb žijúcich v chudobe vrátane rodín v ťažkej situácii, starším ľuďom s nedostatočnými prostriedkami, bezdomovcom, zdravotne postihnutým osobám, deťom v ohrození, chudobným pracujúcim, migrujúcim pracovníkom a žiadateľom o azyl. Členské štáty, ktoré majú záujem zúčastniť sa na programe, to ohlásia Komisii začiatkom každého roku a následne jej oznámia svoje potreby, pokiaľ ide o jednotlivé výrobky. Okrem toho musia predložiť aj správu o tom, ako program vykonávali.  Hoci v EÚ je v priemere najvyššia životná úroveň na svete, niektorí ľudia sa nedokážu samostatne postarať o svoju obživu. Podľa najnovších odhadov priemerne 17 % populácie Európskej únie žije pod hranicou alebo na hranici chudoby, a teda trpí potravinovou chudobou (to znamená, že si napríklad nemôžu dovoliť vyvážané jedlo každý druhý deň).  Vďaka tomuto programu môže SPP, jedna z najstarších európskych verejných politík, slúžiť aj najchudobnejším európskym občanom.  Dokumenty a ďalšie informácie o programe nájdete na:     http://ec.europa.eu/agriculture/markets/freefood/index_en.htm     Príloha 1: Množstvo jednotlivých druhov výrobkov, ktoré sa môžu odobrať z intervenčných zásob Spoločenstva na účely distribúcie v členskom štáte v rámci plánu na rok 2010.  Príloha 2:  Zdroje sprístupnené členským štátom v rámci plánu na rok 2010. Príloha 1 Množstvo jednotlivých druhov výrobkov, ktoré sa môžu odobrať z intervenčných zásob Spoločenstva na účely distribúcie v členskom štáte v rámci plánu na rok 2010.   (v tonách)            Členské štáty   Obilniny   Maslo    Sušené  mlieko   Cukor     Belgique/België   29 067   1 285   -   1 507      България   54 104   -   -   1 724     Česká republika   302   20   22   9     Eesti   5 147   -   1   -     Eire / Ireland   -   350   -   -     Elláda   64 397   -   5 889   -     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006     Latvija   22 951   -   969   -     Lietuva   40 317   145   1 212   1 182     Magyarország   95 687   -   -   1 938     Malta   4 740   -   -   -     Polska   387 305   1 901   17 952   10 823     Portugal   47 522   5 079   1 826   1 045     România   135 555   -   4 500   5 577     Slovenija   9 810   -   600   289     Suomi / Finland   25 371   -   500   -     Spolu   1 555 726   51 148   65 290   34 832     Príloha 2  Zdroje sprístupnené členským štátom v rámci plánu na rok 2010.           (en EUR)     Etats membres   Répartition     Belgique/België   7 806 433      България   8 565 832      Česká republika      133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115      Luxemb ourg    107 483     Magyarország   14 770 126     Malta   698 841     Polska   97 405 034     Portugal   22 516 761      Rom ânia    29 951 704     Slovenija   2 619 927     Suomi/Finland   4 636 567     Spolu   478 000 000
