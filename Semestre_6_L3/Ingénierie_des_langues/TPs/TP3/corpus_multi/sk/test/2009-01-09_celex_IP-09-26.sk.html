IP/09/26
V Bruseli 9. januára 2009Film: celosvetová
podpora pre európsku kinematografiuEurópska komisia dnes prijala nový
program MEDIA MUNDUS, ktorý je programom širokej medzinárodnej
spolupráce v oblasti audiovizuálneho priemyslu zameraným na
posilnenie kultúrnych a obchodných vzťahov
medzi filmovým priemyslom v Európe a filmármi z
tretích krajín. V období rokov 2011 – 2013 poskytne
Európska komisia na projekty predložené odborníkmi v
audiovizuálnej oblasti z EÚ a tretích krajín
finančné prostriedky vo výške 15 miliónov EUR.
Spolupráca s európskym filmovým priemyslom je celosvetovo
veľmi žiadaná, ako vyplýva
z počiatočného úspechu prípravnej akcie MEDIA
International, v rámci ktorej EÚ poskytla finančné
prostriedky vo výške 2 milióny EUR pre 18 projektov, na
ktorých sa podieľali medzinárodní partneri (IP/08/1273).
Nový program MEDIA MUNDUS sa bude uplatňovať v období
rokov 2011 – 2013 a v rámci neho sa vyžije tento
rastúci záujem a príležitosti, ktoré ponúka
celosvetová spolupráca v oblasti audiovizuálneho priemyslu.
Prostredníctvom kultúrne rôznorodejších produktov na
európskych a medzinárodných trhoch zabezpečí tento
program spotrebiteľom väčší výber
a vytvorí nové obchodné príležitosti pre
odborníkov v audiovizuálnej oblasti z Európy
a celého sveta.
„Medzinárodná audiovizuálna scéna sa za
posledné dve desaťročia výrazne zmenila
predovšetkým vplyvom technologických noviniek, ako je video na
požiadanie, TV cez internet alebo multikanálová digitálna
televízia. Dôsledkom toho je rastúci dopyt po
väčšom audiovizuálnom obsahu a my musíme
všetky tieto nové technológie „naplniť“
novým a vzrušujúcim obsahom,“ uviedla 
komisárka EÚ pre médiá Viviane Redingová.
„Domnievam sa, že program MEDIA MUNDUS je tou správnou
kultúrnou odpoveďou na túto celosvetovú technologickú
výzvu. Úspechy súčasného programu MEDIA
a MEDIA International poukázali na potrebu ďalších
programov: je čas myslieť celosvetovo. Očakávam, že
občania EÚ sa výsledkov nášho nového úsilia
dočkajú už čoskoro v najbližšom kine!“Prostredníctvom navrhovaného nového programu MEDIA MUNDUS
sa:zintenzívni výmena informácií medzi odborníkmi,
predovšetkým prostredníctvom vzdelávacích
činností a študijných štipendií, ktoré
uľahčujú vytváranie kontaktov medzi odborníkmi
v audiovizuálnej oblasti z Európy a tretích
krajín. Takýmto spôsobom sa zlepší prístup na
zahraničné trhy a vytvorí dôvera a dlhodobé
obchodné vzťahy.
zvýši konkurencieschopnosť a nadnárodná
distribúcia audiovizuálnych diel po celom svete na základe
uľahčenia medzinárodnej koprodukcie. 
zlepší obeh a premietanie audiovizuálnych diel na celom
svete a zvýši dopyt verejnosti, predovšetkým mladej
verejnosti, po kultúrne rôznorodom audiovizuálnom obsahu.
Nový program MEDIA MUNDUS sa bude uplatňovať
v období rokov 2011 – 2013.Podkladové
informácie:
Existujúci
program MEDIA 2007 poskytne v rokoch 2007 – 2013 európskemu
audiovizuálnemu priemyslu 755 miliónov EUR, čím
pomôže odborníkom získať odborné vzdelávanie
a rozvíjať, distribuovať a propagovať ich diela v celej
Európe (IP/07/169).
V máji 2008 získali štyri filmy financované
z programu MEDIA prestížne ocenenia filmového festivalu
v Cannes vrátane Zlatej palmy (Medzi stenami (Entre Les Murs),
Francúzsko) a Veľkej ceny poroty (Gomorra, Taliansko)
(IP/08/800).
Patrili medzi 14 filmov, ktoré sa premietali v Cannes a ktoré vznikli
alebo boli distribuované s podporou vyše 900 000 EUR z
programu MEDIA (IP/08/741).
Filmy nakrútené s podporou programu MEDIA už zaznamenali
úspechy na udeľovaní filmovej ceny Oscar, keď ocenenie
získali filmy Diablova dielňa (Die
Fälscher/Rakúsko-Nemecko) a Edith Piaf (La
Môme/Francúzsko) (IP/08/298).
Výzva na predkladanie návrhov v rámci programu MEDIA
International a zoznam úspešných uchádzačov:
http://ec.europa.eu/information_society/media/prep_action/index_en.htmO programe
MEDIA MUNDUS: 
http://ec.europa.eu/information_society/media/mundus/index_en.htm
