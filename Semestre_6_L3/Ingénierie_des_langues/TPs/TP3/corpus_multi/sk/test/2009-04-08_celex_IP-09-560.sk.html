IP/09/560
V Bruseli, 8. apríla 2009Komisia aktualizovala
zoznam leteckých spoločností so zákazom lietania v
európskom vzdušnom priestoreEurópska komisia dnes prijala
aktualizáciu tzv. čierneho zoznamu leteckých
spoločností, ktoré majú z bezpečnostných
dôvodov zákaz lietať do Európskej únie. Komisia uvalila
zákaz na šesť leteckých spoločností z Kazachstanu,
jednu leteckú spoločnosť certifikovanú v Thajsku,
ďalšieho leteckého dopravcu z Ukrajiny, ako aj zákaz
vykonávania leteckej dopravy pre všetkých
leteckých dopravcov certifikovaných v
Benine.
„Komisia bude naďalej aktívne viesť dialóg s
každým v oblasti letectva s cieľom zabezpečiť, aby
všetky lietadlá a všetci leteckí dopravcovia
spĺ&#328;ali medzinárodne požadované úrovne leteckej
bezpečnosti. Cestujúci v leteckej doprave majú právo
cítiť sa bezpečne a byť v bezpečí, keď ich
lietadlo vzlietne,“ uviedol Antonio Tajani, podpredseda Komisie
zodpovedný za dopravu.
Nový zoznam, ktorým sa nahrádza predchádzajúci
zoznam uverejnený v novembri 2008, možno nájsť na webovej
stránke Komisie[1]. Na
základe jednomyseľného stanoviska Výboru pre leteckú
bezpečnosť Komisia zoznam aktualizovala, rozhodla o jeho
rozšírení a uvalila zákaz vykonávania leteckej dopravy
z bezpečnostných dôvodov na týchto leteckých
dopravcov:Air Company Kokshetau, ATMA Airlines, Berkut Air, East Wing, Sayat Air a
Starline KZ (Kazachstan) 
One Two Go Airlines (Thajsko)
Motor Sich Airlines (Ukrajina)
všetky letecké spoločnosti certifikované v Beninskej
republike na základe negatívnych výsledkov auditu, ktorý
vykonala Medzinárodná organizácia civilného letectva (ICAO).
Komisia zaznamenala zreteľný pokrok v súvislosti s
opatreniami, ktoré prijala Angola s cieľom zlepšiť
bezpečnostnú situáciu. Vzala na vedomie najmä správu o
pokroku, ktorú vypracovali letecké orgány v Angole a ktorá
sa týka vykonávania nápravných opatrení po
návšteve skupiny európskych expertov vo februári 2008 a po
uverejnení správy ICAO o audite bezpečnosti v októbri 2008.Správa z návštevy európskej skupiny expertov v
Indonézii vo februári 2009 ukázala značné
zlepšenia. Komisia bude pokračovať v dôkladných
konzultáciách s leteckými orgánmi s cieľom
opätovne posúdiť bezpečnostnú situáciu na
ďalšom zasadnutí Výboru pre leteckú
bezpečnosť.
Zoznam Spoločenstva preto odteraz obsahuje zákaz pre týchto
leteckých dopravcov:Všetci leteckí dopravcovia z Angoly, Beninu, Rovníkovej
Guiney, Indonézie, Kirgizskej republiky, Libérie, Sierry Leone,
Svazijska, Konžskej demokratickej republiky a Gabonu, s výnimkou
spoločností Gabon Airlines a Afrijet, ktoré majú na
malý počet lietadiel výnimku.
Šestnásť individuálnych dopravcov:
Afganistan – Ariana Afghan Airlines 
Kambodža - Siem Reap Airways International
Kórejská ľudovodemokratická republika – Air KoryoKazachstan - Air Company Kokshetau, ATMA Airlines, Berkut Air, East Wing,
Sayat Air, Starline KZ
Rwanda - Silverback Cargo Freighters 
Sudán - Air West 
Thajsko -  One Two Go Airlines 
Ukrajina - Motor Sich Airlines,  Ukraine Cargo Airways, Ukraine
Mediterranean Airlines a Volare Aviation
[1]
http://ec.europa.eu/transport/air-ban/
