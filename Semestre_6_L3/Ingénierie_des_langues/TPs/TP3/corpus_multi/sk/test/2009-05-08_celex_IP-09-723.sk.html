IP/09/723
Brusel 8. mája 2009Celosvetová politika
súdržnosti: prejav komisárky Hübnerovej na prvej
konferencii na vysokej úrovni o regionálnej správe v
globálnom kontexteDňa 11. mája bude na konferencii v
Bruseli zameranej na „regionálnu správu v globálnom
kontexte“ hlavným rečníkom komisárka pre
regionálnu politiku Danuta Hübnerová.  Konferencie, ktorá je
prvým podujatím svojho druhu, sa zúčastní 300
účastníkov vrátane predsedov európskych regiónov a
zástupcov Brazílie, Ruska, Číny, Kanady,
Paraguaja, Senegalu, Burkiny Faso a ďalších
krajín spolu s regionálnymi organizáciami ako je OLAGI
(Združenie regionálnych samospráv Latinskej Ameriky) a
Západoafrická hospodárska a menová únia.
Cieľom tohto podujatia je oboznámiť sa so skúsenosťami
s politikou súdržnosti EÚ a s podobnými politikami v
ostatných častiach sveta, v súvislosti s rastúcim
záujmom o túto politiku v rámci vonkajších vzťahov
EÚ. Kľúčovou témou bude organizácia
účinnejších systémov správy s cieľom naplno
využiť potenciál politík regionálneho
rozvoja.
Pred konferenciou komisárka Hübnerová uviedla:
„Krajiny na celom svete čelia podobným výzvam, nielen
pokiaľ ide globálnu hospodársku krízu, ale aj v
súvislosti so starnutím populácie, obavami o energetickú
bezpečnosť a rizikami, ktoré predstavujú klimatické
zmeny. Európskej únia rozvíja partnerstvá s krajinami mimo
svojich hraníc, z ktorých majú osoh obidve strany. Vidíme,
že mnoho krajín prejavuje stále väčší
záujem o model politiky súdržnosti EÚ a jej úspech pri
podpore vyrovnaného regionálneho rozvoja a
príležitostí. Táto konferencia poskytuje skvelú
príležitosť na výmenu skúseností a učenie sa
jeden od druhého.“  
Dvojdňovú konferenciu organizuje Generálne riaditeľstvo
EK pre regionálnu politiku v spolupráci s Generálnym
riaditeľstvom EK pre rozvoj spoločne s Výborom regiónov a
Svetovým fórom združení regiónov (FOGAR).  Popri
skúsenostiach EÚ v oblasti politiky súdržnosti sa
konferencia bude zaoberať aj rôznymi modelmi rozvoja, spôsobmi
výmeny skúseností pri cezhraničnej spolupráci a
úlohe európskych regiónov pri podpore partnerstiev s
regiónmi z iných oblastí. 
Využívanie skúseností s európskou politikou
súdržnosti
Vo svojom prejave komisárka Hübnerová pripomenie
základné predpoklady politiky súdržnosti, ktorými
sú podpora hospodárskej a sociálnej súdržnosti
prostredníctvom znižovania rozdielov v úrovniach rozvoja medzi
členskými štátmi a regiónmi.  Aj keď sa táto
základná úloha politiky nemení, výzvy, ktorým
regióny Európy čelia, sa v priebehu času zmenili a
komisárka sa bude venovať tomu, ako sa politika EÚ vyvíjala,
aby dokázala zareagovať na nové skutočnosti a
poskytnúť strategickejšiu a účinnejšiu
odpoveď.
V prejave tiež zdôrazní, že nové výzvy ako
globalizácia, klimatické a demografické zmeny majú
výrazný „teritoriálny“ rozmer, ktorý si
vyžaduje konanie na miestnej a regionálnej úrovni. Komisárka
Hübnerová  tiež vyzdvihne kľúčové
úspechy politiky súdržnosti, ako aj niektoré poznatky a
skúsenosti získané pri implementácii jej politiky,
ktoré môžu byť užitočné pre mimoeurópske
krajiny. 
Súčasťou konferencie budú tri workshopy: Prvý
workshop nesie názov „Regionálne odpovede na globálne
výzvy“ a bude sa zameriavať na to, ako rôzne
systémy regionálnej správy prispievajú k rozvojovým
programom, v rámci EÚ aj mimo nej. Druhý s názvom
„Úloha regionálnej spolupráce v globalizovanom 
svete“ sa bude venovať rastúcemu zaangažovaniu
regiónov Európy do rozvoja miest a regiónov v ostatných
častiach sveta a jeho účastníci preskúmajú, ako
môžu regionálne siete prispieť k rozvoju a
udržateľnosti. Základným cieľom posledného
workshopu, nazvaného „Regionálne nerovnosti v
rozvíjajúcich sa krajinách“, je preskúmať
škálu nerovností v rozličných častiach sveta a
posúdiť či tzv. geografický prístup, ktorý sa
uplatňuje v rámci politiky súdržnosti EÚ, je
najúčinnejším prostriedkom riešenia takýchto
nerovností. 
Poznámky pre tlač
Európska únia podpísala bilaterálne dohody s
Čínou, Ruskom a Brazíliou s cieľom posilniť
spoluprácu v oblasti regionálnej politiky a v blízkej
budúcnosti podpíše podobnú dohodu s Ukrajinou.  Medzi
spoločné záujmy patria nástroje na podporu inovačne
orientovaného regionálneho rozvoja, klasifikácia a definícia
regiónov a územné plánovanie. 
Európsky parlament okrem toho nedávno odsúhlasil financovanie
(2 milióny EUR) pilotného projektu na podporu politiky
súdržnosti v celosvetovom meradle. 
Viac informácií o konferencii nájdete na: 
http://ec.europa.eu/regional_policy/conferences/globalreggov/index_en.htmViac informácií o medzinárodných vzťahoch v
rámci politiky súdržnosti EÚ nájdete na: 
http://ec.europa.eu/regional_policy/international/index_en.htm
