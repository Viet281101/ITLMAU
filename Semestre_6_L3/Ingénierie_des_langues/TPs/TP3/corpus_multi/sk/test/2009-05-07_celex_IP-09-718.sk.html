IP/09/718
V Bruseli 7. mája 2009Samit EÚ o zamestnanosti priniesol
dohodu o spôsoboch riešenia rastúcej nezamestnanostiV Prahe sa dnes uskutočnil osobitný samit
EÚ venovaný riešeniu vplyvu hospodárskej
krízy na pracovné miesta v Európe.
Predsednícka trojka (česká, švédska a španielska
vláda) sa pripojila k Európskej komisii, zamestnávateľom a
odborovým zväzom, aby sa s nimi podelila o najlepšie
nápady, ako pomôcť občanom udržať si prácu
a ako im pomôcť nájsť nové zamestnanie. Samit
určil desať opatrení na boj s nezamestnanosťou
a tvorbu nových pracovných miest. Komisia nadviaže na
diskusie tohto samitu pri formulovaní svojich návrhov pre zasadnutie
Európskej rady 18. - 19. júna. 
Predseda Barroso povedal: „Dnešný samit EÚ o
zamestnanosti je dôležitým krokom k vyššiemu
počtu lepšie koordinovaných opatrení v oblasti
zamestnanosti.  Nemôžeme zabrániť tomu, aby táto
kríza nespôsobovala nezamestnanosť.  Ak však budeme
konať hneď, môžeme znížiť straty
pracovných miest a pomôcť miliónom ľudí
nájsť novú a lepšiu prácu.  Okamžite
konať zároveň znamená pripravovať cestu pre
udržateľné oživenie. Opatrenia EÚ v oblasti
zamestnanosti sa dnešným samitom nezačínajú ani
nekončia. Dnešným samitom však hovoríme našim
občanom, že chceme, aby sa ich zamestnanosť stala cieľom
číslo jeden v Európe.  Vyzývam všetky členské
štáty, aby sa zaviazali spolupracovať na zvýšení
úsilia v oblasti zamestnanosti.“ 
„Našou prvou prioritou v tejto kríze sú ľudia
– pomôcť im udržať si prácu a čo
najskôr zamestnať tých, ktorí o svoju prácu
prišli. Musíme použiť všetky prostriedky, ktoré
máme k dispozícii, aby sme obmedzili vplyv krízy na reálnu
ekonomiku a osobitne na ľudí a ich živobytie“, povedal
Vladimír Špidla, komisár EÚ pre zamestnanosť.  
„Tento samit je dôležitým krokom pri určení
toho, ako najlepšie riešiť nezamestnanosť a vytvoriť
nové pracovné miesta.  Naša stratégia sa musí
zakladať na silnom sociálnom dialógu, spolupráci a
vytváraní synergie medzi sociálnymi a hospodárskymi
politikami.  Kompromis medzi hlavnými sociálnymi hodnotami
a konkurencieschopným vnútorným trhom neexistuje.“Medzi účastníkmi samitu bol široký konsenzus,
pokiaľ ide o budúcnosť. Hlavné posolstvá, na
ktorých sa účastníci dohodli, zdôrazňujú,
že budúce opatrenia týkajúce sa zamestnanosti by sa mali
riadiť viacerými zásadami a ich cieľom by malo byť
zachovanie zamestnanosti a tvorba pracovných miest; zlepšenie
prístupu k zamestnaniu predovšetkým pre mladých
a zdokonaľovanie pracovných zručností,
väčšie zohľadnenie potrieb pracovného trhu a podpora
mobility.  Navrhuje sa desať konkrétnych opatrení, ktoré sa
venujú krátkodobým aj dlhodobým výzvam a ktoré by
sa mali vykonať na vnútroštátnej a európskej
úrovni spolu so sociálnymi partnermi:1. Pomôcť možno čo najväčšiemu počtu
ľudí udržať si prácu, pričom dočasná
úprava pracovných hodín bude kombinovaná
s rekvalifikáciou a podporená verejnými zdrojmi
(vrátane Európskeho sociálneho fondu). 
2. Podporovať podnikanie a tvorbu pracovných miest,
napríklad znížením nemzdových nákladov práce
a flexiistotou; 
3. Zlepšiť efektivitu vnútroštátnych služieb
zamestnanosti poskytovaním intenzívneho poradenstva, odbornej
prípravy a hľadania práce v prvých týždňoch
po strate zamestnania, predovšetkým v prípade mladých
nezamestnaných. 
4. Výrazne zvýšiť ponuku v oblasti
vysokokvalitného učňovského vzdelávania
a stáží do konca roka 2009. 
5. Podporovať otvorenejšie trhy práce zaistením stimulov
k práci, účinných a aktívnych politík
trhu práce a modernizáciou systémov sociálnej ochrany,
ktoré tiež vedú k lepšej integrácii
znevýhodnených skupín vrátane ľudí so
zdravotným postihnutím, nízkokvalifikovaných
pracovníkov a prisťahovalcov. 
6. Zvyšovať zručnosti na všetkých úrovniach
prostredníctvom celoživotného vzdelávania, najmä
poskytnúť všetkým absolventom zručnosti potrebné
na zisk zamestnania. 
7. Využiť pracovnú mobilitu tak, aby čo najlepšie
zodpovedala pracovnej ponuke a dopytu. 
8. Identifikovať pracovné príležitosti a požiadavky
na zručnosti a zlepšiť prognózovanie potrieb
zručností tak, aby bola ponuka v oblasti odbornej prípravy
primeraná.     
9. Pomáhať nezamestnaným a mladým ľuďom pri
začatí ich vlastného podnikania, napr. poskytnutím odbornej
prípravy zameranej na podnikanie a počiatočného
kapitálu, alebo znížením, či odstránením
zdanenia začínajúcich podnikov. 
10. Predvídať a riadiť reštrukturalizáciu
prostredníctvom vzájomného vzdelávania a výmeny
osvedčených postupov. Na samite sa diskutovalo aj
o tom, ako by bolo možné najúčinnejšie 
skombinovať opatrenia na vnútroštátnej a európskej
úrovni a ako najlepšie využiť nástroje a zdroje
EÚ ako napr. Európsky sociálny fond a Európsky fond na
prispôsobenie sa globalizácii. Obidva fondy sa nedávno
zrevidovali, aby sa maximalizovala ich účinnosť v časoch
krízy. 
Európska komisia v rámci príprav na samit zorganizovala
viacero seminárov so súčasnými a budúcimi
predsedníctvami EÚ (ktoré sa uskutočnili v Madride
15. apríla, v Štokholme 20. apríla a v Prahe 27.
apríla).  Okrem toho sa v Európskom parlamente v Bruseli
uskutočnila 5. mája osobitná diskusia.  Vďaka tomuto
konzultačnému procesu sú k dispozícii názory z
najširšej možnej škály zúčastnených
strán vrátane sociálnych partnerov na všetkých
úrovniach, zástupcov z rôznych inštitúcií EÚ,
členských štátov, verejných služieb zamestnanosti,
akademickej obce a občianskej spoločnosti.  
Ďalšie informácie 
Hlavné posolstvá zo samitu o zamestnanosti
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops 
http://ec.europa.eu/social/BlobServlet?docId=2623&amp;langId=enMEMO/09/223
o samite o zamestnanosti 
Webová stránka predsedu Barrosa o kríze: 
http://ec.europa.eu/commission_barroso/president/focus/credit_crunch/index_en.htmWebová
stránka GR pre zamestnanosť / komisára Špidlu
o sociálnych vplyvoch krízy: 
http://ec.europa.eu/social/main.jsp?langId=en&amp;catId=736Infoklip: I-061271
Hospodársky pokles: zamestnanosť:
IP/09/703:
Cesta k oživeniu:  Kohézna politika pomôže Európe
dostať sa z krízy, tvrdia komisári Hübnerová a
Špidla: 
MEMO/09/221:
Revízia Európskeho fondu na prispôsobenie sa globalizácii
(EGF):
