IP/09/554
Briuselis, 2009 m. balandžio 8 d.Valstybės pagalba. Naujausioje
Valstybės pagalbos rezultatų suvestinėje – valstybių
narių kovos su ekonomikos krize veiksmų
apžvalga
(taip pat žr. MEMO/09/160)Europos Komisijos neseniai išleistame
specialiame Valstybės pagalbos rezultatų suvestinės leidime
daugiausiai dėmesio skiriama dabartinės finansų ir ekonomikos
krizės sąlygomis valstybių narių priimtoms ir Komisijoms
peržiūrėtoms ir suderintoms priemonėms. Siekdamos
užtikrinti finansų stabilumą valstybės narės
sukūrė finansų sektoriui skirtas garantijų sistemas, taip
pat apsaugos nuo rizikos ir kapitalo atkūrimo priemones, kurių bendra
vertė iki 3 000 mlrd. EUR. Trimis naujais
Komisijos komunikatais sukurta aiški sistema: numatytos sąlygos,
kuriomis galima imtis šių precedento neturinčių
priemonių užtikrinant bendrosios rinkos vientisumą ir
išvengiant valstybių narių žalingų varžybų
subsidijų srityje. Be to, 2008 m. gruodžio mėn. priimta
Laikinoji valstybės pagalbos priemonių sistema – valstybėms
narėms nurodyta, kaip geriausia paremti bendroves ir išsaugoti darbo
vietas realios ekonomikos sąlygomis pernelyg nepakenkiant
konkurencijai.
Už konkurenciją atsakinga Komisijos narė Neelie Kroes
pažymėjo: „Per pastaruosius šešis mėnesius
paaiškėjo, kad visoje Europoje koordinuotai sprendžiant
ekonomikos krizės problemas itin svarbi valstybės pagalbos
kontrolė. Akivaizdu, kad ES praktiškai išmėgintos
valstybės pagalbos taisyklės padėjo spręsti problemas.
Mūsų intervencija ir – kartais griežtos –
sąlygos padėjo valstybėms narėms nepakliūti į
protekcionizmo pinkles, neleido joms perduoti savo problemų kitoms
valstybėms narėms ir suteikė galimybę išvengti
finansų sektoriaus žlugimo. Šiuo metu finansų sektorius
atsakingas už skolų sumažinimą ir
restruktūrizavimą, kad būtų užtikrinta gyvybinga
ateitis.“
Finansų krizė
Valstybių narių ir Komisijos koordinuoti veiksmai suteikė
galimybę sparčiai įgyvendinti tinkamas paramos schemas ir ad
hoc priemones, kad su finansų krize būtų kovojama pernelyg
nepakenkiant konkurencijai. Nuo 2008 m. rugsėjo mėn. Komisija
priėmė daugiau negu 50 sprendimų, daugelį jų –
itin sparčiai. Tai padėjo išlaikyti finansų stabilumą
ir atkurti pasitikėjimą finansų sektoriumi bei visa ekonomika
išsaugant paskatas tinkamai rizikuoti ir konkuruoti ateityje.
Valstybės pagalbos kontrolė buvo itin reikšminga siekiant
išvengti varžybų subsidijų srityje ir užtikrinant
vienodas sąlygas bendrovėms bendrojoje rinkoje. Ji taip pat
padėjo apsaugoti be valstybės pagalbos sugebančių veikti
tvirtų finansinių institucijų interesus.
Iš
specialaus rezultatų suvestinės leidimo matyti, kad didžiausia
bendra iki šiol Komisijos patvirtintų kovos su krize priemonių,
kuriomis siekiama paremti finansines institucijas, vertė – apie
3 000 mlrd. EUR. Šį skaičių sudaro
didžiausios bendros sumos, numatytos skirti garantijų sistemai (iki
2 300 mlrd. EUR), kapitalo atkūrimo schemoms (beveik
300 mlrd. EUR) ir pavienių bankų ir finansinių
institucijų ad hoc sanavimo bei restruktūrizavimo
priemonėms (apie 400 mlrd. EUR). Reali valstybės pagalba bus
gerokai mažesnė, pirmiausia todėl, kad valstybės
garantijų pagalbos elementas sudaro tik mažą dalį
garantijomis užtikrintų sumų. Realios biudžeto išlaidos
susidaro, tik kai valstybės garantija panaudojama.
Nuo 2008 m. spalio pradžios Komisija siekė padėti kovoti
su finansų krize sukurdama aiškią politinę sistemą.
2008 m. spalio mėn. – 2009 m. vasario mėn.
glaudžiai bendradarbiaudama su valstybėmis narėmis Komisija
priėmė tris komunikatus: 2008 m. spalio 13 d.
„Bankų komunikatą“ (žr. IP/08/1495),
2008 m. gruodžio 5 d. „Kapitalo atkūrimo
komunikatą“ (žr. IP/08/1901)
ir 2009 m. vasario 25 d. „Sumažėjusios vertės
turto komunikatą“ (žr. IP/09/322).
Reali ekonomika
Baigiantis
2008 m. finansų krizė paveikė realią ekonomiką.
Atsižvelgdama į bendrovių sunkumus gauti kreditus, Komisija
2008 m. gruodžio 17 d. priėmė Laikinąją
sistemą (žr. IP/08/1993),
pagal kurią valstybėms narėms numatė suteikti papildomų
kovos su kreditų suvaržymo poveikiu realiai ekonomikai priemonių.
Iki šiol Komisija patvirtino maždaug 25 valstybines bendrovių ir
darbo vietų stabilizavimo realios ekonomikos sąlygomis priemones
10-yje valstybių narių.
Rezultatų suvestinę kartu su visų valstybių narių
išsamiomis statistinėmis lentelėmis ir rodikliais galima rasti
Komisijos „Europa“ svetainėje adresu
http://ec.europa.eu/competition/state_aid/studies_reports/studies_reports.html
dalyje „Scoreboard, reports and studies“ („Rezultatų
suvestinė, ataskaitos ir tyrimai“).
Patvirtinta valstybių narių intervencija –
valstybės pagalba,susijusi su ekonomikos ir finansų
krize(padėtis 2009 m. kovo 31 d.)Valstybė narėGarantijos schemosKapitalo atkūrimo schemosKelių priemonių schemosKitos priemonėsAd hoc intervencija pastaruoju metuRealios ekonomikos priemonėsAirijaxxAustrijaxxBelgijaxxBulgarijaČekijaDanijaxxEstijaGraikijaxIspanijaxxxItalijaxxJungtinė KaralystėxxxKiprasLatvijaxxxLenkijaLietuvaLiuksemburgasxxMaltaNyderlandaixxPortugalijaxxxPrancūzijaxxxxRumunijaSlovakijaSlovėnijaxxSuomijaxxŠvedijaxxxVengrijaxxVokietijaxxx2009 m.
pavasario Valstybės pagalbos rezultatų suvestinės papildomose
lentelėse pateikiama išsamesnė informacija, įskaitant
internetines ir kitas nuorodas į sprendimus dėl valstybės
pagalbos. Kovojant su finansų ir ekonomikos krize priimtų
nacionalinių priemonių apžvalga pateikiama MEMO/09/111.
