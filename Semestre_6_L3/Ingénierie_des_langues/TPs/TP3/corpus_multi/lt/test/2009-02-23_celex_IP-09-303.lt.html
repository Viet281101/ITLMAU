IP/09/303
Briuselis, 2009 m. vasario 23 d.Komisijos dėmesio centre –
nelaimių prevencija ir jų rizikos ES ir kitose šalyse
mažinimasŠiandien Europos Komisija priėmė du
komunikatus dėl nelaimių: Bendrijos stichinių ir
žmogaus sukeltų nelaimių prevencija ir Nelaimių rizikos
mažinimo besivystančiose šalyse ES paramos strategija. Vieną
paketą sudarantys priimtieji komunikatai yra pirmas bandymas šiuos
klausimus spręsti strategiškai, ypač atsižvelgiant į
tai, kad dėl klimato kaitos nelaimių grėsmė yra
išaugusi. Bendrijos lygmens priemonių siūloma imtis tose srityse,
kuriose bendra strategija yra veiksmingesnė už valstybių
narių nacionalines strategijas, pavyzdžiui, bendrai kurti
žinių bazę, susieti nelaimių valdymo ciklo dalyvius ir
šios srities politiką, didinti jau esamų Bendrijos nelaimių
prevencijos priemonių veiksmingumą. Be to, Komisija rengia ES pagalbos
besivystančioms šalims strategiją, kuria norima didelės
rizikos šalims padėti mažinti stichinių nelaimių
poveikį. Abiem komunikatais prisidedama prie pasaulinėje nelaimių
mažinimo konferencijoje priimtos Hiogo 2005–2015 m. veiksmų
programos įgyvendinimo. 
Už aplinką atsakingas Komisijos narys Stavras Dimas sakė:
„Stichinių nelaimių grėsmė ES valstybėms
narėms didėja. Prognozuojama, kad dėl klimato kaitos
artimiausioje ateityje jos bus tik didesnės ir dažnesnės. Turime
kuo geriau pasiruošti ir visomis įmanomomis priemonėmis
mažinti jų poveikį. Šis komunikatas yra svarbus
žingsnis, kuriuo pradedamas ilgalaikis Bendrijos šios srities
veiksmų procesas.
Pasak už vystymąsi ir humanitarinę pagalbą atsakingo
Komisijos nario Louis‘o Michelio: „Cunamiai ar uraganai viską
niokoja ir griauna neturtingų žmonių gyvenimą visuose
pasaulio kampeliuose. Žinome, kad prevencija geriau už gydymą.
Taigi investicijos į rizikos mažinimą, kol nelaimė dar
neištiko, atsiperka su kaupu, palyginti su humanitarine pagalba, teikiama
nelaimės ištiktiesiems. Taip pat žinome, kad dėl klimato
kaitos situacija tik blogės, todėl veikti reikia jau dabar. Manau, kad
nelaimių rizikos mažinimas padės išgelbėti
žmonių ir bus pagrindinis ginklas kovojant su skurdu visame
pasaulyje.“ 
ES lygmeniu vykdoma prevencija  naudingesnė
Komunikate dėl prevencijos nurodomos kelios sritys, kuriose ES lygmens
veiksmai būtų naudingesni. Tarp jų –  turimos informacijos
ir geriausios praktikos pavyzdžių Bendrijos aprašo sudarymas,
pavojaus ir rizikos planavimo gairių rengimas, viso nelaimių valdymo
ciklo dalyvių susiejimas su šios srities politika organizuojant
daugiau mokymų ir geriau juos informuojant, galimybių naudotis
išankstinio perspėjimo sistemomis gerinimas ir tikslingesnis Bendrijos
lėšų paskirstymas.
Nelaimių rizikos mažinimas –  būtinybė siekiant
darniai mažinti skurdą
Komunikate dėl nelaimių rizikos mažinimo nustatomi tokie
prioritetiniai veiksmai:gerinti politinį dialogą su besivystančiomis šalimis;nelaimių rizikos mažinimą, įskaitant ES paramą
nacionalinėms investicijoms į rizikos mažinimą,
įtraukti tiek į ES, tiek ir į besivystančių
šalių politiką ir veiklą;
parengti regioninius veiksmų planus, pradedant nuo Karibų
jūros regiono plano; tokiuose veiksmų planuose būtų
numatyta, pavyzdžiui, remti informavimo kampanijas.Visus
planuojamus veiksmus ES konkrečiai išdėstys 2009 m.
birželio mėn. numatomame parengti įgyvendinimo plane.
Bendroji informacija
2008 m. kovo mėn. Komisija priėmė komunikatą
dėl ES pajėgumo reaguoti į nelaimes didinimo
(COM (2008) 130). Jame numatoma kompleksinė strategija, apimanti
visus nelaimių etapus (prevenciją, pasiruošimą,
greitąjį reagavimą, atkuriamuosius darbus), visas nelaimių
rūšis (ES ir kitose šalyse, stichines ir žmogaus sukeltas)
ir visas ES priemones bei institucijų veiklos koordinavimą. Specialus
komunikato priedas skirtas miškų gaisrams. Komunikate paskelbti du
pasiūlymai, susiję su prevencija ir su nelaimiu rizikos mažinimo
besivystančiose šalyse ES paramos strategija. Be to, ir Europos
Parlamentas, ir Taryba yra paraginę nedelsiant imtis nelaimių
prevencijos priemonių.
Apskaičiuota, kad nelaimės Europai kainuoja 15 mlrd.
eurų.
Labiausiai nuo nelaimių kenčia besivystančios šalys, nes
jos yra pačios pažeidžiamiausios ir mažiausiai pajėgios
likviduoti nelaimių padarinius. Dėl ištinkančių
nelaimių sunkiau siekti JT Tūkstantmečio vystymosi tikslų
(TVT) ir apskritai yra rizika, kad jie gali būti nepasiekti. Du iš
šių aštuonių TVT tikslų – iki 2015 m. perpus
sumažinti žmonių, per dieną pragyvenimui turinčių
mažiau kaip 1 JAV dolerį, skaičių ir iki 2015 m.
sudaryti sąlygas visiems vaikams gauti pradinį išsilavinimą
(http://www.un.org/millenniumgoals
).
2005 m. Hiogo veiksmų programoje (tarptautiniame susitarime
dėl nelaimių rizikos mažinimo) numatyta, kad šalys turi
spręsti šį klausimą bendrai. 
http://www.unisdr.org/eng/hfa/hfa.htm
Daugiau informacijos
Komunikatai skelbiami internete
Komunikatas dėl prevencijos – svetainėje
http://ec.europa.eu/environment/civil/index.htm
Komunikatas dėl nelaimių rizikos mažinimo –
svetainėje
http://ec.europa.eu/development/policies/9interventionareas/environment_en.cfm
