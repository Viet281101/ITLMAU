IP/09/354
Briuselis, 2009 m. kovo 5 d.Vartotojų reikalai. Pirkimas
internetu Europos Sąjungoje populiarėja, tačiau jo
plėtrą stabdo tarptautinės prekybos kliūtysŠiandien už vartotojų reikalus
atsakingos Europos Komisijos narės Meglenos Kunevos visuomenei pateiktoje
naujoje ataskaitoje „Elektroninės prekybos kliūtys“
teigiama, kad pirkimas internetu Europos Sąjungoje populiarėja, bet
įspėjama, kad jo plėtrą stabdo tarptautinės prekybos
kliūtys. Šiandien paskelbtoje ataskaitoje pateikiama
išsami elektroninės prekybos visoje ES tendencijų analizė
– pagal šalis, dažniausius pirkinius ir kliūtis, kurių
kyla vartotojams ir e. prekyba užsiimančioms įmonėms.
2006–2008 m. ES vartotojų, internetu nusipirkusių bent
vieną prekę, padaugėjo nuo 27 % iki 33 %. Toks vidurkis
tiksliai neparodo didžiulio pirkimo internetu populiarumo Jungtinėje
Karalystėje, Prancūzijoje ir Vokietijoje – per pastaruosius
metus internetu pirko daugiau nei 50 % šių šalių
interneto naudotojų. Šiaurinėse Europos šalyse (Danijoje,
Švedijoje, Norvegijoje, Suomijoje ir Islandijoje) 2008 m. prekes ir
paslaugas internetu pirko 91 % interneto vartotojų. Sparčiai auga
Italijos ir Ispanijos rinkos. Nors nacionalinės rinkos auga greitai,
iš kitų šalių įmonių internetu perkama vis dar
labai mažai – vos 7 % 2008 m. (2006 m. šis
rodiklis buvo 6 %). Ataskaitoje pabrėžiama, kad ES
e. prekybos plėtotei kyla daugybė kliūčių –
kalbos, praktinių, reglamentavimo, pasitikėjimo ir kt.
Komisijos narė M. Kuneva sakė: „Internetas gali būti
labai naudingas vartotojams. Jis išplečia jiems prieinamą
rinką, leidžia rinktis iš daugiau tiekėjų ir apskritai
suteikia daugiau galimybių rinktis. Jis taip pat suteikia galimybę
palyginti nepaprastai daug produktų tiekėjų ir kainų.
Mažmeninė prekyba internetu neišvengiamai taps kasdieniu
reiškiniu. Jau dabar 150 mln. vartotojų perka prekes ir paslaugas
internetu, bet iš jų tik 30 mln. perka iš kitų
šalių įmonių. Privalome užtikrinti, kad interneto
naudojimas prekybai nebūtų nepagrįstai slopinamas dėl
nepanaikintų reglamentavimo kliūčių arba
neišspręstų vartotojų pasitikėjimo
problemų.“ 
Pagrindinės išvados 
1.	Elektroninės prekybos rezultatai yra geri 
Vartotojai paprastai yra patenkinti pirkimu internetu. Ypač dažnai
internetu perkamas prekes, pvz., IT produktus, pramogų ir laisvalaikio
prekes, įsigiję vartotojai vidutiniškai būna labiau
patenkinti nei apskritai mažmeninės prekybos parduotuvių
klientai.Vartotojai ypač patenkinti galimybe lyginti kainas, didesniu
pasirinkimu, produktų įperkamumu ir galimybe rinktis
tiekėją.
Vartotojai nepatenkinti dėl to, kad pateikiama neaiški informacija
apie produktus, be to, jiems nerimą kelia reklama, asmeninės
informacijos saugumas, pasitikėjimo klausimai ir galimybė
grąžinti prekes.2.	Internetas – neišsemtos
tarptautinės prekybos galimybėsTrečdalis ES gyventojų apsvarstytų galimybę įsigyti
prekę ar paslaugą internetu iš kitos valstybės narės
įmonės, jei prekė ar paslauga būtų pigesnė ar
geresnė. 
Trečdalis ES vartotojų teigia, kad pirktų prekes ir paslaugas
net jei tam reikėtų vartoti kitą kalbą.
Daugiakultūrėje Europoje kyla didesnio pasirinkimo ir didesnės
pasiūlos poreikis, nei gali užtikrinti vietos parduotuvės ar
pasauliniai prekių ženklai. 3.	Tarptautinės
prekybos internetu galimybės lieka neišnaudotos
2006–2008 m. ES internetu perkančių vartotojų
padaugėjo nuo 27 % iki 33 %, o tarptautinės
elektroninės prekybos mastas nekito. Šiuo metu iš kitų
šalių įmonių prekes ar paslaugas internetu perka tik
7 % vartotojų . Ir tokių vartotojų ne daugėja, o tik
mažėja. 
Pagrindinės kliūtysGeografinės kliūtys. Daugelis prekybininkų jau turi
susikūrę interneto svetaines, kuriose gali naršyti vartotojai
iš bet kokios pasaulio šalies. Tačiau atrodo, kad dauguma
mažmenininkų vis dar mano, kad vidaus rinką skaido
šalių sienos. Galimybės – neišmatuojamos, o iš
tikrųjų vartotojams atsisakoma parduoti prekes ar paslaugas, arba jie
siunčiami pas savo šalies prekybininkus.
Praktinės ir reglamentavimo kliūtysDaugumai prekiautojų ir vartotojų vis dar aktualios kalbos
kliūtys, tačiau jų svarbos pervertinti nereikėtų.
Pavyzdžiui, 60 % mažmenininkų jau yra pasirengę vykdyti
sandorius daugiau nei viena kalba.
Taip pat kyla logistikos problemų, susijusių su pašto ir
mokėjimo sistemų suderinamumu, ir interneto prieigos problemų,
pvz., plačiajuosčio ryšio skverbtis. 
Vartotojai ir įmonės vis dažniau kaip nepagrįstas nurodo
kliūtis, susijusias su reglamentavimu, pvz., su
vartotojų teise, PVM taisyklėmis, atrankiojo platinimo teisės
aktais, intelektinės nuosavybės apsauga, ES teisės aktų
dėl, pvz., atliekų tvarkymo, perkėlimu į nacionalinę
teisę.
Tam tikros kliūtys ypač mažina vartotojų
pasitikėjimą – visų pirma tai prekybininkų nenoras
teikti aiškios informacijos apie mokėjimą, pristatymą,
skundus, garantijas ir patenkinti prašymus grąžinti
sumokėtus pinigus (garantinis aptarnavimas). Susirūpinimą kelia
asmeninių duomenų saugumo klausimai. Vartotojai mano, kad sudarant
tarptautinės prekybos internetu sandorius sunkumų dar padaugėja.
Tolesni žingsniai
2009 m. rugsėjo mėn. Komisijos narė M. Kuneva pateiks
nepriklausomo „slapto pirkimo“ rezultatus, pagal kuriuos bus galima
nustatyti, kaip ir kur Europos Sąjungoje vartotojams trukdoma pirkti prekes
ar paslaugas internetu. Vykdydama Komisijos mažmeninės prekybos
sektoriaus stebėsenos strategiją 2008 m. rudenį Komisijos
narė M. Kuneva visos Komisijos mastu pradėjo elektroninės
prekybos kliūčių tyrimą. Galutinę mažmeninės
prekybos sektoriaus stebėsenos ataskaitą planuojama paskelbti 2009 m.
rudenį.
http://ec.europa.eu/consumers/strategy/docs/com_staff_wp2009_en.pdf
