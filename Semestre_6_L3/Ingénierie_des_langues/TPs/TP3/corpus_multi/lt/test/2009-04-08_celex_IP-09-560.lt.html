IP/09/560
Briuselis, 2009 m. balandis 8 d.Komisija atnaujino
oro susisiekimo bendrovių, kurioms draudžiama vykdyti veiklą
Europos oro erdvėje, sąrašąŠiandien Europos Komisija patvirtino
atnaujintą juodąjį oro susisiekimo bendrovių, kurioms
dėl saugos trūkumų draudžiama vykdyti skrydžius į
Europos Sąjungos valstybes, sąrašą. Komisija
uždraudė vykdyti veiklą šešioms Kazachstano oro
susisiekimo bendrovėms, vienai oro susisiekimo bendrovei, kuriai oro
vežėjo pažymėjimas išduotas Tailande, dar vienam
Ukrainos oro vežėjui ir visiems vežėjams, kuriems oro
vežėjo pažymėjimai išduoti Benine. 
„Siekdama užtikrinti, kad visi orlaiviai ir oro vežėjai
atitiktų tarptautinius oro susisiekimo saugos reikalavimus, Komisija
tęs aktyvų dialogą su visais aviacijos subjektais, –
teigė už transportą atsakingas Komisijos pirmininko pavaduotojas
Antonio Tajani. – Oro transporto keleiviai turi teisę jaustis saugiai
ir būti saugūs lėktuvui pakilus.“
Naujuoju sąrašu, skelbiamu Komisijos interneto
svetainėje[1],
pakeičiamas 2008 m. lapkričio mėn. sąrašas.
Atsižvelgdama į bendrą Skrydžių saugos komiteto
nuomonę, Komisija nusprendė atnaujinti sąrašą, jį
išplėsti ir dėl saugos trūkumų uždrausti vykdyti
veiklą šiems oro vežėjams:Kazachstano oro susisiekimo bendrovėms „Kokshetau“,
„ATMA Airlines“, „Berkut Air“, „East Wing“,
„Sayat Air“ ir „Starline KZ“, 
Tailando oro susisiekimo bendrovei „One Two Go“,
Ukrainos oro susisiekimo bendrovei „Motor Sich Airlines“,
dėl nepalankių Tarptautinės civilinės aviacijos
organizacijos (TCAO) atlikto audito rezultatų – visoms oro
susisiekimo bendrovėms, kurioms oro vežėjo pažymėjimai
išduoti Benino Respublikoje. Komisija pažymėjo, kad
Angola padarė tinkamą pažangą įgyvendindama saugos
būklės gerinimo priemones. Visų pirma, Komisija atkreipė
dėmesį į Angolos aviacijos institucijų parengtą
taisomųjų veiksmų, kurių buvo imtasi po Europos
ekspertų apsilankymo 2008 m. vasario mėn. ir po 2008 m. spalio
mėn. paskelbtos TCAO saugos audito atskaitos, įgyvendinimo
pažangos ataskaitą. 
2009 m. vasario mėn. Indonezijoje lankęsi Europos ekspertai
savo ataskaitoje nurodė, kad padaryta didelė pažanga. Komisija
toliau glaudžiai konsultuosis su aviacijos institucijomis, kad per
kitą Skrydžių saugos komiteto posėdį dar kartą
įvertintų saugos būklę.
Remiantis Komisijos sudarytu sąrašu nuo šios dienos
veiklą vykdyti draudžiama:Angolos, Benino, Pusiaujo Gvinėjos, Indonezijos, Kirgizijos
Respublikos, Liberijos, Siera Leonės, Svazilando, Kongo Demokratinės
Respublikos ir Gabono oro vežėjams, išskyrus „Gabon
Airines“ ir „Afrijet“, kurių keletui orlaivių
leidžiama vykdyti veiklą.
Šešiolikai pavienių oro vežėjų:
Afganistano „Ariana Afghan Airlines“, 
Kambodžos „Siem Reap Airways International“,
Korėjos Liaudies Demokratinės Respublikos „Air Koryo“,Kazachstano „Kokshetau“, „ATMA Airlines“,
„Berkut Air“, „East Wing“, „Sayat Air“ ir
„Starline KZ“,
Ruandos „Silverback Cargo Freighters“, 
Sudano „Air West“, 
Tailando „One Two Go“, 
Ukrainos „Motor Sich Airlines“, „Ukraine Cargo
Airways“, „Ukraine Mediterranean Airlines“ ir „Volare
Aviation“.
[1] http://ec.europa.eu/transport/air-ban/
