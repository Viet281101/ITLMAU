IP/09/ 1574  Briuselis, 2009 m. spalio 23 d. Naujas pilietinės visuomenės forumas daugiakalbystei skatinti  Šiandien Briuselyje vyksta steigiamasis naujo pilietinės visuomenės forumo, skirto daugiakalbystei skatinti, posėdis. Forumo tikslas – skatinti nuolatinį Komisijos ir pilietinės visuomenės dialogą įvairiais su daugiakalbyste susijusiais klausimais. Jo nariai – švietimo ir kultūros sektoriaus, žiniasklaidos ir kitų pilietinės visuomenės organizacijų, kaip antai „Club of Madrid“ ir „Yuste Foundation“, at stovai.  Skelbdamas forumo veiklos pradžią Komisijos narys Leonardas Orbanas sakė: „Siekiant socialinės sanglaudos ir norint įveikti integracijos kliūtis, kalbos yra itin svarbios.“ Daugiakalbystei skatinti skirtas pilietinės visuomenės forumas – tai forumas, kuriame žiniasklaidos, kultūros organizacijų ir neformaliojo mokymosi bei savišvietos sektorių atstovai galės dalytis patirtimi. Bus siekiama pradėti viešąsias diskusijas apie kuo platesnį įvairių kalbų vartojimą. Prioritetinės tikslinės grupės – mokyklą metę asmenys, profesinio rengimo centrų moksleiviai, vyresnio amžiaus piliečiai ir imigrantai.  Forume taip pat bus rengiami pasiūlymai, kuriuos nagrinės nacionalinės vyriausybės, – tai jų bendradarbiavimo, sprendžiant daugiakalbystės klausimus švietimo ir mokymo srityse, dalis.  Daugiakalbystei skirta internetinė verslo platforma  2009 m. rugsėjo 22 d. Komisija pradėjo panašų teminį forumą, skirtą įmonėms. Daugiakalbystei skirtos internetinės verslo platformos veikloje dalyvauja verslo bendruomenė,  socialiniai partneriai, prekybos organizacijos, prekybos rūmai, prekybos skatinimo organizacijos, mokyklos ir kitos mokymo įstaigos. Pagrindiniai faktai Europos Komisija gerai suvokia kalbų svarbą siekiant socialinės sanglaudos ir šalinant integracijos kliūtis. 2008 m. komunikatu dėl daugiakalbystės buvo raginama pradėti pilietinės visuomenės forumą daugiakalbystei ir kultūrų dialogui skatinti. 2009-ieji paskelbti Europos kūrybiškumo ir naujovių metais, tad Komisija siekia parodyti, kaip kalbiniai įgūdžiai gali padėti didinti visuomenės ir asmens gerovę. Forumo narių sąrašas  EEE-YFU –Youth For Understanding Federation of European Publishers  RECIT – Réseau européen des centres internationaux de traduction littéraire   ACT – Association of Commercial Television in Europe   Culturelink Network  Literature Across Frontiers   EFIL – European Federation for Intercultural Learning   CEATL – Conseil européen des associations de traducteurs littéraires   CMFE Community Media Forum Europe   Yuste – Fundación Academia Europea de Yuste  FUEV – Föderalistische Union Europäischer Volksgruppen EUROPEAN WRITERS’ COUNCIL  EAEA – European Association for the Education of Adults   CEPI – European Coordination of Independent Producers  European Theatre Convention  EBLUL – Eurolang Brussels  ECA – European Council of Artists   EPC – European Publishers Council  ALTE – European Projects Officer  EEU – Eŭropa Esperanto-Unio   Club of Madrid Brussels Office European Association for Terminology  The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA – International Step by Step Association   Mercator Network of Language Diversity Centres ECSWE – European Council For Steiner Waldorf Education EFNIL – European Federation of National Institutions for Language  Daugiau informacijos     IP/08/1340   :  Komisija siekia pasinaudoti visomis kalbų įvairovės galimybėmis (2008 09 18).  Kvietimas pareikšti susidomėjimą pilietinės visuomenės forumu, skirtu skatinti daugiakalbystę:     http://ec.europa.eu/education/languages/news/news3577_en.htm   . Europos Komisijos teminė svetainė „Visų kalbų įvairovės galimybių panaudojimas Europoje“:    http://ec.europa.eu/education/languages/news/news2853_en.htm   .   Daugiakalbystei skirta internetinė verslo platforma:    http://ec.europa.eu/education/languages/news/news3639_en.htm   .  Komisijos nario L. Orbano interneto svetainė:    http://ec.europa.eu/commission_barroso/orban/index_lt.htm   .
