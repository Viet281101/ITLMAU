IP/09/718
Briuselis, 2009 m. gegužės 7 d.ES aukščiausio lygio susitikime
užimtumo klausimais susitarta dėl didėjančio nedarbo
problemos sprendimo būdųŠiandien Prahoje vyko specialus
aukščiausio lygio susitikimas, skirtas ekonominės krizės
poveikio užimtumui Europoje problemai.
Pirmininkaujančių šalių trejeto (Čekijos, Švedijos
ir Ispanijos) vyriausybės drauge su Europos Komisija, darbdaviais ir
profesinėmis sąjungomis siūlė geriausias idėjas, kaip
žmonės galėtų išsaugoti darbo vietas ar susirasti
naują darbą. Susitikime nustatyta dešimt veiksmų, kuriais
bus siekiama mažinti nedarbą ir kurti naujas darbo vietas. Komisija,
rengdama pranešimą birželio 18–19 d. vyksiančiam
Europos Vadovų Tarybos susitikimui, vadovausis šiame susitikime
vykusių diskusijų išvadomis.
Komisijos Pirmininkas J. M. Barroso teigė:
„Šiandienos ES aukščiausio lygio susitikimas užimtumo
klausimais yra svarbus žingsnis aktyviau imantis labiau koordinuotų
veiksmų, susijusių su užimtumu. Negalime užkirsti kelio
nedarbui, kurį sukelia krizė. Tačiau imdamiesi skubių
veiksmų galime sumažinti darbo vietų praradimą ir
padėti milijonams žmonių surasti naujas, geresnes darbo vietas.
Imdamiesi veiksmų dabar sudarome tvaraus atkūrimo sąlygas.
Šiandienos susitikimas nėra ES veiksmų užimtumo srityje
pradžia arba pabaiga. Šiuo susitikimu mes patvirtiname
piliečiams, jog siekiame, kad jų užimtumas taptų svarbiausiu
Europos tikslu. Raginu visas valstybes nares imtis bendrų veiksmų ir
sparčiau spręsti užimtumo problemas.“
„Krizės metu svarbiausias mūsų prioritetas yra
žmonės –  siekiame išsaugoti darbo vietas ir padėti
žmonėms kuo greičiau susirasti naują darbą. Turime
naudotis visomis turimomis priemonėmis, kad sumažintume krizės
poveikį realiajai ekonomikai, ypač žmonėms ir jų
pragyvenimo šaltiniui“, – teigė už užimtumą
atsakingas ES Komisijos narys Vladimiras Špidla. 
„Šis susitikimas buvo svarbus geriausių nedarbo mažinimo
ir naujų darbo vietų kūrimo būdų nustatymo
žingsnis. Mūsų strategija turi būti grindžiama stipriu
socialiniu bendradarbiavimu ir socialinės bei ekonominės politikos
sinergijos kūrimu. Negalima siekti konkurencingos vidaus rinkos
pagrindinių socialinių vertybių sąskaita.“
Susitikimo dalyviai vieningai sutarė dėl būsimų
veiksmų. Sutartose išvadose pabrėžiama, kad būsimi
veiksmai užimtumo srityje turėtų būti grindžiami
keliais principais ir jų tikslas turėtų būti išsaugoti
esamą užimtumo lygį ir kurti naujas darbo vietas; sudaryti
geresnes galimybes (ypač jaunimui) įsidarbinti ir gerinti
įgūdžius, atitikti darbo rinkos poreikius ir skatinti
judumą. Siūloma dešimt konkrečių veiksmų trumpo ir
ilgo laikotarpio problemoms spręsti, kurie turėtų būti
įgyvendinami nacionaliniu ir Europos lygmenimis bendradarbiaujant su
socialiniais partneriais:1. Siekti, kad kuo daugiau žmonių išsaugotų darbo
vietas, laikinai koreguojant darbo valandų skaičių ir
perkvalifikuojant bei skiriant viešąjį finansavimą
(įskaitant Europos socialinio fondo lėšas).
2. Skatinti verslumą ir darbo vietų kūrimą, pvz.,
sumažinant kitas nei darbo užmokesčio sąnaudas ir
užtikrinant darbo rinkos lankstumo bei užimtumo garantijų
pusiausvyrą.
3. Didinti nacionalinių įdarbinimo tarnybų veiksmingumą,
teikiant intensyvias konsultavimo, mokymo ir darbo paieškos paslaugas
pirmosiomis nedarbo savaitėmis (ypač bedarbiams jaunuoliams).
4. Iki 2009 m. pabaigos gerokai padidinti aukštos kokybės
gamybinės praktikos ir stažuočių skaičių.
5. Skatinti didesnę darbo rinkos įtrauktį, didinant paskatas
dirbti, taikant veiksmingą ir aktyvią darbo rinkos politiką bei
modernizuojant socialinės apsaugos sistemas, kurias taikant geriau
integruojamos mažesnes galimybes turinčių asmenų
grupės, įskaitant neįgaliuosius, žemos kvalifikacijos ir
trečiųjų šalių piliečius.
6. Gerinti įgūdžius visuose mokymosi visą gyvenimą
etapuose, ypač suteikiant mokyklą paliekantiems asmenims darbui
ieškoti reikalingų įgūdžių.  
7. Pasinaudoti darbo jėgos judumu siekiant kuo geriau suderinti darbo
paklausą ir pasiūlą.
8. Nustatyti darbo galimybes ir reikiamus įgūdžius bei geriau
numatyti įgūdžių poreikį, siekiant pasiūlyti
tinkamas mokymo programas.
9. Padėti bedarbiams ir jaunimui kurti savo verslą, pvz.,
siūlant verslo rėmimo mokymo programas ir suteikiant pradinį
kapitalą arba sumažinant ar panaikinant mokesčius neseniai
susikūrusioms įmonėms.
10. Numatyti ir valdyti restruktūrizavimą taikant tarpusavio
mokymosi ir keitimosi gerąja patirtimi metodus.Susitikime taip
pat diskutuota, kaip nacionalinio lygmens ir Europos lygmens veiksmai
galėtų būti derinami siekiant geriausio rezultato ir kaip
geriausiai pasinaudoti ES priemonėmis ir ištekliais, kaip antai
Europos socialinio fondo ir  Europos prisitaikymo prie globalizacijos
padarinių fondo lėšomis. Abu fondai buvo neseniai
peržiūrėti, siekiant padidinti jų veiksmingumą
krizės laikotarpiu. 
Rengdamasi susitikimui Europos Komisija suorganizavo keletą
praktinių seminarų, kuriuose dalyvavo ES pirmininkaujančios
šalies ir pirmininkavimą perimsiančių šalių
atstovai (seminarai surengti balandžio 15 d. Madride, balandžio
20 d. Stokholme ir balandžio 27 d. Prahoje). Be to,
gegužės 5 d. Europos Parlamentas Briuselyje surengė
specialias diskusijas. Šiose konsultacijose tartasi su kiek įmanoma
daugiau skirtingų suinteresuotųjų šalių, įskaitant
įvairių lygių socialinių partnerių, įvairių
ES institucijų, valstybių narių, viešųjų
įdarbinimo tarnybų, akademinės visuomenės ir pilietinės
visuomenės atstovų. 
Daugiau informacijos galima rasti 
Su aukščiausio lygio susitikimu užimtumo klausimais
susiję dokumentai:
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops 
http://ec.europa.eu/social/BlobServlet?docId=2623&amp;langId=enMEMO/09/223
Pranešimas apie aukščiausio lygio susitikimą užimtumo
klausimais
Komisijos Pirmininko J. M. Barroso tinklalapis, skirtas krizei:
http://ec.europa.eu/commission_barroso/president/focus/credit_crunch/index_en.htmUžimtumo generalinio direktorato ir Komisijos nario V. Špidlos
svetainė, skirta socialiniam krizės poveikiui:
http://ec.europa.eu/social/main.jsp?langId=en&amp;catId=736Informacinis vaizdo klipas: I-061271
Ekonominis nuosmukis: Užimtumas: 
IP/09/703:
Atkūrimo kelias: Sanglaudos politika padės Europai atsigauti po
krizės, teigia Komisijos nariai D. Hübner ir V. Špidla: 
MEMO/09/221:
Europos prisitaikymo prie globalizacijos padarinių fondo
peržiūra:
