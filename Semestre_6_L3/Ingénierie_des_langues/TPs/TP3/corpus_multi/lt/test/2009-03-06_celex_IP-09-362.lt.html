IP/09/362
Briuselis, 2009 m. kovo 6 d.Po 23 oficialiąsias kalbas
turinčios europos sąjunga ir Indija pasirašo bendrą
daugiakalbystės deklaracijąŠiandien Leonardas Orbanas ir Indijos
vyriausybei atstovaujanti valstybės ministrė Daggubati Purandeshwari
pasirašys bendrą daugiakalbystės deklaraciją. Šia
deklaracija Europos Komisija ir Indijos vyriausybė siekia glaudesnio
bendradarbiavimo ir dialogo esminiais klausimais – kalbų
įvairovės ir kultūrų dialogo, kalbų mokėjimo
poveikio galimybėms įsidarbinti, verslo konkurencingumui
ir socialinei sanglaudai, kalbų mokymosi visą gyvenimą,
naujų kalbų mokymosi metodų ir terminologijos.
„Indija turi unikalios patirties, kaip tvarkytis kalbų
įvairovės sąlygomis. Esu tikras, kad ES ir Indija šiais
klausimas gali daug ko pasimokyti viena iš kitos“, –
sakė už daugiakalbystę atsakingas Europos Komisijos narys
L. Orbanas.
Bendra deklaracija priimama vykdant 2008 m. rugsėjo 29 d.
Marselyje vykusiame ES ir Indijos vadovų susitikime išsakytą
abiejų šalių įsipareigojimą plėtoti
bendradarbiavimą ir remti kalbas, kultūrų dialogą ir
daugiakalbystę. 
Pirmasis šio
bendradarbiavimo žingsnis buvo 2008 m. gruodžio mėn. Indijos
sostinėje Naujajame Delyje vykusi konferencija „Daugiakalbystė
ir kultūrų dialogas globalizacijos sąlygomis“. Ši
konferencija surengta minint 2008-uosius – Europos kultūrų
dialogo metus. Konferenciją organizavo Europos Komisija, Europos
Sąjungai pirmininkavusios Prancūzijos Respublikos ambasada, Indijos
nacionalinė žinių komisija ir Europos Sąjungos
šalių nacionalinių kultūros institutų sąjunga
(„EUNIC-India Cluster“). Delio universitetas maloniai sutiko skirti
konferencijai reikiamas patalpas (daugiau informacijos apie konferenciją http://ec.europa.eu/education/languages/news/news3134_en.htm).Indijoje yra apie 1,1 mlrd. gyventojų. Dėl jos unikalios
etninės, socialinės, kultūrinės ir religinės
įvairovės neišvengiama ir kalbų įvairovė.
2001 m. visuotinio gyventojų surašymo duomenimis, 29 kalbas kaip
gimtąsias vartoja po daugiau nei milijoną gyventojų, 122 –
po ne mažiau nei 10 000 gyventojų, o dar 234 kalbos vartojamos
mažesnių grupių. Pagal Indijos Konstituciją oficialioji
Sąjungos kalba yra hindi kalba. Oficialiems reikalams galima vartoti ir
anglų kalbą, o iš viso šalyje yra 22 oficialiosios
regionų kalbos. Ši kalbų įvairovė visada buvo Indijos
istorijos dalis ir šalyje laikoma savaime suprantamu dalyku. 
Dėl panašių daugiakalbystės sąlygų Indija gali
tapti ypač svarbia Europos Sąjungos partnere. Pasirašiusios
Bendrąją deklaraciją abi šalys galės reguliariai
aptarti susijusius klausimus ir dalytis gerąja patirtimi.
