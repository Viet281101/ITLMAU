IP/09/232
Briuselis, 2009 m. vasario 10 d.
[Graphic in PDF & Word format]Socialiniai tinklai. Komisija
tarpininkauja sudarant didžiųjų interneto bendrovių
susitarimąSeptyniolika didžiausių interneto
bendrovių pirmą kartą pasirašė europinį
susitarimą, kuriuo siekiama labiau apsaugoti nepilnamečius (jaunesnius
nei 18 metų asmenis) socialinių tinklų svetainių
naudotojus. Šios bendrovės – tai
„Arto“, „Bebo“, „Dailymotion“,
„Facebook“, „Giovani.it“, „Google/YouTube“,
„Hyves“, „Microsoft Europe“, „Myspace“,
„Nasza-klaza.pl“, „Netlog“, „One.lt“,
„Skyrock“, „StudiVZ“, „Sulake/Habbo Hotel“,
„Yahoo!Europe“ ir „Zap.lu“. Socialinių tinklų
svetainės, kuriomis Europoje nuolat naudojasi 41,7 mln.
internautų, yra naujas socialinis ir ekonominis reiškinys,
keičiantis mūsų internetinio bendravimo formas. Per
praėjusius metus socialinių tinklų naudotojų skaičius
Europoje išaugo 35 proc., ir prognozuojama, kad iki 2012 m. jis
pasieks 107,4 mln., t. y. išaugs daugiau nei dvigubai. Siekiant
užtikrinti tolesnę socialinių tinklų plėtrą,
būtina užtikrinti, kad jaunieji internautai, plėsdami savo
pažinčių tinklą arba keisdamiesi asmenine informacija,
jaustųsi saugūs. Minint Europos Komisijos organizuojamą Saugesnio
interneto dieną šiandien Liuksemburge pasirašytas susitarimas,
kuris padės paaugliams imtis reikiamų priemonių susidūrus su
pavojais, kurie gali jų tykoti internete. Tie pavojai – tai,
pavyzdžiui, priekabiavimas elektroninėje erdvėje arba asmens
duomenų atskleidimas. 
„Komisija sveikina šį pirmąjį europinį
susitarimą dėl socialinių tinklų. Tai svarbus žingsnis,
padėsiantis užtikrinti, kad mūsų vaikai, naudodamiesi
socialiniais tinklais Europoje, būtų saugesni, – sakė
už informacinę visuomenę ir žiniasklaidą atsakinga
Europos Komisijos narė Viviane Reding.  – Socialiniai tinklai turi
puikių plėtros galimybių Europoje: jie gali padėti
atgaivinti mūsų ekonomiką ir užtikrinti didesnį 
visuomenės  interaktyvumą, tačiau tik tuo atveju, jei vaikai ir
paaugliai bus užtikrinti, kad, ieškodami naujų draugų ir
keisdamiesi asmenine informacija internete, jie bus saugūs ir jei
turės tinkamų priemonių šiam saugumui garantuoti.  Aš
atidžiai stebėsiu, kaip įgyvendinamas šiandien
pasirašytas susitarimas, o Komisija šį klausimą vėl
svarstys po metų.“
Šiandien, Saugesnio interneto dieną, didžiausios Europos
socialinių tinklų bendrovės pirmą kartą susitiko, kad
įvertintų savo atsakomybę ir įvardytų pavojus, su
kuriais jų interneto svetainėse gali susidurti nepilnamečiai.
Šie pavojai – tai priekabiavimas elektroninėje erdvėje
(priekabiavimas prie vaikų interneto svetainėse arba mobiliojo
telefono žinutėmis), viliojimas (kai suaugęs žmogus
susidraugauja su vaiku, siekdamas seksualiai jį išnaudoti) ir
pavojingas elgesys, pavyzdžiui, asmeninės informacijos atskleidimas.
Tos bendrovės minėtus pavojus sieks apriboti tokiais būdais:Savo interneto svetainėse sukurs lengvai prieinamą ir
paprastą naudoti mygtuką „Pranešk apie neleistiną
elgesį“, kurį vieną kartą spustelėję
naudotojai galės pranešti apie netinkamą kito naudotojo
bandymą užmegzti ryšį arba netinkamą elgesį.
Užtikrins, kad išsamiems interneto svetainės naudotojų,
kurie užsiregistravę kaip nepilnamečiai, internetiniams
profiliams ir kontaktų sąrašams būtų
automatiškai suteikiamas statusas „privatu“. Taip
piktavaliams asmenims bus sudaryta kliūčių susisiekti su jaunuoju
internautu.
Užtikrins, kad nepilnamečių naudotojų privatūs
profiliai būtų neprieinami (interneto svetainėse arba
ieškant per paieškos sistemas).
Garantuos, kad privatumo parinktys būtų nuolat matomos
ir prieinamos,  t. y. kad naudotojai galėtų
lengvai suprasti, kas matys jų internete skelbiamą informaciją
– visi norintys ar tik jų draugai. 
Neleis jaunesniems nei nustatyto amžiaus asmenims naudotis
teikiamomis paslaugomis: jei socialinių tinklų svetainė skirta
vyresniems nei 13 metų paaugliams, jaunesniems asmenims turėtų
būti sunku užsiregistruoti.Socialinių tinklų
bendrovės praneš Komisijai apie savo saugos politiką ir
šių principų įgyvendinimo tvarką iki 2009 m.
balandžio mėn. 
Bendroji informacija
Šiandien pasirašytas susitarimas – tai Socialinių
tinklų specialiosios darbo grupės, kurią Europos Komisija
įsteigė 2008 m. balandžio mėn., diskusijų
rezultatas. Ši grupė, kurios veikloje dalyvavo socialinių
tinklų bendrovės, NVO ir mokslo darbuotojai, yra geras sektoriaus
savireguliavimo pavyzdys; Komisija remia tokias iniciatyvas, jei jos
įgyvendinamos veiksmingai.  
Šioje srityje įgyvendinamos ir kitos panašios iniciatyvos,
pavyzdžiui, 2008 m. balandžio mėn. Jungtinės
Karalystės Vidaus reikalų ministerijos parengtos socialinių
tinklų gairės ir „Myspace“ ir „Facebook“
susitarimai su 49 JAV valstijų generaliniais prokurorais. 
 Saugesnio interneto diena organizuojama kasmet nuo 2004 m., ir
šią dieną renginiai vyksta daugiau kaip 50 Europos ir pasaulio
šalių.
2007 m. minint Saugesnio interneto dieną, visi didžiausi
judriojo ryšio operatoriai Europos Komisijos narės V. Reding
iniciatyva pasirašė susitarimą dėl saugesnio paauglių
naudojimosi judriuoju ryšiu (IP/07/139).
Spaudai skirta medžiaga (galutinis susitarimas, memorandumas ir
vaizdo klipas apie priekabiavimą elektroninėje erdvėje, kuris bus
transliuojamas per ES, Norvegijos bei Islandijos televizijos kanalus ir
internete) pateikta svetainėje 
http://ec.europa.eu/information_society/newsroom/cf/itemlongdetail.cfm?item_id=4672MEMO/09/58
Daugiau informacijos
www.keepcontrol.eu 
http://ec.europa.eu/information_society/activities/social_networking/index_en.htm
AnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.In Denmark children will create artwork at the Science Museum in
Copenhagen based on their views of the internet.In France the singer for children Henri Dès will take part in
Safer Internet DayIn Italy youths will express their opinions to social networking
sites presenting the work that in the last months has involved about 1000
childrenIn Egypt and Norway the local versions of the INSAFE family
toolkit will be launched.
The European internet safety network INSAFE organised a online competition.
6000 participants took part and the 6 winners have been awarded their prize
today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
