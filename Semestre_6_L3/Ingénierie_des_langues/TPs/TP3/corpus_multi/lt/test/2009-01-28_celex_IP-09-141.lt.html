IP/09/141
Briuselis, 2009 m. sausio 28 d.Klimato kaita. Komisija teikia
pasiūlymų dėl Kopenhagos pasaulinio susitarimo dėl klimato
kaitosEuropos Komisija šiandien pateikė
pasiūlymų dėl naujo išsamaus ir plataus užmojo
pasaulinio susitarimo, kuriuo siekiama spręsti klimato kaitos
problemą, ir dėl jo finansavimo būdų. Naujasis
susitarimas turėtų būti sudarytas gruodžio mėn.
rengiamoje Kopenhagos JT klimato konferencijoje. Siekiant užtikrinti, kad
atmosferos temperatūra nepadidėtų daugiau nei 2°C,
išsivysčiusios šalys ir daugiašalės institucijos
turės skirti daug daugiau lėšų besivystančioms
šalims, kad joms būtų lengviau prisidėti prie klimato kaitos
problemų sprendimo. Komisijos pasiūlymuose numatyta iki 2015 m.
sukurti EPBO anglies dioksido rinką ir tarptautinių
naujoviškų finansavimo šaltinių, kurie būtų
susieti su šalių teršimo mastu ir finansiniu pajėgumu.Už aplinką atsakingas Europos Komisijos narys Stavras Dimas
sakė: „Norint pašalinti klimato kaitos priežastis ir
pasekmes, artimiausiais dešimtmečiais prireiks didelių
privačiojo ir viešojo sektoriaus investicijų, tačiau
išlaidos toms investicijoms bus daug mažesnės nei tos, kurių
susidarytų, jei klimato kaitos problema būtų palikta likimo
valiai. Europos ekonomikos atgaivinimo planas ir panašios priemonės,
kurių imamasi visame pasaulyje ekonominei krizei įveikti, suteikia
galimybę didinti reikiamas investicijas į anglies dioksido
išskyrimo mažinimu grindžiamus sprendimus, o kartu skatinti
augimą, inovacijas ir darbo vietų kūrimą. However, further
financing solutions will be vital for getting agreement in Copenhagen.
Šiandien priimtas komunikatas yra svarbus, nes jame pateikiamas
išsamus finansavimo ir investicijų proporcingo didinimo
pasiūlymų rinkinys.“ 
Kopenhagos tikslas  
ES tikslas – užtikrinti, kad, palyginti su ikipramoniniu
laikotarpiu, visuotinis atšilimas būtų ne didesnis nei 2°C,
nes esama svarių mokslinių duomenų, kad peržengus
šią ribą klimato kaita taptų pavojinga. Kopenhagos
susitarimu turėtų būti nustatyti pasauliniai teršalų
išmetimo mažinimo tikslai ir suformuotas pagrindas gerinti
šalių gebėjimą prisitaikyti prie klimato kaitos.
Komunikate[1] pateikiama
konkrečių pasiūlymų, kaip šių tikslų siekti.Uždaviniai ir veiksmai  
Kad 2°C riba nebūtų peržengta, bendras
išmetamųjų teršalų kiekis turėtų nustoti
didėti iki 2020 m., o po to iki 2050 m. turėtų
būti sumažintas ir sudaryti mažiau nei 50 % 1990 m.
kiekio. Todėl atitinkamų veiksmų turi imtis ir
išsivysčiusios, ir besivystančios šalys. 
Išsivysčiusios šalys turi imtis iniciatyvos ir iki
2020 m. savo bendrą išmetamųjų teršalų
kiekį, palyginti su 1990 m., sumažinti 30 %. ES parodė
pavyzdį kitoms šalims – įsipareigojo
išmetamųjų teršalų kiekį sumažinti 30 %,
jeigu atitinkamai jų sumažinti sutiktų ir kitos
išsivysčiusios šalys, ir jau pradėjo įgyvendinti
priemones, kuriomis siekiama ES išmetamųjų teršalų
sumažinti 20 % (IP/08/1998).
Komunikate siūloma nustatyti konkrečius parametrus, kad
nacionalinių uždavinių įgyvendinimo pastangos būtų
proporcingos. Visos EBPO šalys ir ES valstybės narės, šalys
kandidatės ir galimos kandidatės turėtų nusistatyti
teršalų išmetimo mažinimo uždavinius. 
Besivystančios šalys, išskyrus pačias
neturtingiausias, iki 2020 m. turėtų pasiekti, kad bendras
jų išmetamų teršalų kiekis būtų
15–30 % mažesnis nei įprastai. Turėtų būti
numatyta sparčiai mažinti dėl atogrąžų
miškų naikinimo susidarančių teršalų
išmetimą (IP/08/1543).
Šios šalys turėtų įsipareigoti iki 2011 m. priimti
anglies dioksido išskyrimo mažinimu grindžiamo vystymosi (angl.
low-carbon development) strategijas, taikytinas visiems sektoriams,
kuriuose išmetamųjų teršalų susidaro daugiausiai.
Šias strategijas įvertinti ir siūlomus veiksmus suderinti su
tinkama išorės parama padės įvertinti naujas tarptautinis
mechanizmas. 
Anglies dioksido išskyrimo mažinimu grindžiamo vystymosi
finansavimas 
Nepriklausomų ekspertų skaičiavimais, siekiant, kad
būtų išmetama mažiau teršalų, grynas
papildomas investicijas visame pasaulyje 2020 m. teks padidinti iki
apytiksliai 175 mlrd. EUR per metus. Per pusę šių
investicijų bus reikalingos besivystančiose šalyse. Iki
2020 m. išlaidos daugumai šiose šalyse atliekamų
veiksmų bus nedidelės, o galbūt jų įgyvendinimas net
atneš naudos, todėl tokie veiksmai turėtų būti
finansuojami iš vietinių išteklių. Tarptautinė
finansinė parama veiksmams, kuriems finansuoti šalies
pajėgumų nepakanka, turėtų būti teikiama iš
tokių šaltinių kaip viešojo sektoriaus lėšos ir
tarptautiniai anglies dioksido kreditų mechanizmai.  
Kopenhagos susitarimu taip pat turėtų būti sukurta sistema,
skirta padėti šalims prisitaikyti prie neišvengiamos klimato
kaitos. Turėtų būti reikalaujama, kad visos
išsivysčiusios ir besivystančios šalys parengtų
nacionalines strategijas. Prisitaikymo parama turėtų būti
suteikta pažeidžiamiausioms mažiausiai išsivysčiusioms
šalims ir mažoms besivystančioms salų valstybėms. 
ES turėtų išnagrinėti galimybes suformuoti
naujoviškus tarptautinio finansavimo šaltinius,
grindžiamus principu „teršėjas moka“ ir siejamus su
šalių finansiniu pajėgumu. Be to, ES valstybės narės
galėtų skirti dalį savo būsimų pajamų iš
leidimų pardavimo aukcionuose pagal ES šiltnamio efektą
sukeliančių dujų išmetimo leidimų prekybos sistemą
besivystančioms šalims paremti. 
Pasaulinė anglies dioksido rinka
ES turėtų siekti iki 2015 m. sukurti EPBO anglies dioksido
rinką ir tuo tikslu ES šiltnamio efektą sukeliančių
dujų išmetimo leidimų prekybos sistemą susieti su kitomis
palyginamomis didžiausio leidžiamo išmetamųjų
teršalų kiekio nustatymo ir prekybos sistemomis (angl.
cap-and-trade systems), kad būtų sušvelninta padėtis
ir sukaupta lėšų kovai su klimato kaita. Siekiant sukurti
pasaulinę anglies dioksido rinką, iki 2020 m. į rinką
turėtų būti įtrauktos pagrindinės sparčiai
augančios ekonomikos šalys.
Reikėtų pertvarkyti Kioto protokolo ekologiško vystymosi
mechanizmą. Pažengusiose besivystančiose šalyse ir labai
konkurencinguose ūkio sektoriuose ekologiško vystymosi mechanizmas
palaipsniui turėtų būti pakeistas sektorių kreditų
mechanizmu ir didžiausio leidžiamo išmetamųjų
teršalų kiekio nustatymo ir prekybos sistemomis. 
Tolesni veiksmai
Komunikatas skirtas Tarybai, Parlamentui ir ES patariamosioms
institucijoms. Tikimasi, kad Europos Vadovų Taryba savo
atsakymą pateiks kovo mėn.  
Taip pat žr. MEMO/09/34Daugiau informacijos 
http://ec.europa.eu/environment/climat/future_action.htm
[1] Išsamaus klimato
kaitos susitarimo Kopenhagoje link COM(2009)39.
