IP/09/1779  Briuselis, 2009 m. lapkričio 20 d. Komisija priėmė 2010 m. pagalbos maisto produktais labiausiai nepasiturintiems asmenims planą  Komisija šiandien paskelbė 2010 m. pagalbos maisto produktais labiausiai nepasiturintiems asmenims planą.  Iš pradžių programos tikslas buvo išdalyti sukauptą žemės ūkio produkcijos perteklių (intervencines atsargas) nepasiturintiems žmonėms. Dešimtojo dešimtmečio viduryje programa buvo iš dalies pakeista, kad tam tikrais atvejais intervencines atsargas būtų galima papildyti rinkoje įsigytais produktais. Šiais metais intervencinių atsargų (grūdų, cukraus, pieno miltelių, sviesto) sukaupta pakankamai, kad būtų patenkinti 2010 m. plane numatyti poreikiai, todėl produktų įsigyti rinkoje reikės nedaug. Tam skirtas 500 mln. eurų biudžetas, t. y. lėšų skirta tiek pat, kiek 2009 m. planui. Šiemet šioje programoje nusprendė dalyvauti 19 valstybių narių.  Už žemės ūkį ir kaimo plėtrą atsakinga Komisijos narė Mariann Fischer Boel, kalbėdama apie šią programą, teigė: „Tai konkretus būdas, kuriuo Europos Sąjunga gali padėti vargingiausiai gyvenantiems mūsų visuomenės nariams. Todėl siekiant, kad maisto produktai būtų išdalyti žmonėms, kuriems to reikia, būtina, kad ši programa būtų įgyvendinta tinkamai.“ Bendroji informacija  Maistą vargingiausiai gyvenantiems Bendrijos asmenims imta nemokamai dalyti ypač šaltą 1986–1987 metų žiemą, kai sukauptas žemės ūkio produktų perteklius buvo atiduotas labdaros organizacijoms, kad pastarosios jį išdalytų nepasiturintiems žmonėms.  Vėliau ši priemonė buvo pratęsta, o jos pagrindu tapo intervencinės atsargos. Pagal šią programą valstybės narės maisto pertekliaus valstybines atsargas galėjo panaudoti kaip pagalbą maistu. Dešimtojo dešimtmečio pradžioje pradėta Bendrosios žemės ūkio politikos (BŽŪP) reforma, kurios tikslas – kuo labiau sumažinti Bendrijos intervencines atsargas. Įgyvendinant šią reformą vis dėlto leista produktus pirkti rinkoje, jei susiklosto tam tikros aplinkybės. Šiais metais sukauptų intervencinių atsargų dydis beveik atitinka plane numatytą kiekį, todėl produktų rinkoje įsigyti reikės nedaug. Vis dėlto, darniai mažinant intervencinių atsargų kiekį, parengtas šios programos reformos projektas, kurio tikslas – programą pritaikyti prie BŽŪP pokyčių ir labiau priderinti prie vargingiausiai gyvenančių asmenų poreikių. Šios reformos Taryba dar nepatvirtino.  Valstybių dalyvavimas programoje savanoriškas. Komisija kiekvienais metais priima naują planą. Pagalba paprastai teikiama įvairių kategorijų skurdžiai gyvenantiems žmonėms, įskaitant sunkiai gyvenančias šeimas, pakankamai pajamų neturinčius vyresnio amžiaus žmones, benamius, neįgaliuosius, rizikos grupės vaikus, mažai uždirbančius darbuotojus, darbuotojus migrantus ir prieglobsčio ieškančius asmenis.  Programoje norinčios dalyvauti valstyb ės narės kiekvienų metų pradžioje apie tai praneša Komisijai, o vėliau informuoja, kiek ir kokių produktų joms reikės. Taip pat jos privalo Komisijai pateikti a posteriori programos įgyvendinimo ataskaitą.  Nors ES piliečių gyvenimo lygis vienas iš aukščiausių pasaulyje, vis dėl to yra žmonių, kurie negauna pakankamai maisto.  Remiantis naujausiais duomenimis, vidutiniškai 17 % Europos Sąjungos gyventojų gyvena žemiau skurdo ribos, todėl kenčia maisto stygių, dėl kurio, pavyzdžiui, kas antrą dieną negali valgyti visaverčio maisto. Įgyvendinant tokią programą skurdžiausi Europos gyventojai gali pasinaudoti seniausios Europos viešosios politikos srities – BŽŪP – teikiamomis galimybėmis.  Dokumentus ir daugiau informacijos apie šią programą galima rasti  http://ec.europa.eu/agriculture/markets/freefood/index_fr.htm   1 priedas. Kiekvienos rūšies produkto kiekis, kuris pagal 2010 m. planą turi būti paimtas iš Bendrijos intervencinių atsargų ir paskirstytas valstybėse narėse.   2 priedas. Valstybėms narėms pagal 2010 m. planą skirtos lėšos. 1 priedas Kiekvienos rūšies produkto kiekis, kuris pagal 2010 m. planą turi būti paimtas iš Bendrijos intervencinių atsargų ir paskirstytas valstybėse narėse   (tonomis)             Valstybės narės   Grūdai   Sviestas   Pieno milteliai    Cukrus     Belgija   29 067   1 285   -   1 507     Bulgarija   54 104   -   -   1 724     Čekija   302   20   22   9     Estija   5 147   -   1   -     Airija   -   350   -   -     Graikija   64 397   -   5 889   -     Ispanija   181 248   9 335   1 603   3 483     Prancūzija   168 998   13 033   12 050   3 247     Italija   283 206   20 000   18 166   4 006     Latvija   22 951   -   969   -     Lietuva   40 317   145   1 212   1 182     Vengrija   95 687   -   -   1 938     Malta   4 740   -   -   -     Lenkija   387 305   1 901   17 952   10 823     Portugalija   47 522   5 079   1 826   1 045     Rumunija   135 555   -   4 500   5 577     Slovėnija   9 810   -   600   289     Suomija   25 371   -   500   -     Iš viso   1 555 726   51 148   65 290   34 832     2 priedas Valstybėms narėms pagal 2010 m. planą skirtos lėšos          (eurais)     Valstybės narės   Paskirstymas     Belgija   7 806 433     Bulgarija   8 565 832     Čekija   133 893     Estija   761 012     Airija   818 816     Graikija   20 044 478     Ispanija   52 623 664     Prancūzija   78 103 609     Italija   122 456 856     Latvija   5 119 849     Lietuva   8 859 115     Liuksemburgas   107 483     Vengrija   14 770 126     Malta   698 841     Lenkija   97 405 034     Portugalija   22 516 761     Rumunija   29 951 704     Slovėnija   2 619 927     Suomija   4 636 567     Iš viso   478 000 000
