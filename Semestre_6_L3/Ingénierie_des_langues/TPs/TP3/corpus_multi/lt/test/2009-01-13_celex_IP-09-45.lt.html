IP/09/45
Briuselis, 2009 m. sausio d.13Vartotojų apsauga. Europos
Komisija patvirtina kūdikių vaikštynių ES standartą,
kad kūdikiai būtų geriau apsaugoti nuo nelaimingų
atsitikimųŠiandien Oficialiajame leidinyje paskelbtas
Europos Komisijos oficialiai patvirtintas kūdikių
vaikštynių Europos saugos standartas, kuris padės apsaugoti
mažylius nuo nelaimingų atsitikimų. Iš pastarųjų
20 metų ES ir JAV greitosios medicinos pagalbos duomenų matyti, kad
kūdikių vaikštynės kelia pavojų: kasmet gydoma
tūkstančiai kūdikių, susižalojusių vaikštant
kūdikių vaikštynėmis. Australijoje atlikus mokslinius
tyrimus nustatyta, kad bent vienas iš trijų kūdikių
vaikštynėmis judančių vaikų kažkada
susižalos. Be to, remiantis Jungtinės Karalystės vaikų
nelaimingų atsitikimų prevencijos tarnybos mokslinių tyrimų
rezultatais matyti, kad susižaloja daugiau vaikų,
besinaudojančių kūdikių vaikštynėmis nei kitais
vaikų priežiūros gaminiais. Susižaloti vaikštant
kūdikių vaikštynėmis, pvz., jei apvirstama ar nukrentama nuo
laiptų, galima labai sunkiai, nes daugeliu atvejų
sužeidžiama galva. ES standartu nustatomas reikalavimas gaminant
kūdikių vaikštynes atlikti stabilumo bandymus ir jas projektuoti
taip, kad pavojus susižaloti būtų kuo mažesnis. 2008 m.
lapkričio mėn. valstybės narės pritarė Komisijos
pasiūlymui nustatyti šį standartą Bendros gaminių
saugos komitete. Šį sprendimą taip pat palankiai įvertino
Europos Parlamentas. Visi kūdikių vaikštynes gaminantys ar
importuojantys ūkinės veiklos vykdytojai ir jų saugą
tikrinančios rinkos priežiūros institucijos vadovausis
aiškiu, bendru ir lengvai prieinamu standartu.
Už vartotojų apsaugą atsakinga Europos Komisijos narė
Meglena Kuneva sakė: „Šis standartas padės jauniausiems ir
pažeidžiamiausiems ES piliečiams išlikti saugiems. Nors
tėvų ar suaugusiųjų priežiūra yra svarbiausia
vaiko apsauga, papildomos saugos ir atsargumo priemonės gaminant vaikams
skirtus gaminius yra taip pat labai svarbios.“
Kūdikių vaikštynės. Kas tai?
Kūdikių vaikštynės – tai ratukus turintys
įtaisai, kuriais dar nevaikštantiems kūdikiams padedama
judėti patiems. Vaikštynės dažniausiai pradedamos naudoti 
kūdikiui pradėjus pačiam sėdėti ir naudojamos iki jam
išmokstant savarankiškai vaikščioti. Vaikštynės
tinka vaikams nuo maždaug 6 iki 15 mėnesių.
Problemos esmė
Dėl kūdikių vaikštynių ES kasmet
tūkstančiai kūdikių patiria traumų. Naudojantis
kūdikių vaikštynėmis nelaimingų atsitikimų
dažniausiai būna tada, kai vaikai nukrenta nuo laiptų arba
apvirsta, ypač kai bando peržengti nelygų paviršių,
kaip antai durų slenkstį ar kilimo kraštą. Susižalojama
labai sunkiai, nes daugeliu atvejų vaikai susižeidžia
galvą.Remiantis Portugalijos duomenimis, 850 vaikų, kurių amžius
7–15 mėnesių, prireikia greitosios pagalbos dėl
traumų, susijusių su kūdikių
vaikštynėmis[1].
Pusė vaikų susižeidė nukritę nuo laiptų, o iš
jų daugiau kaip 60 % – susižalojo galvą. 
Jungtinės Karalystės vaikų nelaimingų atsitikimų
prevencijos tarnybos vertinimu, daugiau nelaimingų atsitikimų nutinka
naudojant kūdikių vaikštynes nei bet kokius kitus vaikų
priežiūros gaminius. 2002 m. iš daugiau nei 2 350 į
ligoninę patekusių kūdikių 70 % buvo mažiau nei
vienerių metų amžiaus. 
2003–2006 m. Tulūzos universitetinėje ligoninėje
atlikus tyrimą paaiškėjo, kad 178 kūdikiai, kurių
amžius 7–12 mėnesių, pateko į greitosios pagalbos
pediatrijos skyrių, nes pargriuvo vaikščiodami kūdikių
vaikštynėmis.   Atsižvelgdamos į
didėjantį dėl šio įtaiso patiriamų traumų
skaičių, valstybės narės paprašė nustatyti ES
lygmens saugos standartą.  
ProcedūraStandartą parengė Europos standartizacijos
komitetas (CEN). Šį jau taiko valstybių narių rinkos
priežiūros institucijos, tikrinančios, ar rinkoje nėra
nesaugių vaikų priežiūros gaminių. Tokie ES standartai
neprivalomi, tačiau gaminys, pagamintas vadovaujantis ES Oficialiajame
leidinyje paskelbtu standartu, yra laikomas saugiu. Jei gamintojai
nusprendžia nukrypti nuo ES standarto, jie privalo užtikrinti, kad
gaminys atitinka bent jau tą patį saugos lygį ir reikalavimus,
kaip nurodyta standarte. Todėl reikia atlikti svarbias papildomas
konkrečias sertifikavimo procedūras, kurių, taikant ES etalonu
paskelbtą standartą, galima išvengti. De facto, ES
standartai tampa pramonei privalomi.  
Kokie pagrindiniai naujojo standarto pasikeitimai ir elementai?
Didžiausias kūdikių vaikštynių keliamas pavojus
– apvirsti. Siekiant išspręsti šią problemą,
naujuoju standartu nustatyti stabilumo bandymai ir reikalavimai sumažinti
šį pavojų. Į naująjį standartą (nuoroda EN
1273:2005) įtraukti kūdikių vaikštynių gamybai taikomi
reikalavimai ir bandymai, kad vaikams būtų sunkiau pasiekti pavojingus
daiktus ar kristi nelygaus paviršiaus vietose, pvz., nuo laiptų ar
kelkraščio.
Įspėjimai ir nurodymai suaugusiesiems yra ypač svarbūs,
siekiant užtikrinti, kad kūdikių vaikštynės
būtų saugiai naudojamos, nes tik prižiūrintis vaiką
suaugusysis gali užtikrinti, kad kūdikių vaikštynėse
vaikščiojančio vaiko aplinka būtų kuo saugesnė. 
Be to, kūdikių vaikštynės nėra mokyti
vaikščioti skirtas įtaisas, todėl pernelyg ilgai jį
naudojant gali būti pakenkta natūraliam vaiko vaikščiojimo
įgūdžių vystymuisi. Dėl šios priežasties
standarte taip pat reikalaujama, kad kartu su kūdikių
vaikštynėmis būtų pateikti nurodymai, atkreipiantys
suaugusiųjų dėmesį į tai, kad gaminys neskirtas
vaikams, viršijantiems atitinkamą svorį, ir tiems, kurie dar
nemoka sėdėti patys.
Daugiau informacijos:
http://ec.europa.eu/consumers/safety/news/index_en.htm
http://www.cen.eu/
[1] 2006 m. Europos
vaikų saugumo aljanso ataskaita.
