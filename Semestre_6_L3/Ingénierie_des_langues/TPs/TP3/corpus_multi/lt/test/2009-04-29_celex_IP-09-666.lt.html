IP/09/666
Briuselis, 2009 m. balandžio 29 d.Finansinės paslaugos. Komisija
siūlo gerinti mažmeninių investicinių produktų
paketų investuotojų apsaugos priemonesEuropos Komisija įsipareigojo iš
esmės pagerinti mažmeninių investuotojų, perkančių
pagrindinius investicinius produktus, apsaugos priemones.
Galiojančių standartų nenuoseklumas gali pakenkti investuotojams
ir iškraipyti mažmeninio investavimo rinkos konkurenciją.
Komunikate dėl mažmeninių investicinių produktų
paketų Komisija padarė išvadą, kad reikia tobulinti ir
derinti informacijos apie produktus reikalavimus ir prekybai produktais taikomas
taisykles. Komunikate apibrėžiami pasiūlymai laikytis naujos
horizontalios teisinės koncepcijos remiantis geriausiais galiojančiais
reikalavimais ir juos taikant visiems aptariamiems produktams. Dabar Komisija
pradės rengti išsamius su naująja koncepcija susijusius
teisės aktų pasiūlymus ir šį darbą apžvelgs
iki 2009 m. pabaigos.
Už vidaus rinką ir paslaugas atsakingas Komisijos narys Charlie
McCreevy sakė: „Per finansų krizę dar kartą
paaiškėjo, kaip svarbu, kad mažmeniniai investuotojai
gebėtų priimti pagrįstą sprendimą investuoti. Labai
svarbu, kad investuotojai gautų patikimą ir suprantamą
informaciją apie numatomas investicijas ir kad tokių investicijų
platintojai su investuotojais visuomet elgtųsi sąžiningai ir
dėmesį sutelktų į jų poreikius. Plataus užmojo
darbo programa, apie kurią šiandien pranešame, turėtų
padėti padaryti pažangą siekiant šio tikslo ir
užtikrinant, kad informacijai apie mažmeninių investicinių
produktų paketus ir prekybai šiais produktais būtų taikomi
aukšti ir nuoseklūs standartai.“
Pasiūlymuose didžiausias dėmesys skiriamas taisyklėms,
susijusioms su atskleidžiama informacija apie visų
mažmeninių investicinių produktų paketus ir prekybos jais
procedūromis, apibrėžti. Šie produktai, kaip antai:
investicinių fondų investiciniai vienetai, su investiciniais vienetais
susijęs gyvybės draudimas ir įvairių rūšių
struktūrizuotieji produktai, daugiausia parduodami mažmeniniams
investuotojams, atitinka panašių investuotojų poreikius ir kelia
panašių didelių investuotojų apsaugos problemų.
Komunikate šiuo metu nepateikta išsamių teisės aktų
pasiūlymų, bet yra išdėstyti aukšto lygio horizontalios
informacijos atskleidimo ir pardavimo praktikos koncepcijos principai.
Todėl komunikate Komisija įsipareigoja pateikti teisės aktų
pasiūlymus.
Pagrindinė informacijaMažmeninių investicinių produktų paketų rinka labai
didelė – į ją investuoto turto vertė 2008 m.
pabaigoje buvo iki 8 trilijonų eurų.
Šie produktai gali būti labai naudingi mažmeniniams
investuotojams. Tačiau dažnai jie yra sudėtingi ir ne iki galo
suprantami investuotojams, visų pirma jų rizika ir susijusios
išlaidos.
Šie pasiūlymai yra Komisijos pranešime pavasario Europos
Vadovų Tarybai (IP/09/351)
apibrėžtos reformų programos dalis pasitikėjimui atkurti ir
patikimoms ateities finansų rinkoms sukurti.
Komisija su Europos vertybinių popierių rinkos
priežiūros institucijų komitetu nagrinėjo pasiūlymus
dėl informacijos apie investicinius produktus dokumento (vadinamosios
pagrindinės informacijos investuotojams), kuriame kolektyvinio investavimo
į perleidžiamus vertybinius popierius
fondų[1] investuotojams
pateikiama lengvai suprantama informacija ir kuris yra tinkamas informacijos
apie kitus mažmeninių investicinių produktų paketus
etalonas.
Prekybos produktais, nesvarbu, ar juos parduoda tarpininkai, ar patys
produktų teikėjai, taisyklės taikomos siekiant išvengti
interesų konfliktų ir reglamentuoti tarpininkų skatinimą ir
pardavimo proceso tinkamumą. Komisijos nuomone, svarbios Finansinių
priemonių rinkų direktyvos nuostatos yra tinkamas visų
mažmeninių investicinių produktų paketų pardavimo
etalonas.Daugiau informacijos galima rasti
http://ec.europa.eu/internal_market/finservices-retail/investment_products_en.htmMEMO/09/210[1] Kolektyvinio investavimo
į perleidžiamus vertybinius popierius subjektai, KIPVPS.
