IP/09/26
Briuselis, 2009 m. sausio 9 d.Kinas: ES parama filmų
kūrimui tampa pasaulinėŠiandien
Europos Komisija priėmė naują programą MEDIA MUNDUS –
plačią garso ir vaizdo pramonės tarptautinio bendradarbiavimo
programą, kurios tikslas – stiprinti Europos kino pramonės ir
trečiųjų šalių kino kūrėjų
kultūrinius bei komercinius ryšius.
2011–2013 m. ES 15 mln. eurų parems projektus, pateiksimus ES ir
trečiųjų šalių garso ir vaizdo srities
profesionalų. Poreikis bendradarbiauti su Europos kino pramone yra didelis
visame pasaulyje – tai parodė pradinė sėkmė,
lydėjusi parengiamąją priemonę „MEDIA
International“, pagal kurią ES 2 mln. eurų parėmė 18
projektų, kuriuose dalyvavo tarptautiniai partneriai (IP/08/1273).
Naujoji programa MEDIA MUNDUS bus vykdoma 2011–2013 m. naudojantis
šiuo augančiu susidomėjimu ir atsiveriančiomis pasaulinio
bendradarbiavimo garso ir vaizdo pramonės srityje galimybėmis.
Vartotojai turės didesnį pasirinkimą, nes į Europos ir
tarptautinę rinką pateks daugiau įvairių kultūrų
kūrinių, o Europos ir viso pasaulio garso ir vaizdo pramonės
profesionalams atsivers naujų verslo galimybių.
„Tarptautinės garso ir vaizdo
pramonės sąlygos per pastaruosius du dešimtmečius gerokai
pasikeitė, pirmiausia dėl naujų technologijų –
užsakomųjų vaizdo paslaugų, internetinės televizijos
arba daugiakanalės skaitmeninės televizijos – poveikio.
Padidėjo garso ir vaizdo kūrinių poreikis, todėl
turime suteikti šioms naujoms technologijoms naują įdomų
turinį, – sakė už žiniasklaidą atsakinga ES
Komisijos narė Viviane Reding. Manau, kad MEDIA MUNDUS yra tinkamas
kultūrinis pasaulinių technologijų iškelto uždavinio
sprendimas. Dabartinių programų MEDIA ir „MEDIA
International“ sėkmė parodė, kad reikia tęsinio.
Atėjo laikas veikti pasauliniu mastu. Tikiuosi, kad ES piliečiai
greitai išvys mūsų naujų veiksmų rezultatus
artimiausiuose kino teatruose!“ 
Pasiūlyta nauja programa MEDIA MUNDUS:paskatins profesionalus dalytis informacija, ypač organizuojant
mokymus, skiriant stipendijas, nes šie veiksmai supaprastina Europos ir
trečiųjų šalių garso ir vaizdo srities
profesionalų tinklų veiklą. Tai suteiks daugiau galimybių
patekti į užsienio rinkas, įgyti pasitikėjimą ir
užmegzti ilgalaikius komercinius ryšius;
pagerins konkurencingumą ir tarptautinę garso bei vaizdo
kūrinių sklaidą visame pasaulyje, tad turėtų būti
lengviau kurti tarptautinius bendros kūrybos projektus; 
pagerins garso ir vaizdo kūrinių platinimą ir praplės
jų auditoriją, taip pat padidins įvairių kultūrų
garso ir vaizdo kūrinių paklausą visuomenėje (ypač tarp
jaunimo). Nauja programa MEDIA MUNDUS bus vykdoma
2011–2013 m.Bendroji
informacija
Iš dabartinės MEDIA 2007 programos lėšų Europos
garso ir vaizdo sektoriui 2007–2013 metais bus skirta 755 mln. eurų,
iš kurių remiamas profesionalių kūrėjų mokymas,
kūryba, kūrinių platinimas ir reklama visoje Europoje (IP/07/169).
2008 m. gegužės mėn. keturi pagal programą MEDIA
finansuoti filmai Kanų kino festivalyje pelnė prestižinius
apdovanojimus, įskaitant „Auksinę palmės
šakelę“ („Klasė“, Prancūzija) ir
didįjį žiuri prizą („Gomora“, Italija) (IP/08/800).
Šie filmai buvo tarp 14 Kanuose parodytų filmų, kuriems kurti
arba platinti skirta daugiau nei 900 000 eurų MEDIA programos
lėšų (IP/08/741).
Filmai, remti pagal programą MEDIA, jau yra gavę aukštų JAV
kino akademijos apdovanojimų: „Oskarais“ apdovanoti filmai
„Klastotojai“ („Die Fälscher“, Austrija ir
Vokietija) ir „Edita Piaf. Rožinis gyvenimas“ („La
Môme“, Prancūzija) (IP/08/298).
Kvietimas
teikti paraiškas dalyvauti programoje „MEDIA International“ ir
paraiškų, pagal kurias gautas finansavimas, sąrašas:
http://ec.europa.eu/information_society/media/prep_action/index_en.htm.
Apie
MEDIA MUNDUS:http://ec.europa.eu/information_society/media/mundus/index_en.htm
