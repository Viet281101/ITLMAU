IP/09/673
Briuselis, 2009 m. balandžio 29 d.Direktorių darbo
užmokestis. Komisija pateikia tolesnes direktorių
atlyginimų struktūros ir nustatymo gairesEuropos Komisija priėmė
rekomendaciją dėl bendrovių, kurių vertybiniai popieriai yra
įtraukti į biržos sąrašus, direktorių
atlyginimų nustatymo tvarkos, kuria papildomos ankstesnės
rekomendacijos 2004/913/EB ir 2005/162/EB. Tinkama atlyginimų nustatymo
politika turėtų užtikrinti užmokestį už darbo
rezultatus ir skatinti direktorius užtikrinti bendrovės
veiklos tvarumą vidutiniu ir ilguoju laikotarpiu. Galiojanti
rekomendacija dėl direktorių atlyginimų nustatymo paremta atlygio
už veiklos rezultatus idėja ir atlyginimų nustatymo politikos
atskleidimu. Naująja rekomendacija suteikiamos tolesnės gairės
šiam tikslui pasiekti remiantis gerąja tinkamos atlyginimų
nustatymo politikos kūrimo patirtimi. Todėl joje didžiausias
dėmesys skiriamas tam tikriems direktorių atlyginimo struktūros
ir direktorių atlyginimų nustatymo proceso aspektams, įskaitant
akcininkų vykdomą priežiūrą. Komisija taip pat
priėmė rekomendaciją dėl finansinių paslaugų
sektoriaus atlyginimų nustatymo politikos (žr. IP/09/674).
Už vidaus rinką ir paslaugas atsakingas Komisijos narys Charlie
McCreevy sakė: „Bendrovių, kurių vertybiniai popieriai
yra įtraukti į biržos sąrašus, vykdomųjų
direktorių skatinimo sistemos gana dažnai lėmė pernelyg
trumpalaikius vadovybės veiksmus, ir atlygis kartais buvo mokamas už
prastus rezultatus. Galiojančias ES taisykles būtina papildyti
tikrų esminių direktorių atlyginimų struktūros
aspektų nuostatomis. Mes taip pat sustiprinome direktorių
atlyginimų nustatymo procesus, įskaitant akcininkų vykdomą
priežiūrą. Mūsų pozicija labai aiški:
direktorių atlyginimai turi būti aiškiai susieti su veiklos
rezultatais ir neturi būti atlyginama už prastus
rezultatus.“
Direktorių atlyginimo struktūros srityje šia
rekomendacija valstybės narės raginamos:nustatyti išeitinės išmokos (vadinamojo auksinio
parašiuto) dydžio ribą (ne daugiau kaip 2 metų fiksuotosios
direktorių atlyginimo dalies dydžio) ir uždrausti išeitines
išmokas esant prastiems veiklos rezultatams;
reikalauti fiksuotosios ir kintamosios atlyginimo dalies pusiausvyros ir
susieti kintamąją atlyginimo dalį su iš anksto nustatytais
ir išmatuojamais veiklos rezultatų vertinimo kriterijais, siekiant
sustiprinti veiklos rezultatų ir darbo užmokesčio
ryšį;
skatinti ilgalaikį bendrovių veiklos tvarumą siekiant
ilgalaikių ir trumpalaikių veiklos rezultatų vertinimo
kriterijų pusiausvyros nustatant direktorių atlyginimus, atidedant
kintamosios atlyginimo dalies išmokėjimą, nustatant
trumpiausią akcijų pasirinkimo sandorių ir akcijų
teisių suteikimo laikotarpį (mažiausiai treji metai);
išlaikant dalį akcijų iki darbo bendrovėje pabaigos;
leisti bendrovėms susigrąžinti kintamąją atlyginimo
dalį, išmokėtą remiantis duomenimis, kurie vėliau
pasirodė akivaizdžiai neteisingi.Direktorių
atlyginimų nustatymo proceso srityje šia rekomendacija
valstybės narės raginamos:išplėsti tam tikrus galiojančioje rekomendacijoje
esančius informacijos atskleidimo reikalavimus siekiant gerinti
akcininkų vykdomą atlyginimų nustatymo politikos
priežiūrą;
užtikrinti, kad akcininkai, visų pirma instituciniai
investuotojai, dalyvautų visuotiniuose susirinkimuose, kai taikoma, ir
tinkamai pasinaudotų savo balsavimo teisėmis balsuojant
direktorių atlyginimų nustatymo klausimais;
numatyti, kad, siekiant išvengti interesų konflikto, direktoriai
konsultantai negautų akcijų pasirinkimo sandorių kaip atlyginimo
dalies;
sustiprinti atlyginimo komiteto vaidmenį ir veiklą, taikant naujus
principus, susijusius su: i) atlyginimo komiteto sudėtimi; ii) atlyginimo
komiteto narių prievole dalyvauti visuotiniame susirinkime, kai jame
svarstoma atlyginimų ataskaita, kad galėtų pateikti akcininkams
paaiškinimus; iii) atlyginimų nustatymo konsultantų interesų
konflikto vengimu.Rekomendacijoje deramai atsižvelgiama į
kelių valstybių narių finansų krizės metu jau priimtas
priemones ir siekia skatinti tokias pastangas nustatydama gerąją
patirtį, kad būtų užtikrinta didesnė ES konvergencija.
Komisija atidžiai stebės šios rekomendacijos taikymą ir
rezultatų suvestinėse viešai skelbs savo išvadas.
Po metų Komisija išnagrinės abi rekomendacijas,
atsižvelgdama į įgytą patirtį ir stebėsenos
rezultatus ir pateiks vertinimo ataskaitą apie tai, kaip valstybės
narės tas rekomendacijas taiko.
Visą rekomendacijos tekstą galima rasti:
http://ec.europa.eu/internal_market/company/directors-remun/index_en.htm
MEMO/09/213
