IP/09/272
Briuselis, 2009 m. vasario 17 d.Kampanija „Europa pacientams“:
įsteigtas pirmas ES apdovanojimas už žurnalistinį darbą
sveikatos srityjeŠiandien Europos Komisija paskelbė
teiksianti ES apdovanojimus už spaudoje ir internete skelbiamus
žurnalistinius straipsnius sveikatos klausimais. Šis
prestižinis apdovanojimas – svarbi neseniai pradėtos kampanijos
„Europa pacientams“ dalis. Juo pripažįstami ir
viešinami Europos žurnalistų nuopelnai sveikatos srityje.
Apdovanojimu siekiama skatinti diskusijas apie ES sveikatos klausimus, visų
pirma apie iniciatyvas, susijusias su kampanija „Europa pacientams“.Už sveikatą atsakinga Komisijos narė Androulla Vassiliou
teigė: „Apdovanojimu pripažįstamas pagrindinis
žurnalistų vaidmuo ir atsakomybė dėl Europos
piliečių informavimo apie ES sveikatos politiką ir veiksmus.
Vykdant kampaniją „Europa pacientams“ priimtos iniciatyvos
– atrankinės vėžio patikros, pacientų sauga,
organų donorystė ir transplantacija, antibiotikų vartojimas ir
sveikatos priežiūros paslaugos kitose valstybėse narėse
– yra aktualios mums visiems ir parodo, kad Komisijai svarbiausia
piliečiai. Tikiuosi, kad šis apdovanojimas sukels vietos, nacionalinio
ir Europos lygmens diskusijų.“
Bus vertinami tie straipsniai, kurie spaudoje ar interneto leidiniuose
paskelbti nuo 2008 m. liepos 2 d. (kampanijos „Europa
pacientams“ pirmosios iniciatyvos priėmimo data) iki 2009 m.
birželio 15 d. (galutinė data). Žurnalistai kviečiami
siūlyti savo straipsnius ir pildyti svetainėje „Europa
pacientams“ pateiktą elektroninę dalyvio anketą.
Svetainėje pateikta išsamesnė informacija apie taisykles ir
sąlygas.
Nugalėtojo atranką sudaro du etapai. Pirmiausia kiekvienoje
valstybėje narėje nacionalinė vertinimo komisija, pirmininkaujama
Komisijos atstovybės ir sudaryta iš dviejų sveikatos srities
ekspertų ir dviejų žurnalistų, atrinks nacionalinį
finalininką.  Antrasis etapas – nugalėtojo ir dviejų
kitų prizinių vietų laimėtojų atranka.  Ją atliks
ES vertinimo komisija, pirmininkaujama Europos Komisijos Sveikatos ir
vartotojų generalinio direktorato generalinio direktoriaus Roberto
Madelino. Patvirtintos nacionalinių ir ES vertinimo komisijų
narių pavardės bus paskelbtos svetainėje „Europa
pacientams“. 
2009 m. rudenį 27 finalininkai bus pakviesti į Briuselyje
rengiamą žiniasklaidos seminarą ES sveikatos klausimais ir į
prestižinio apdovanojimo teikimo ceremoniją, kuriai vadovaus Komisijos
narė A. Vassiliou.  Pirmosios  vietos premija –  5 000 EUR, antrosios
– 3 000 EUR, o trečiosios – 2 000 EUR. 
ES apdovanojimai už žurnalistinį darbą sveikatos srityje
ir kampanija „Europa pacientams“ finansuojami pagal
antrąją Bendrijos veiksmų programą sveikatos srityje
(2008–2013 m.).
Šį ES apdovanojimų už veiklą sveikatos srityje
konkursą ketinama padaryti kasmečiu renginiu, o jo sritys bus
išplėstos, įtraukiant garso ir vaizdo žiniasklaidą.
Visa tai priklausys nuo šių metų sėkmės ir patirties.Norintys pateikti straipsnį ir sužinoti daugiau informacijos apie
ES apdovanojimą už žurnalistinį darbą sveikatos srityje
kviečiami apsilankyti svetainėje „Europa pacientams“: 
http://ec.europa.eu/health-eu/europe_for_patients/index_lt.htm.
Antroji Bendrijos veiksmų programa sveikatos srityje (2008–2013
m.):
http://ec.europa.eu/health/ph_programme/pgm2008_2013_en.htm.
