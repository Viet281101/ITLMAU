IP/09/693
Briuselis, 2009 m. gegužės 4 d.2009–2010 m. pavasario
prognozės: nepaisant 2009 m. sunkumų, pradėjus taikyti
paramos priemones ES ekonomika stabilizuojasiKomisijos pavasario prognozėse numatoma, kad
šiemet Europos Sąjungos BVP sumažės 4 %, o 2010 m.
iš esmės stabilizuosis. Pagrindiniai nuosmukį sukėlę
veiksniai – didėjanti pasaulinė finansų krizė,
sumažėjusi pasaulinė prekyba ir būsto rinkos koregavimai kai
kuriose šalyse. Vis dėlto tikimasi, kad dėl fiskalinių ir su
pinigų politika susijusių skatinamųjų
priemonių poveikio 2010 m. ekonomika vėl ims augti. Labai
nukentės darbo rinkos – numatoma, kad 2010 m. ES nedarbo lygis
išaugs iki 11 %. Taip pat numatoma, kad gerokai padidės
valdžios sektoriaus deficitas – iki 7¼ % BVP 2010 m.
Taip atsitiks dėl nuosmukio ir vykdomų diskrecinių
priemonių, kurių pagal Komisijos paskelbtą Europos ekonomikos
atkūrimo planą imtasi ekonomikai remti.
„Europos ekonomiką ištiko giliausias ir didžiausias
nuosmukis per visą pokario laikotarpį. Tačiau tikimasi, kad
plataus užmojo priemonėmis, kurių šiomis
išimtinėmis aplinkybėmis ėmėsi vyriausybės ir
centriniai bankai, ekonominės veiklos nuosmukis šiemet bus
sustabdytas, ir kitais metais atsiras galimybių ekonomikai augti.
Todėl mes turime kuo skubiau užtikrinti, kad bankų balansuose
neliktų nelikvidaus turto, ir prireikus atkurti bankų
kapitalą“, – sakė už ekonomiką ir
pinigų reikalus atsakingas Komisijos narys Joaquínas Almunia. 
Pasaulio ekonomika vėl auga
Gilėjant finansų krizei, žiemą ekonominė veikla
pasaulyje sulėtėjo, taip pat labai sumažėjo pasaulinė
prekyba ir pramonės gamyba. Ekonomikos nuosmukis apėmė vis
daugiau šalių, tarp jų besiformuojančios ekonomikos ir
besivystančias šalis. Tačiau dėl didėjančio
fiskalinių ir pinigų politikos skatinamųjų priemonių
poveikio ir laipsniško finansų krizės traukimosi numatoma, kad
2009 m. antroje pusėje pasaulinis BVP vėl augs. Numatyta, kad
2010 m. jis išaugs 2 %.
ES gilus ekonomikos nuosmukis, bet pabaiga matyti
2008 m. antrajame ketvirtyje prasidėjęs nuosmukis metams
baigiantis dar labiau pagilėjo: tiek ES, tiek euro zonos šalių
BVP per praėjusį ketvirtį (palyginti su prieš tai buvusiu
ketvirčiu) sumažėjo apie 1½ %. Remiantis tyrimais ir
patvirtintais duomenimis, numatoma, kad šių metų pirmojo
ketvirčio rezultatai bus dar blogesni. Nuosmukį išgyvena visos
valstybės narės, nors jų perspektyvos skiriasi priklausomai nuo
to, koks buvo santykinis finansų krizės poveikis, kas vyko jų
būstų rinkose, taip pat nuo jų rinkų atvirumo.
Stabilizuojantis finansų rinkoms, didėjant investuotojų
pasitikėjimui ir dėl fiskalinės paramos ir švelnesnės
pinigų politikos stebint laipsnišką teigiamą poveikį
faktinei veiklai, numatoma, kad šių metų pabaigoje BVP nustos
mažėti, o 2010 m. pradės šiek tiek didėti. 
Mažėjimo tendencijos turi poveikio ne tik visoms valstybėms
narėms, bet ir beveik visiems paklausos komponentams. Ypač
nukentėjo privačiojo sektoriaus investicijos, todėl paklausos
augimo tikimybė yra nedidelė, gerokai mažiau naudojamasi turimu
pajėgumu ir finansavimo sąlygos tebėra griežtos.
Panašiai dėl smarkiai sumažėjusios pasaulinės prekybos
gerokai sumažėjo eksportas. Nors privatusis vartojimas liko palyginti
nemažas – prie to prisidėjo sumažėjusios naftos kainos
ir mažesnė infliacija, – realios disponuojamosios pajamos
greičiausiai mažės dėl nuolat blogėjančios
padėties darbo rinkoje. Teigiamo poveikio šių metų augimui
turės tik valdžios sektoriaus vartojimas ir viešosios
investicijos – iš dalies dėl pagal ES ekonomikos atkūrimo
planą patvirtintų biudžetinių skatinimo priemonių.
Skaudus smūgis darbo rinkai ir valstybių finansams
Praėjusiais metais didėjant ekonomikos nuosmukiui Europos darbo
rinkos ėmė rimti. Numatoma, kad šiais metais užimtumas
sumažės apie 2½ % tiek visoje ES, tiek euro zonos
šalyse, o 2010 m. – dar 1½ %. Per dvejus metus
nebeliks apie 8½ mln. darbo vietų, palyginti su 9½ mln.
naujų darbo vietų, sukurtų 2006–2008 m. 
Nuosmukis taip pat labai neigiamai veikia valstybių finansus: numatoma,
kad šiemet ES biudžeto deficitas daugiau nei padvigubės
(išaugs iki 6 % BVP, palyginti su 2,3 % BVP 2008 m.), o
2010 m. bus dar didesnis (sieks 7¼ %). Ryškų bendros
fiskalinės būklės pablogėjimą iš dalies
lėmė pats ekonomikos nuosmukis, nes Europa turi palyginti daug
automatinių stabilizatorių, bet ekonominei veiklai remti taip pat yra
daug diskrecinių biudžetinių paskatų. 
Labai maža infliacija – laikina
Per praėjusius mėnesius gerokai sumažėjo infliacija,
numatoma, kad per antrąjį ir trečiąjį šių
metų ketvirčius infliacija ir toliau mažės dėl tolesnio
bazės efekto, prastų ekonominių perspektyvų ir
mažėjančių prekių kainų. Apskritai numatoma, kad
2009 m. SVKI infliacija bus šiek tiek mažesnė negu 1 %
ES (ir ½ % euro zonoje), ir trečiąjį ketvirtį pasieks
žemiausią lygį abiejose zonose. Kadangi šį rudenį
nebus bazės efekto, susijusio su ankstesniais energijos ir maisto
produktų kainų šuoliais, kitais metais SVKI infliacija
turėtų laipsniškai išaugti iki maždaug 1¼ %.Neapibrėžtos ateities perspektyvos
Pasaulio ekonomikai išgyvenant didžiausią nuo Antrojo
pasaulinio karo nuosmukį, ekonominės ir infliacijos perspektyvos
nėra aiškios. Rizika, kad padėtis bus blogesnė nei
tikėtasi, visų pirma priklauso nuo finansų krizės poveikio
ir įvairių ekonomikos sektorių grįžtamojo ryšio
ciklų. Kita vertus, fiskalinės ir pinigų politikos skatinimo
priemonės gali būti veiksmingesnės nei tikėtasi atkuriant
stabilumą ir pasitikėjimą finansų rinkose ir remiant
ekonominę veiklą. Rizika dėl infliacijos perspektyvos šiais
metais yra pagrįsta ir susijusi su galimais prekių kainų
pokyčiais, taip pat su kainų ir darbo užmokesčio
nustatymu.
Išsamesnis pranešimas pateiktas 
http://ec.europa.eu/economy_finance/thematic_articles/article14927_en.htm.
[  ]
[  ]
[  ]
[  ]
