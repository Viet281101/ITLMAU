IP/09/57
Briuselis, 2009m. sausio 15 d.Pieno produktų rinka. Komisija
siūlo papildomų pagalbos pieno sektoriui
priemoniųAtsižvelgdama į tai, kad neseniai
gerokai nukrito pieno ir pieno produktų kainos, už
žemės ūkį atsakinga Komisijos narė Marianna Fischer
Boel šiandien įsipareigojo pradėti taikyti naujas rinkos paramos
priemones. Komisija nuo kitos savaitės vėl mokės eksporto
grąžinamąsias išmokas už sviestą, sūrį,
nugriebto ir nenugriebto pieno miltelius. Kovo mėnesį bus
pradėtas intervencinis sviesto ir nugriebto pieno miltelių pirkimas,
tačiau Komisija įsipareigojo, jei reikės, pirkti šių
produktų daugiau nei nustatyta ir tam rengti viešuosius pirkimus.
Lapkričio mėnesį Komisija vėl pradėjo taikyti sviesto
laikymo privačiuose sandėliuose programą, pagal kurią nuo
2009 m. sausio 1 d. sviestą (taip pat ir gruodžio
mėnesį pagamintą sviestą) galima laikyti privačiuose
sandėliuose. Taigi produktų laikymo privačiuose sandėliuose
programa pradedama taikyti anksčiau nei numatyta.
„Pastaraisiais mėnesiais smarkiai sumažėjusios pieno
kainos nustebino daugelį, – sakė Komisijos narė Marianna
Fischer Boel. – Viešėdama įvairiose valstybėse
narėse kalbėjausi su daugeliu gamintojų ir aiškiai
mačiau, kad jie susirūpinę. Europos Sąjungai atėjo
laikas jiems padėti. Įgyvendinus priemones, pasiūlytas atliekant
bendrosios žemės ūkio politikos reformos patikrinimą, pieno
sektoriui bus suteiktas didelis postūmis, tačiau veiksmų reikia
imtis jau dabar, nes šios priemonės bus pradėtos taikyti tik
kitą sezoną. Esu tvirtai įsitikinusi, kad šiandien mano
siūlomos priemonės tikrai padės stabilizuoti pieno
rinką.“ 
2007 m. ir 2008 m. pradžioje pieno ir pieno produktų
kainos buvo pasiekusios neregėtas aukštumas, tačiau dabar
padėtis yra visiškai priešinga. Pasaulio rinkose pieno
produktų pasiūla išaugo, tačiau jų paklausa vidaus
rinkose sumažėjo, todėl pieno produktų kainas prireikė
sumažinti beveik iki intervencinių kainų ar net žemesnio
lygio. Akivaizdu, kad atitinkamai kinta ir pieno gamintojams už pieno
produktus mokama kaina: jau nustatyta, kad ji labai sumažėjo, ir
panašu, kad mažės toliau.  
Intervencinis sviesto ir nugriebto pieno miltelių pirkimas bus vėl
taikomas nuo kovo 1 d. (bus galima pirkti vasario mėnesį
pagamintus produktus), ir tęsis iki rugpjūčio pabaigos. Pirmosios
30 000 tonų sviesto ir 109 000 tonų nugriebto pieno
miltelių bus nupirktos iš anksto nustatyta kaina (intervencijos
kaina). Manome, kad šis sviesto kiekis bus supirktas gana greitai ir
pasiekus šią ribą, rinką reikės remti naudojant kitas
priemones. Kaip nuspręsta BŽ&#362;P išsamaus patikrinimo
strategijoje, gali būti superkami papildomi kiekiai tokia kaina, kuri
nustatoma kas dvi savaites organizuojamuose viešųjų pirkimų
konkursuose. Komisijos narė Fischer Boel paprašė Komisijos
tarnybų parengti sprendimą taikyti šią priemonę, jei
intervenciniu būdu būtų supirkta 30 000 t sviesto arba
109 000 t nugriebto pieno miltelių. Tokiu sprendimu, kuris
turės būti pateiktas vadybos komitetui, siekiama užtikrinti, kad
šiuo kainų mažėjimo laikotarpiu būtų galima toliau
taikyti intervencinį pirkimą. 
Atėjo laikas vėl taikyti grąžinamųjų
išmokų priemonę. Kadangi pasaulio rinkoje ilgai laikėsi
aukštos kainos, 2007 m. birželio mėn. eksporto
grąžinamųjų išmokų taikymą panaikinome.
Dabar, kai pasaulio rinkos kainos yra mažesnės už ES
intervencines ir rinkos kainas, mūsų eksportuotojai nebegali
konkuruoti. Šią eksportuotojų padėtį sunkina jau
turimos problemos dėl finansinės ir (arba) kreditų krizės.
Eksporto grąžinamosios išmokos bus vėl mokamos ne tik
už sviestą ir nugriebto pieno miltelius, bet ir už visus kitus
pieno produktus, kuriems ši priemonė taikyta anksčiau –
daugiausia už nenugriebto pieno miltelius ir sūrį.
Grąžinamųjų išmokų už sviestą ir
nugriebto pieno miltelius dydis nustatomas konkurso būdu. Kitą
savaitę turėtų būti nuspręsta, kada vėl bus galima
teikti paraiškas. Siekiant didesnio sistemos veiksmingumo, konkursai
bus organizuojami dažniau – ne vieną, bet du kartus per
mėnesį.
Kaip ir anksčiau, eksporto grąžinamosios išmokos bus
mokamos laikantis PPO susitarimais numatytų teisių ir
įsipareigojimų. Konkretus grąžinamųjų
išmokų dydis priklausys nuo pasiūlymų, kuriuos gausime
iš prekybos atstovų, ir bus nustatomas pagal įprastus objektyvius
kriterijus, siekiant užtikrinti, kad išmokų mastas būtų
toks, kokio reikia.
Šiomis priemonėmis Komisija siekia aiškiai parodyti pieno
gamintojams ir pieno pramonei savo pasiryžimą visapusiškai
panaudoti turimas priemones rinkai remti ir gamintojų pajamoms
užtikrinti.
