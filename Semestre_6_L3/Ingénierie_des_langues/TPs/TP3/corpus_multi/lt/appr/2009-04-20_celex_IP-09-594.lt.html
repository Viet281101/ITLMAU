IP/09/594
Briuselis, 2009 m. balandžio 20 d.Vartotojų
dėmesiui: 2008 m. RAPEX metinė ataskaita rodo, kad aptinkama vis
daugiau pavojingų gaminiųŠiandien paskelbtoje Komisijos RAPEX
(Bendrijos skubaus keitimosi informacija apie pavojingus ne maisto
gaminius sistema) metinėje ataskaitoje teigiama, kad,
palyginti su 2007 m., iš ES rinkos pašalintų pavojingų
vartojimo prekių skaičius 2008 m. išaugo 16 %. Tai, kad
pranešimų skaičius išaugo (2007 m. gauta 1605
pranešimų, o pernai – 1866) rodo, kad 2008 m. RAPEX
sistemos pajėgumai vėl smarkiai padidėjo, nes Europos Komisija
kartu su valstybėmis narėmis jai skyrė daug išteklių ir
organizavo intensyvius mokymus. Be to, Europos bendrovės,
priklausančios vartojimo prekių saugos erdvei, atsakingiau vykdo savo
įsipareigojimus ir sparčiau susigrąžina iš rinkos
nesaugius gaminius. 2008 m. dažniausiai gauta pranešimų apie
žaislus ir vaikų priežiūros prekes (pvz., dviračius,
kūdikių vaikštynes, vaikiškas loveles ir čiulptukus),
elektros prietaisus ir variklines transporto priemones. Padaugėjo per RAPEX
siunčiamų pranešimų apie Kinijos kilmės gaminius (nuo
52 % 2007 m. iki 59 % 2008 m.). Tai reikia aiškinti
tuo, kad rinkos priežiūros institucijos pradėjo daugiau
dėmesio skirti tų kategorijų gaminiams, apie kuriuos, kaip apie
keliančius didesnę riziką, yra žinoma. 
„Ši ataskaita labai aiškiai rodo, kad saugos srityje
nederėtų taikstytis su esama padėtimi. Svarbiausias 2009 m.
uždavinys – užtikrinti, kad finansinės krizės
laikotarpiu nebūtų pamirštas gaminių saugos klausimas, kad
bendrovės toliau vykdytų savo įsipareigojimus vartotojams ir kad
valstybės narės skirtų pakankamai išteklių
reikalavimų laikymuisi užtikrinti. Sauga nereiškia prabangos.
Šioje ataskaitoje aiškiai įvardytos svarbios dabartinės
problemos. Ji akivaizdžiai rodo, kad negali būti nė kalbos apie
sąnaudų mažinimą ar kokybės kartelės
nuleidimą saugos srityje. Priešingai, per ekonominį
sunkmetį, kai vartotojų išlaidos labai priklauso nuo kainos, mus
reikia labiau sutelkti savo pastangas ir išlikti itin budriems“,
– sakė už vartotojų teisių apsaugą atsakinga
Komisijos narė Meglena Kuneva
Vis daugėja pranešimų apie pavojingus gaminius
Nuo 2004 m. (valstybėms narėms perkėlus į
nacionalinę teisę Bendros gaminių saugos direktyvą, kuri yra
RAPEX teisinis pagrindas) palaipsniui didėjo bendras per RAPEX
išplatintų pranešimų skaičius. Penktaisiais metais
pranešimų skaičius išaugo keturgubai – nuo 468
pranešimų 2004 m. iki 1866 2008 m. Palyginti su 2007 m.,
2008 m. pranešimų skaičius padidėjo 16 %. RAPEX
pranešimų skaičiaus augimą lemia daug
priežasčių: nacionalinės valdžios institucijos
veiksmingiau užtikrina gaminių saugos nuostatų
įgyvendinimą, verslo įmonės geriau suvokia savo
įsipareigojimus, aktyviau bendradarbiaujama su trečiosiomis
šalimis ir visose valstybėse narėse kuriami tinklai, kurių
veiklą koordinuoja Europos Komisija.
Indėlis į RAPEX – iš visų
šalių
Visos ES šalys dalyvauja RAPEX sistemoje: jos aptinka naujus pavojingus
gaminius ir apie juos praneša, taip užtikrindamos, kad būtų
imtasi tinkamų tolesnių veiksmų dėl gautos informacijos.
Iš jų dvylika šalių pradėjo aktyviau dalyvauti
sistemoje ir pateikė daugiau pranešimų apie pavojingus gaminius
nei 2007 m. Daugiausia pranešimų gauta iš Vokietijos (205),
Ispanijos (163), Slovakijos (140), Graikijos (132) ir Vengrijos (129). Šios
šalys atsiuntė 50 % visų per šią sistemą
gautų pranešimų apie didelį pavojų keliančius
gaminius.
Pirmieji sąraše – žaislai, elektros prietaisai ir
variklinės transporto priemonės
2008 m. vien tik apie žaislus (498 pranešimai), elektros
prietaisus (169 pranešimai) ir variklines transporto priemones (160
pranešimų), kaip apie didelį pavojų keliančius
gaminius, buvo atsiųsta 53 % visų pranešimų. Šie
rezultatai atitinka 2007 m. RAPEX rezultatus. 2008 m. tekstilės
gaminiai, įskaitant drabužius, užėmė ketvirtą
vietą pagal per RAPEX apie juos gautų pranešimų
skaičių (atsiųsta 140 pranešimų).
Padaugėjo pranešimų apie Kinijos kilmės gaminius2008 m. iš viso per RAPEX sistemą buvo atsiųsta 909
pranešimai apie Kinijoje pagamintus gaminius, keliančius didelį
pavojų. Per RAPEX atsiųstų pranešimų apie Kinijos
kilmės gaminius dalis padidėjo nuo 52 % 2007 m. iki
59 % 2008 m. Šią didėjančią tendenciją
reikėtų vertinti atsižvelgiant į įvairius veiksnius
– didėjantį prekių iš Kinijos į ES importą,
didesnį dėmesį reikalavimų laikymuisi užtikrinti
skirtiems nacionalinio lygmens veiksmams dėl Kinijos kilmės
gaminių, veiksmingesnį ES ir Kinijos bendradarbiavimą. 
Ataskaita rodo, kad Kinijos valdžios institucijos vis dažniau savo
rinkoje taiko ribojamąsias priemones, remdamosi RAPEX sistemos informacija,
kuri teikiama per RAPEX-CHINA sistemą (įdiegta 2006 m.
rugsėjo mėn.). Apie taisomąsias priemones Kinijos valdžios
institucijos praneša Komisijai taikydamos nuo 2007 m.
veikiančią kas ketvirtį teikiamų ataskaitų
sistemą. Pradėjusi naudotis minėta sistema AQSIQ jau
ištyrė 669 RAPEX pranešimus. 352 atvejais (53 % visų
atvejų) atlikus tyrimą AQSIQ arba Kinijos gamintojas (eksportuotojas)
savanoriškai ėmėsi prevencinių arba ribojamųjų
priemonių (pvz., eksporto draudimas ar sustabdymas, griežtesnė
Kinijos gamintojo (eksportuotojo) priežiūra).
Daugiau informacijos galima rasti MEMO/09/167
ir http://ec.europa.eu/consumers/safety/rapex/index_en.htm
