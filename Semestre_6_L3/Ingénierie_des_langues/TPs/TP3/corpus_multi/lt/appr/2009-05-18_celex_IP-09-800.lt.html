IP/09/800
Briuselis, 2009 m. gegužės 18 d.Jūsų balsas – labai svarbus,
pareikškite savo nuomonęBirželio 4–7 d. 375 milijonai
piliečių 27 šalyse nuo Helsinkio iki Lisabonos, nuo Dublino iki
Vilniaus kviečiami dalyvauti Europos Parlamento rinkimuose.
Vaizdo pranešime, kurį galima rasti Europos Komisijos Pirmininko
interneto svetainėje, Jos&#233; Manuel Barroso ragina Europos
piliečius ateiti balsuoti ir taip pareikšti savo nuomonę.„Jūsų balsas – labai svarbus, nes
Jūsų valia lems, kokia kryptimi Europos Sąjunga vystysis
ateinančius penkerius metus“ – teigia Komisijos Pirmininkas
J. M. Barroso vaizdo pranešime, kurį galima rasti šiuo
adresu: 
http://ec.europa.eu/commission_barroso/president/multimedia/vlog/index_en.htm
Komisijos Pirmininko interneto svetainėje ir Europos Komisijos garso ir
vaizdo portale vaizdo pranešimas pateikiamas 6 kalbomis (anglų,
prancūzų, vokiečių, ispanų, portugalų ir
italų). Rašytinė šio pranešimo versija pateikiama 17
kitų Europos Sąjungos kalbų.
Europos Komisijos Pirmininkas primena, kad nors Europos Komisija inicijuoja
politiką ir teikia būtinus pasiūlymus, kad piliečiai
jaustų konkrečius rezultatus, bet „būtent Europos
Parlamentas kartu su šalių vyriausybėmis priima teisės
aktus“. Jis taip pat primena, kad „kitos Europos institucijos yra
atskaitingos Europos Parlamentui“.
„Išrinkite tokius Europos Parlamento narius, kurie
išreikštų Jūsų požiūrį į tai, kaip
reikia spręsti iškilusius sunkumus“, – paragino Komisijos
Pirmininkas J. M. Barroso, – „nes Europos veiksmai
turės įtakos Jums ir Jūsų kasdieniam gyvenimui“.
