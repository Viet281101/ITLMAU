IP/09/635
Briuselis, 2009 m. balandžio 24 d.Įsteigtas Europos forumas romų
atskirties problemos sprendimo veiksmams derintiŠiandien Prahoje pirmą kartą
susirinks Europos romų įtraukties forumas, kuriuo siekiama geriau
derinti nacionalinius veiksmus sprendžiant didžiausios Europos
etninės mažumos atskirties problemą. Forume
dalyvaus šalių vyriausybės, ES, tarptautinės organizacijos
ir pilietinė visuomenė, sieksiantys glaudžiau bendradarbiauti bei
dalytis sėkmingos romų įtraukties politikos
patirtimi.
„Dėl dabartinės ekonominės krizės didėja
pavojus, kad romai, dažnai esantys visuomenės gyvenimo užribyje,
bus visai atskirti, – kalbėjo už užimtumą, socialinius
reikalus ir lygias galimybes atsakingas Europos Komisijos narys Vladimiras
Špidla. – Turime imtis konstruktyvių politinių
priemonių, kad suteiktume romams naujų galimybių, užuot
stūmę juos į dar didesnį skurdą ir socialinę
atskirtį. Politika turėtų būti aiškiai skirta romams,
tačiau jos tikslas – suteikti romams visiems kitiems visuomenės
nariams prieinamų galimybių gauti išsilavinimą, darbą
ir būstą. Šalys turėtų dalytis veiksmingų
politinių priemonių taikymo patirtimi.“ 
Europos Komisijos nario Vladimiro Špidlos ir Čekijos žmogaus
teisių ir nacionalinių mažumų ministro Michaelio Kocábo
bendrai rengiamame šios dienos susitikime bus apžvelgta romų
atskirties problemos sprendimo pažanga nuo 2008 m. rugsėjo
mėn. Briuselyje įvykusio pirmojo aukščiausiojo lygio
susitikimo romų klausimais (žr. IP/08/1326).
Susitikimu atsiliepiama į 2008 m. gruodžio mėn.
Bendrųjų reikalų tarybos raginimą ES šalims dalytis
gerąja patirtimi ir skatinimą bendradarbiauti šiuo tikslu
steigiamame integruotame Europos forume.
Susitikime bus siekiama nustatyti esminius principus, būtinus siekiant
veiksmingai spręsti romų įtraukties klausimą. Be to, Europos
Komisija praneš, kaip ji ketina atsižvelgti į romų poreikius
ES lygmens priemonėmis ir metodais 2009–2010 m. Komisija pateiks
naujo bandomojo projekto (biudžetas – 5 mln. EUR), kurį
Europos Parlamentas įtraukė į 2009 m. biudžetą,
įgyvendinimo ataskaitą. Rengdamasi 2010 m. balandžio
mėn. Ispanijoje įvyksiančiam aukščiausiojo lygio
romų susitikimui 2010 m. pradžioje Komisija pateiks
išsamesnę pažangos ataskaitą.
Keli milijonai romų ES ir kaimyninėse šalyse patiria
diskriminaciją ir didelę atskirtį nuo kitų visuomenės
narių, didžiulį skurdą ir nedarbą, jų prasta
sveikatos būklė ir trumpesnė gyvenimo trukmė. Be to, romai
dažnai tampa diskriminacijos ir rasistinių išpuolių
aukomis.
Bendra informacija
Europos Sąjunga turi daug įvairių kovos su romų
diskriminacija ir socialine atskirtimi priemonių. Direktyva 2000/43/EB
draudžiama diskriminacija rasės ir etninės kilmės pagrindu
užimtumo, švietimo, socialinės apsaugos (įskaitant sveikatos
priežiūrą), prekių įsigijimo ar naudojimosi paslaugomis
srityse. Romų atskirties problemą galima spręsti naudojantis
iš ES struktūrinių fondų ir pagal Bendrijos programas
teikiama finansine parama projektams ir politinėms priemonėms ir
taikant socialinės įtraukties, užimtumo, švietimo ir
sveikatos apsaugos sritims skirtas ES ir nacionalinio lygmens politinio
bendradarbiavimo priemones, taip pat atliekant tikslines analizes, imantis
atitinkamų veiksmų ir integruojant romus į visas sritis.
Taip pat žr. MEMO/09/193
Išsamesnė informacija:
Europos Komisijos svetainė, skirta romų klausimams:
http://ec.europa.eu/roma
2008 m. gruodžio 8 d. Bendrųjų reikalų tarybos
spaudos pranešimas apie romų įtrauktį
http://ec.europa.eu/social/BlobServlet?docId=1586&amp;langId=enBendrųjų esminių principų pasiūlymas
http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes
