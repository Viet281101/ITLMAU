IP/09/ 1966  Briuselis 2009 m. gruodžio 18 d. Įsigalioja naujos telekomunikacijų taisyklės  Rytoj Europos Sąjungoje įsigalios naujos šiandien Europos Sąjungos oficialiajame leidinyje paskelbtos ES telekomunikacijų taisyklės. Naujosios taisyklės, nustatytos Geresnio reguliavimo direktyvoje ir Piliečių teisių direktyvoje, į 27 ES valstybių narių teisės aktus turi būti perkeltos iki 2011 birželio mėn. Po 20 dienų įsigalios tiesioginio taikymo reglamentas, kuriuo įsteigta Europos elektroninių ryšių reguliuotojų institucija (BEREC). Šios institucijos užduotis – visoje Europoje užtikrinus nuoseklų reguliavimą stiprinti bendrąją telekomunikacijų rinką. Lapkritį Europos Parlamentas ir Taryba pasiekė galutinį susitarimą (   IP/09/1812   ), todėl šis ES teisės aktų priėmimo etapas paskutinis.   „Nauja Europos elektroninių ryšių reguliuotojų institucija aiškiai atspindi mūsų rimtus ketinimus siekti, kad Europos telekomunikacijų operatoriai ir vartotojai nebejaustų nacionalinių ribų teikdami tinklo prieigą ir ryšių paslaugas ir jomis naudodamiesi , – sakė už telekomunikacijas atsakinga Europos Komisijos narė Viviane Reding. – Nuo 2010 m. pavasario BEREC padės nacionalinėms ryšių reguliavimo tarnyboms ir Europos Komisijai užtikrinti, kad telekomunikacijų paslaugas visoje Europos Sąjungoje būtų galima teikti suderintomis ir konkurencinėmis sąlygomis. Reformų direktyvos jau paskelbtos Oficialiajame leidinyje, todėl į valstybes nares kreipiuosi prašydama šias taisykles sklandžiai, greitai ir tinkamai perkelti į nacionalinius teisės aktus. Tik taip užtikrinsime teisinį tikrumą, didesnę konkurenciją ir skatinsime investuoti į augančią Europos bendrąją telekomunikacijų rinką.“  Naująją Europos telekomunikacijų instituciją BEREC sudarys 27 nacionalinių ryšių reguliavimo tarnybų vadovai.  Sprendimai paprastai bus priimami dviejų trečdalių balsų dauguma arba paprastąja balsų dauguma, jei BEREC teiks nuomonę dėl Komisijos išnagrinėtų priemonių, apie kurias pranešė nacionalinės ryšių reguliavimo tarnybos (žr.   MEMO/09/539   ).  BEREC sprendimus padės parengti nepriklausomi ekspertai.  BEREC taip pat patars ir padės nacionalinėms ryšių reguliavimo tarnyboms, taip pat papildys jų savarankiškai atliekamą darbą, ypač jei priimami reguliavimo sprendimai bus tarptautinio pobūdžio.  Įgyve ndinus ES telekomunikacijų reformą, sustiprės konkurencija Europos telekomunikacijų rinkose, todėl 500 mln. ES piliečių turės didesnį pasirinkimą – galės naudotis didesnės aprėpties plačiajuosčio interneto ryšio paslaugomis visoje Europoje, o jų teisė į ryšio privatumą bus griežčiau saugoma.  Radijo dažnių srityje valstybės narės dabar turi pritaikyti savo dažnių skyrimo ir leidimų suteikimo sistemas prie naujųjų taisyklių, kad radijo dažnių naudojimo sąlygos būtų kuo lankstesnės.  Komisija pateiks pirmosios radijo spektro politikos programos pasiūlymą (reformų priemonių rinkinio naujovė) ir patars sukurti strateginę nuoseklios ES radijo dažnių politikos kūrimo sistemą.  Šiandien taip pat paskelbtas Komisijos sprendimas, kuriuo iš dalies pakeisti Radijo spektro politikos grupės uždaviniai, kad ji galėtų visapusiškai patarti Komisijai dėl šių radijo dažnių programų projektų rengimo.  Informacija apie 12 svarbiausių reformų, numatytų naujajame ES telekomunikacijų reguliavimo priemonių  rinkinyje , pateikta   MEMO/09/568   . Tolesni veiksmai   Įsteigti Europos elektroninių ryšių reguliuotojų instituciją BEREC (2010 m. pavasarį). Visų 27 valstybių narių vyriausybės drauge nuspręs, kur įkurdinti BEREC.   Perkelti telekomunikacijų reformos priemonių rinkinį į 27 ES valstybių narių nacionalinę teisę (iki 2011 m. birželio).   Daugiau informacijos Suderintų reformos priemonių rinkinio tekstas    http://ec.europa.eu/information_society/policy/ecomm/tomorrow/index_en.htm            MEMO/09/568          Komisijos sprendimas iš dalies keisti Radijo spektro politikos grupės uždavinius :     http://ec.europa.eu/information_society/policy/ecomm/radio_spectrum/documents/legislation/index_en.htm
