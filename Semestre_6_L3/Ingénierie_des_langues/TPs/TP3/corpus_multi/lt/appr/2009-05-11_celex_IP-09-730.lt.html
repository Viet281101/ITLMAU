IP/09/730
Briuselis, 2009 m. gegužės 11 d.Komisijos ir Parlamento pirmininkai su
Europos religiniais vadovais diskutuoja dėl moralinės paramos Europos
ir pasaulio ekonomikos valdymuiEuropos Komisijos Pirmininko José Manuelio
Barroso kvietimu šiandien maždaug dvidešimt
aukšto lygio krikščionybės, judaizmo ir islamo Europoje
atstovų susirinko į Komisijos būstinę, kad
užmegztų neoficialų dialogą su ES. Susitikimui bendrai
pirmininkavo Komisijos Pirmininkas J. M. Barroso ir Europos Parlamento
Pirmininkas Hansas-Gertas Pötteringas. Per šių metų
susitikimą daugiausia dėmesio skirta Europai ir pasauliui labai
svarbiam klausimui – ekonomikos ir finansų krizei ir moralinei
paramai Europos ir pasaulio ekonomikos valdymui.
Tai buvo penktasis metinis ES institucijų vadovų susitikimas su
religiniais vadovais. Šią iniciatyvą 2005 m. pradėjo
Pirmininkas J. M. Barosso.
Šiemet daugiausia diskutuota tema „Ekonomikos ir finansų
krizė. Moralinė parama Europos ir pasaulio ekonomikos
valdymui“. Pirmininkas J. M. Barroso pareiškė:
„Tebesitęsiant finansų ir ekonomikos krizei, darosi vis
aiškiau, kad atėjo laikas ekonomikos valdymą suderinti su
svarbiausiomis moralinėmis vertybėmis, kuriomis pastaruosius 50
metų buvo grindžiamas Europos projektas. Komisija šioje srityje
ėmėsi svarbių iniciatyvų, pirmiausia reguliuodama
finansų rinką, kad sustiprintų mūsų ekonomikos
atsakomybę ir tvarumą.“
Europos Parlamento Pirmininkas Hansas-Gertas Pötteringas
pabrėžė: „Europos Sąjungos piliečiams dabar
ekonomiškai labai sunkus metas. Būtent tokiu metu reikia sutelkti
dėmesį į Europą kaip vertybėmis grindžiamą
bendruomenę ir į esminį ES solidarumo principą.
Ieškodami bendrų sprendimų, turime būti tikri, kad jais
nepažeidžiamas žmogaus orumas ir pasirūpinta visomis
mūsų visuomenės grupėmis. Itin svarbus religijų ir
bažnyčių atstovų dalyvavimas, nes būtent jie labai
dažnai suteikia pagalbą pažeidžiamiausiems mūsų
visuomenės nariams.“
Susitikimo dalyviai parėmė ES pastangas derinti ir skatinti
veiksmus, skirtus finansams reguliuoti, ekonomikai gaivinti ir užimtumui
Europoje ir pasaulyje skatinti, ir tokiems veiksmams vadovauti. Jie taip pat
pabrėžė, jog būtina užtikrinti, kad kuriant
politiką pirmiausia būtų paisoma socialinio teisingumo. Be to,
dalyviai priminė, kad dabar, kai tokį didelį nerimą kelia
tebedidėjantis nedarbas ir skurdas, mūsų visuomenės
turėtų sugebėti veikti kartu, kad sukurtų ir
įgyvendintų konkrečias priemones, kuriomis būtų
suvaldytos krizės pasekmės piliečiams. Kartu jie patvirtino savo
įsipareigojimą padėti atgaivinti visų tikėjimų ir
įsitikinimų europiečių tarpusavio solidarumo jausmą ir
skatinti finansų ir ekonomikos subjektus elgtis moraliau.
Dalyvių sąrašą rasite MEMO/09/227
