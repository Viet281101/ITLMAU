IP/09/138
Briuselis, 2009 m.
sausio 28 d.Komisija
pratęsia filmų kūrimui remti skirtos valstybės
pagalbos taisyklių galiojimą iki 2012 m.
pabaigosEuropos Komisija šiandien priėmė
komunikatą dėl filmų ir garso bei vaizdo kūrinių
kūrimui taikomų valstybės pagalbos vertinimo
kriterijų galiojimo pratęsimo iki 2012 m. gruodžio
31 d. Remdamasi šiais 2001 m. Komisijos komunikate dėl
kinematografijos nustatytais kriterijais Komisija tvirtina Europos nacionalines,
regionines ir vietines filmų kūrimo rėmimo schemas pagal ES
valstybės pagalbos taisykles. Naujajame Komisijos komunikate taip pat
nurodyta keletas tendencijų, į kurias tikriausiai reikės
atkreipti dėmesį būsimame Komunikate dėl kinematografijos.
Nacionalinių filmų kūrimui remti Europos Sąjungoje kasmet
skiriama maždaug 1,6 mlrd. EUR.
Už konkurenciją atsakinga Komisijos narė Neelie Kroes
sakė: „Europos kinas yra vienas iš pagrindinių Europos
kultūros išraiškos būdų. Jo svarba
pripažįstama ES konkurencijos taisyklėse, ypač vykdant
valstybės pagalbos kontrolę. Džiaugiuosi, kad pratęsus
Komunikato dėl kinematografijos galiojimą, galėsiu toliau
skatinti valstybes nares skirti paramą Europos filmų kūrimui.
Mūsų taisyklės – tai įrodymas, kad konkurencija ir
kultūra yra puikiai suderinamos ir kad jos stiprina viena
kitą.“
„Didelis italų filmo „Gomora“, pripažinto
geriausia 2008 m. Europos kino juosta, pasisekimas patvirtina, kad Europos
kinas pajėgus peržengti sienas ir susilaukti tarptautinės
sėkmės, – sakė už žiniasklaidą atsakinga
Europos Komisijos narė Viviana Reding. – Kad Europos
kūrėjai galėtų įgyvendinti savo sumanymus, kino
pramonei reikalingas stabilumas. Todėl šiandien dar kartą
patvirtiname, kad artimiausius trejus metus galios dabartinis Komisijos
požiūris į kinui skiriamą nacionalinę pagalbą.
Sparčiai besivystančiose rinkose Europos garso ir vaizdo pramonei
reikia įveikti naujus sunkumus. Todėl turime pradėti svarstyti,
kaip minėtuosius sunkumus galime paversti galimybėmis, ypač
geriau išnaudodami vidaus rinką ir žvalgydamiesi už Europos
ribų. Šia linkme nukreiptas naujas Komisijos pasiūlymas dėl
Europos ir sparčiai augančios ekonomikos šalių kino
specialistų bendradarbiavimo programos „MEDIA Mundus“ (žr.
IP/09/26).
Priėmusi šiandienos sprendimą, Komisija ir toliau
(vėliausiai iki 2012 m. gruodžio 31 d.) taikys 2001 m.
Komunikate dėl kinematografijos nustatytus kriterijus (žr. IP/01/1326),
skirtus valstybių narių pagalbos schemų ir EB sutartyje
nustatytų valstybės pagalbos taisyklių suderinamumui vertinti.
Šių kriterijų galiojimas jau buvo pratęstas 2004 m. ir
2007 m. (žr. IP/04/343
ir IP/07/820).
Šiandienos komunikate nurodytos naujausios tendencijos – parama
kitoms sritims nei filmų ir TV kūrinių kūrimas
(pavyzdžiui, filmų platinimui ir skaitmeniniam demonstravimui),
daugiau regioninių filmų kūrimo rėmimo schemų, taip pat
kai kurių valstybių narių konkurencija siekiant panaudoti
valstybės pagalbą, kad į šalį pritrauktų
didžiųjų filmų kūrimo bendrovių (ypač JAV)
investicijų. Dėl šių tendencijų tam tikru metu gali
prireikti peržiūrėti valstybės pagalbos kriterijus.
Tačiau tai sudėtingi klausimai, todėl Komisija norėtų
juos apsvarstyti su valstybėmis narėmis, filmų kūrimo
rėmimo įstaigomis ir Europos filmų pramonės atstovais.
Bendroji informacija
2001 m. Komisijos komunikate dėl kinematografijos nustatyti keturi
konkretūs suderinamumo kriterijai, pagal kuriuos pagalba kino ir TV
filmų kūrimui gali būti patvirtinta kaip pagalba kultūrai
vadovaujantis EB sutarties 87 straipsnio 3 dalies d punktu, taip
pat reikalaujama laikytis bendro teisėtumo principo. Šie kriterijai
išvardyti toliau:pagalba turi būti skiriama kultūros produktui;
filmo kūrėjui turi būti suteikiama galimybė panaudoti
bent 20 % filmui skirto biudžeto už pagalbą suteikusios
valstybės ribų ir tokiu atveju pagal schemą jam skirta
valstybės pagalba dėl vadinamosios teritoriškumo sąlygos
nesumažinama;
pagalbos intensyvumas iš esmės neturi viršyti 50 %
filmo kūrimui skirto biudžeto, išskyrus sudėtingus ir
mažo biudžeto filmus,
neleidžiama teikti papildomos pagalbos specialiai su filmo
kūrimu susijusiai veiklai.Šie kriterijai turėjo
galioti iki 2009 m. gruodžio 31 d. Pasibaigus viešoms
konsultacijoms, kurios dėl šio klausimo buvo pradėtos
2008 m. spalio mėn. (žr. IP/08/1580),
Komisija šiandien nusprendė pratęsti minėtųjų
kriterijų galiojimą iki 2012 m. gruodžio 31 d.
Pati ES Europos filmų sektorių remia įgyvendindama
programą MEDIA 2007, pagal kurią 2007–2013 m. laikotarpiu
mokymams ir Europos filmų kūrimui bei platinimui už ES ribų
numatyta skirti 755 mln. EUR (žr. IP/07/169).
9 iš 10 Europoje sukurtų filmų kitose šalyse rodomi
pasitelkus MEDIA pagalbą.
Daugiau informacijos rasite MEMO/09/33.
