IP/09/218
Briuselis, 2009 m. vasario 5 d.„Už įvairovę.
Prieš diskriminaciją“ – šių metų ES
apdovanojimus pelnę straipsniaiŠiandien žurnalistams įteikta ES
premija „Už įvairovę. Prieš diskriminaciją“
už du vienodai balsų surinkusius straipsnius: už Prancūzijos
spaudoje paskelbtą straipsnį apie gėjus futbolininkus ir už
Danijos spaudoje paskelbtą straipsnį apie moteris, kurios priima
islamą. Trečioji premija skirta Portugalijos spaudoje paskelbtam
straipsniui, o specialus romų prizas bus įteiktas graikų
žurnalistui. Apdovanojimo ceremonija įvyks šį
vakarą Prahos Kaiserštejnský rūmuose.
„Žiniasklaidai tenka svarbus vaidmuo kovojant su diskriminacija,
išankstinėmis nuostatomis ir stereotipais, – sakė už
lygias galimybes atsakingas ES Komisijos narys Vladimíras Špidla.
–Įvairovės ir socialinės sanglaudos vertybės
dabartinėmis socialinėmis, ekonominėmis ir finansinėmis
sąlygomis tampa dar svarbesnės.“
Šiandienos ceremonijoje Europos Komisija pagerbs žurnalistus, kurie
savo straipsniais skatina skaitytojus geriau suvokti įvairovės
privalumus ir susimąstyti apie diskriminacijos ir nelygybės
problemas. Šiais metais Komisija skyrė specialų prizą
už straipsnį apie romų problemas.
Le Monde žurnalistė Pascale Krémer laimėjo
bendrą pirmąją premiją už straipsnį
„Homophobie et football: la leçon de Chooz“
(„Homofobija ir futbolas – Choozo pamoka“) apie vietos futbolo
komandos žaidėjus gėjus. Jame analizuojama, kaip pelningas
futbolo rinkodaros pasaulis padeda įtvirtinti gėjų ir
lesbiečių diskriminaciją, taip pat rašoma apie tai,
kokių teigiamų priemonių imasi futbolo lygos visoje Europoje,
siekdamos ją įveikti.
Kita bendra pirmoji premija atiteko Danijos Morgenavisen
Jyllands-Posten žurnalistui Olei Hallui. Jo straipsnyje
„Danske muslimer udsat for chikane“ („Danijos
musulmonai patiria priekabiavimą“) atskleidžiama, kaip
islamą priėmusios Danijos moterys, iki tol priklausiusios daugumai,
staiga tampa aiškiai matoma mažuma savo gimtojoje šalyje. Jos
susiduria su tomis pačiomis išankstinėmis nuostatomis ir
visuomenės priešiškumu kaip ir iš kitų šalių
kilę musulmonai.
Christiana Martins ir Marisa Antunes laimėjo trečiąją
vietą už straipsnį „Elite à prova de
racismo“ („Rasizmui atsparus elitas“) apie sėkmingus
iš mažumų kilusius Portugalijos piliečius, kuriems pavyko
įveikti nematomas sienas. Jis buvo išspausdintas Portugalijos
dienraštyje Expresso.
Specialųjį romų prizą pelnė Eleftheros Tipos
žurnalistas Mika Kontourousi už straipsnį „Η
&#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;“
(„Yuzyan griauna savo genties sienas). Čia aprašomos problemos,
kylančios romų moterims, mėginančioms atitrūkti nuo
savo tradicinio vaidmens visuomenėje.
Apdovanojimo ceremonija bus viena iš Europos Komisijos rengiamo seminaro
„Žiniasklaida įvairovei“ dalių. Seminare bus pateikti
visos Europos žiniasklaidos kovos su diskriminacija ir įvairovės
skatinimo gerosios patirties tyrimo rezultatai. Čia susirinks daugiau nei
80 žiniasklaidos lygybės institucijų ir NVO atstovų iš
visos Europos.
Žurnalistų konkursas yra viena iš Europos Sąjungos
informavimo kampanijos „Už įvairovę. Prieš
diskriminaciją“ dalių. Šio konkurso partneriai –
Europos jaunimo spaudos asociacija ir Europos žurnalistų
asociacija.
Žurnalistų konkurse nugalėję straipsniai buvo atrinkti
iš daugiau negu 545 straipsnių, pateiktų visų 27
valstybių narių žurnalistų nuo 2008 m. sausio 1 d.
iki spalio 31 d. Vertinimo komisijos nariai pažymėjo, kad
straipsniai buvo aukštos kokybės. Kiekvienas iš keturių
Europos apdovanojimų laimėtojų gaus stipendiją tiriamajai
kelionei į pasirinktą ES šalį.
Taip pat žr. MEMO/09/51Daugiau informacijos
2008 m. žurnalistų konkursas
http://journalistaward.stop-discrimination.infoKampanija „Už įvairovę. Prieš
diskriminaciją“
http://www.stop-discrimination.infoTyrimas „Žiniasklaida ir įvairovė“
http://www.media4diversity.eu/
