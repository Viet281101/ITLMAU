IP/09/659
Briuselis, 2009 m. balandžio 29 d.Valstybės
pagalba. Komisija priima Supaprastinimo paketą, kad pagreitintų
valstybės pagalbos sprendimusEuropos Komisija priėmė valstybės
pagalbai skirtą Supaprastinimo paketą ir Gerosios patirties
kodeksą bei Pranešimą dėl supaprastintos
procedūros. Šiais dokumentais siekiama pagerinti
valstybės pagalbos procedūrų veiksmingumą, skaidrumą ir
nuspėjamumą visuose tyrimo etapuose ir kartu sustiprinti
savanorišką Komisijos ir valstybių narių
bendradarbiavimą. Pirmiausia šiuose dokumentuose siūloma
valstybėms narėms glaudžiau bendradarbiauti iki tol, kol jos
praneša apie pagalbos priemones, kad galimi sunkumai būtų
pašalinti iš pat pradžių, be to, šiuose dokumentuose
pateiktos patobulintos planavimo priemonės, skirtos tiek sudėtingiems,
tiek paprastiems atvejams padėti įveikti. Supaprastinimo paketo
priėmimas – svarbus reformų programos, kurią Komisija
paskelbė 2005 m. valstybės pagalbos veiksmų plane (žr.
IP/05/680),
dalis.
Už konkurenciją atsakinga Komisijos narė Neelie Kroes
pažymėjo: „Valstybės pagalbos supaprastinimo paketas bus
naudingas verslui, nes bus lengviau priimti greitus valstybės pagalbos
sprendimus, ypač todėl, kad valstybės narės ir Komisija
bendradarbiauti pradės anksčiau ir geriau. Priimdama Gerosios
patirties kodeksą bei Pranešimą dėl supaprastintos
procedūros, Komisija tesėjo pažadą atnaujinti ir
supaprastinti valstybės pagalbos procedūras, kaip numatyta
Valstybės pagalbos veiksmų plane.“ 
Supaprastinimo paketu siekiama palengvinti ir kartu pagreitinti
įvairių rūšių valstybės pagalbos
procedūrų – apie Komisijai praneštas paprastas priemones,
sudėtingas bylas, kai iškyla naujų klausimų, ar skundus
– taikymą. Tai atitinka 2005 m. valstybės pagalbos
veiksmų plane (IP/05/680)
paskelbtą tikslą – kad valstybės pagalbos srities
procedūros būtų veiksmingesnės, paprastesnės ir labiau
nuspėjamos. Dėl paketo daug diskutuota su valstybėmis
narėmis ir išorės suinteresuotosiomis šalimis (žr. IP/08/1950)
ir jam labai pritarta.
Gerosios patirties kodekse nurodoma, kaip praktiškai vykdyti
valstybės pagalbos procedūras, pirmiausia atsižvelgiant į
jų trukmę, skaidrumą ir nuspėjamumą. Kodekse numatyti
tam tikri savanoriški Komisijos ir valstybių narių susitarimai,
kuriais siekiama sukurti paprastesnes ir labiau nuspėjamas procedūras
kiekviename valstybės pagalbos tyrimo etape. Kodeksas bus taikomas visoms
byloms, kurioms negalioja Bendrasis bendrosios išimties reglamentas
(žr. IP/08/1110)
ir Pranešimas dėl supaprastintos procedūros.
Gerosios patirties kodeksas pagrįstas bendru Komisijos ir valstybių
narių įsipareigojimu. Viena vertus, Komisija siūlys užmegzti
glaudesnius ryšius dar iki pranešant apie priemonę, kad
pranešimai būtų kokybiškesni ir išsamesni. 
Visiškai naujos, sudėtingos ar skubios bylos bus sprendžiamos
pagal bendrai sutartą planą. Komisija taip pat sieks sugrupuoti savo
prašymus pateikti informaciją. Kita vertus, valstybės narės
raginamos skubiau ir išsamiau atsakyti į Komisijos užklausas
dėl tam tikros bylos. Kodekse taip pat siūloma iš esmės
sustiprinti esamas procedūrines priemones, kad valstybės narės
galėtų veikti greitai ir užtikrintų tolesnį
procedūrų vykdymą. Gerosios patirties kodeksu taip pat siekiama
pagerinti skundų nagrinėjimo procedūrą, įskaitant
orientacinius terminus ir išsamesnę su skundais susijusią
informaciją. 
Supaprastinta procedūra siekiama, kad Komisija geriau tvarkytų
paprastas bylas, kaip antai tas, kurios aiškiai atitinka esamas
horizontaliąsias priemones ar Komisijos sprendimų priėmimo
praktiką. Komisija nori užtikrinti, kad aiškiai suderinama
pagalba būtų patvirtinama per mėnesį po to, kai
valstybės narės pateikia išsamų pranešimą.
Todėl pranešime taip pat nurodytas pavyzdinis pagalbos priemonių,
kurioms iš esmės galima taikyti supaprastintą
procedūrą, sąrašas, įskaitant tam tikrą MVĮ
skirtą pagalbą, pagalbą aplinkos apsaugai, pagalbą
naujovių diegimui ir pagalbą įmonėms sanuoti ir
restruktūrizuoti. 
Ši naujoji procedūra turėtų būti ne tik
greitesnė, bet ir skaidresnė: susidomėjusioms suinteresuotosioms
šalims bus suteikta nauja galimybė teikti pastabas apie
planuojamą valstybės pagalbos priemonę, nes priemonių, apie
kurias valstybė narė pranešė pagal supaprastintą
procedūrą, santrauka bus iš anksto paskelbta Komisijos
svetainėje.
Nė viena minėta iniciatyva neskirta priemonėms, apie kurias
valstybės narės praneša dėl esamos finansų ir
ekonomikos krizės, nes tokioms priemonėms nustatytos specialios ad
hoc vidinės procedūros, kad priemones, apie kurias pranešta,
Komisija galėtų įvertinti kuo skubiau.
Kodeksą ir Pranešimą anglų, prancūzų ir
vokiečių kalbomis rasite Komisijos svetainėje
http://ec.europa.eu/competition/state_aid/reform/reform.html.
Netrukus jie bus parengti ir kitomis kalbomis.
Daugiau informacijos rasite MEMO/09/208.
