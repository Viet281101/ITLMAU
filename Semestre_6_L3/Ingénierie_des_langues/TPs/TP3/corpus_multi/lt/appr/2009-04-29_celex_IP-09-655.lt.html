IP/09/655
Briuselis, 2009 m. balandžio 29 d.2010 m. ES biudžete daugiausia
lėšų numatyta ekonomikos gaivinimuiŠiandien Komisija priėmė
2010 m. preliminarų 139 mlrd. EUR biudžeto
projektą. Svarbiausias tikslas – atgaivinti
ekonomiką, todėl pasiūlyme numatyta didžiausią
dalį lėšų (45 %) – 3,2 % daugiau, palyginti
su 2009 m., skirti augimo ir užimtumo skatinimo priemonėms,
kuriomis siekiama atkurti konkurencingumą visoje Europos Sąjungoje. Su
moksliniais tyrimais ir energetika susijusių programų finansavimas bus
padidintas daugiau kaip 12 %, padidintas finansavimas ir sanglaudos
politikai vykdyti, pagal kurią 52 % Sanglaudos ir
struktūrinių fondų lėšų skiriama ES-12.
Padidės išlaidos pagal visas biudžeto išlaidų
kategorijas: įsipareigojimų asignavimams iš viso numatyta
138,6 mlrd. EUR (1,18 % BNP), mokėjimų asignavimams
– 122,3 mlrd. EUR (1,04 % BNP). 
Komisijos pirmininko pavaduotojas administraciniams reikalams, auditui ir
kovai su sukčiavimu, atsakingas už finansinį programavimą ir
biudžetą Siimas Kallas, pristatydamas pasiūlymą, sakė:
„Šiame biudžete daugiausia lėšų numatyta
priemonėms, kuriomis siekiama užkirsti kelią dar didesniam
nuosmukiui. 6 mlrd. EUR bus skirta moksliniams tyrimams ir
naujovių diegimui, o apie 9 mln. Europos piliečių gaus
paramos iš Europos socialinio fondo. 2010 m. taip pat bus
užtikrinta, kad ekonomikos gaivinimo planui bus skirta numatyto
įnašo iš ES biudžeto antroji dalis, o visa su ekonomine
krize susijusių papildomų lėšų suma
2008–2010 m. bus daugiau kaip 6 mlrd. EUR.“ 
62 mlrd. EUR darbo vietoms, infrastruktūrai,
konkurencingumui
Pagrindinis ES prioritetas – skirti lėšų projektams,
kuriais siekiama išsaugoti ir kurti darbo vietas, padėti
įmonėms ir atkurti konkurencingumą. Transeuropinių
transporto ir energetikos tinklų finansavimui bus skirta 12,7 %
daugiau lėšų, palyginti su 2009 m.
(1,08 mlrd. EUR), o Konkurencingumo ir naujovių diegimo programos
finansavimas padidės 3,3 % (0,5 mlrd. EUR). 2010-ieji bus
Europos kovos su skurdu ir socialine atskirtimi metai; tam biudžete
numatyta beveik 20 mln. EUR ir įvairių visoms
valstybėms narėms skirtų iniciatyvų. Antrus metus vykdomam
ES pagrindiniam palydovinės navigacijos projektui Galileo bus
papildomai skirta 8 % daugiau lėšų
(0,9 mlrd. EUR). 
Didžiausia dalis Sanglaudos fondo lėšų bus skirta
ES-12
Iš 62 mlrd. EUR, skirtų užimtumui ir
konkurencingumui skatinti, 49 mlrd. EUR bus skirta ES-27
šalių sanglaudai. Išlieka tendencija skirti daugiau
lėšų 2004 m. ir 2007 m. į ES įstojusioms
šalims (ES-12). Pirmą kartą ES-12 gaus daugiausia
lėšų (52 %) iš ES Sanglaudos ir struktūrinių
fondų. 
Parama žemės ūkiui šiuose regionuose taip pat žymiai
padidės: ES-12 gaus beveik 20 % paramos žemės ūkiui,
t. y. 11 mlrd. EUR. Dėl bendrosios žemės
ūkio politikos, bendrosios rinkos ir didesnių rinkos kainų ES-12
ūkininkų pajamos šiuo metu yra 47 % didesnės, palyginti
su pajamomis iki stojimo. ES-27 skiriamas finansavimas gamtiniams
ištekliams yra 59 mlrd. EUR, o išlaidos aplinkos apsaugai ir
kaimo plėtrai padidės beveik 2,5 % ir bus beveik
15 mlrd. EUR.	
Antrasis Europos ekonomikos gaivinimo plano finansavimo etapas 
2009 m. balandžio mėn. Europos Parlamentas, Taryba ir Komisija
susitarė dėl papildomų 5 mlrd. EUR, skiriamų
pagrindiniams Europos projektams energetikos ir plačiajuosčio
ryšio infrastruktūros srityje finansuoti ir su BŽ&#362;P
patikrinimu susijusiems naujiems uždaviniams kaimo vietovėse
spręsti. 2009 m. skirtas pirmas 2,6 mlrd. EUR
įnašas, 2010 m. biudžete bus numatyti papildomi
2,4 mlrd. EUR, o dėl lėšų šaltinio bus
nuspręsta vėliau, per 2010 m. biudžeto procedūrą.8 mlrd. EUR išorinės pagalbos 
2010 m. ES toliau dės pastangas skurdesnėms šalims remti
ir tvirtai pozicijai pasauliniu mastu palaikyti, kad galėtų
spręsti pasaulinio masto problemas, pvz., klimato kaitos, maisto tiekimo
saugumo ir globalizacijos. Besivystančioms šalims pagal Vystomojo
bendradarbiavimo priemonę teikiama ES pagalba išaugs 1,7 % ir bus
2,4 mlrd. EUR. Pasirengimo narystei pagalba išaugs beveik
5 % ir bus 1,6 mlrd. EUR. ES bendrosios ir užsienio
politikos finansavimui bus skirta 16 % daugiau lėšų (iš
viso 282 mln. EUR). Pagal Pagalbos maistu priemonę numatyto
1 mlrd. EUR paskutinė dalis (170 mln. EUR) taip pat bus
įtraukta į 2010 m. biudžetą. 
Saugumo ES didinimas
Kaip numatyta pagal septynerių metų ES finansinę
programą, biudžete daugiausia, t. y. 13,5 %, padidės
išlaidos, susijusios su projektais, skirtais kovoti su nusikalstamumu bei
terorizmu ir valdyti migrantų srautus (beveik 1 mlrd. EUR). 
Apskritai visų ES institucijų administravimo išlaidos
padidės vidutiniškai 2,1 %, o Europos Komisijos išlaidos
išaugs mažiau nei 1 % (0,9 %) ir bus
3,6 mlrd. EUR.
Pagrindiniai faktai
Biudžete pateikiamos tiek įsipareigojimų (t. y.
teisinių įsipareigojimų teikti lėšas, jeigu
įvykdomos tam tikros sąlygos), tiek mokėjimų (t. y.
faktinių lėšų arba banko pavedimų lėšų
gavėjams) prognozės. ES biudžetas bus galutinai patvirtintas per
Europos Parlamento plenarinę sesiją gruodžio mėn.
