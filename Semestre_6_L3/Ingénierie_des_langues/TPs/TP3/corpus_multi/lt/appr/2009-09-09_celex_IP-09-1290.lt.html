IP/09/ 1290  2009 m. rugsėjo 9 d., Briuselis  Europos keliuose bus išgelbėta daugiau gyvybių. Judriojo ryšio operatoriai pasirengę diegti pagalbos iškvietos sistemą „eCall“   Šiandien Europos judriojo ryšio sektoriaus atstovai visiškai pritarė tam, kad būtų naudojama automobiliuose įmontuojama Europos automatinė pagalbos iškvietos sistema „eCall“. Pasirašydami ES susitarimo memorandumą dėl sistemos „eCall“ diegimo visoje Europoje, GSM asociacijos atstovai dar kartą patvirtino, kad yra pasirengę diegti šią gelbėjimo technologiją. Automobiliui patekus į rimtą avariją, sistema „eCall“ automatiškai surenka   Europos bendrąjį pagalbos telefono numerį 112   ir išsiunčia informaciją apie automobilio buvimo vietą, net jei keleiviai nežino ar negali pasakyti, kur jie yra. Valdžios institucijoms, automobilių gamintojams ir judriojo ryšio operatoriams būtina glaudžiau bendradarbiauti, kad sistema „eCall“ imtų veikti visur; visiškai ją įdiegus kasmet Europos Sąjungoje būtų išgelbstima iki 2 500 gyvybių, o sužalojimų sunkumas sumažėtų 10–15 %.  „Praėjusį mėnesį Europos Komisija paragino Europos valstybių vyriausybes, taip pat telekomunikacijų sektoriaus ir automobilių pramonės atstovus labiau pasistengti, kad sistema „eCall“ būtų įdiegta. Džiaugiuosi, kad judriojo ryšio sektoriaus atstovai taip greitai atsiliepė. Pritardami automobiliuose montuojamai Europos pagalbos iškvietos sistemai jie parodė, kad yra pasirengę vykdyti socialines pareigas ir naujoviškai taikyti ryšių technologijas kasdieniame gyvenime, – sakė už telekomunikacijas atsakinga ES Komisijos narė Viviane Reding. – Tačiau kad sistema „eCall“ būtų įdiegta visoje Europoje, turime bendradarbiauti visi. Šiandien pasirengimą diegti sistemą „eCall“ patvirtinę judriojo ryšio operatoriai prisijungė prie anksčiau tam pritarusių automobilių pramonės atstovų ir daugumos ES valstybių. Sistemos „eCall“ susitarimo memorandumo dar nepasirašė šešios valstybės narės: Airija, Danija, Jungtinė Karalystė, Latvija, Malta ir Prancūzija. Šios valstybės turėtų nedelsti ir paspartinti gyvybes gelbėti padėsiančios sistemos diegimą. Antraip kitais metais Komisijai teks siūlyti priimti specialius teisės aktus.“  Šiandien įvykusioje ceremonijoje, kuriai vadovavo Komisijos narė V. Reding, Europos GSM asociacijos direktorius Martinas Whiteheadas judriojo ryšio sektoriaus atstovų vardu pasirašė sistemos „eCall“ susitarimo memorandumą.   219 valstybių veikiančios GSM asociacijos veikloje dalyvauja beveik 800 pasaulio judriojo ryšio operatorių ir daugiau kaip 200 įmonių, įskaitant telefonų gamintojus, programinės įrangos įmones, įrangos tiekėjus, interneto įmones, taip pat žiniasklaidos ir pramogų organizacijas.   Kad sistema „eCall“ veiktų visu pajėgumu, Europos automobilių pramonės ir telekomunikacijų sektoriaus atstovai, taip pat visų ES valstybių valdžios institucijos turi užtikrinti, kad jų pagalbos tarnybos, ypač skambučių centrai, būtų paruošti priimti sistemos „eCall“ skambučius.   Nors technologija jau sukurta, o pra monės atstovai ir pagalbos tarnybos jau suderino bendrus ES standartus, Airija, Danija, Jungtinė Karalystė, Latvija, Malta ir Prancūzija iš esmės dėl išlaidų vis dar nepasirengusios įsipareigoti.  15 ES valstybių (Austrija, Čekija, Estija, Graikija, Ispanija, Italija, Kipras, Lietuva, Nyderlandai, Portugalija, Slovakija, Slovėnija, Suomija, Švedija ir Vokietija) ir 3 Europos ekonominės erdvės valstybės (Islandija, Norvegija ir Šveicarija) susitarė dėl sistemos „eCall“ diegimo bendrosios tvarkos. Kitos šešios ES valstybės (Belgija, Bulgarija, Lenkija, Liuksemburgas, Rumunija ir Vengrija) remia sistemos „eCall“ diegimą ir yra pasirengusios pasirašyti susitarimą. Europos Parlamentas taip pat tvirtai pritarė tam, kad sistema „eCall“ būtų diegiama visos Europos automobiliuose. Pagrindiniai faktai  Rugpjūčio mėn. Komisija paragino ES valstybes ir Europos automobilių pramonės bei telekomunikacijų sektoriaus atstovus labiau pasistengti, kad sistema „eCall“ veiktų visoje Europoje (   IP/09/1245   ). Komisija parengė strategiją, kaip Europoje paspartinti sistemos „eCall“ diegimą visose naujose (visų markių, įvairiose valstybėse pagamintose) transporto priemonėse. Taikant šią visiems prieinamą technologiją būtų naudojamas visoje ES veikiantis   Europos bendrasis pagalbos telefono numeris 112   (   IP/08/1968   ).  Komisija skyrė lėšų s istemos „eCall“ projektams, kuriais užtikrinama, kad technologija veiktų tarpvalstybiniu mastu (E-MERGE ir   GST-Rescue   ), ir rėmė sistemos „eCall“ kūrimą įgyvendindama pramonės atstovų bendradarbiavimo iniciatyvą   „eSafety“   .  Sistema „eCall“ yra vienas iš   Pažangiojo automobilio iniciatyvos   ir   Pažangiųjų transporto sistemų veiksmų plano   , kuriuo skatinama informacines ir ryšių technologijas (IRT) naudoti tam, kad kelių transportas būtų pažangesnis, saugesnis ir ekologiškesnis, prioritetų (   IP/06/191   ). Per pastaruosius dvejus metus transportui pritaikytų IRT moksliniams tyrimams ES skyrė apytiksliai 160 mln. EUR.  Dėl kelių eismo įvykių ES ūkis per metus netenka per 160 mlrd. EUR. Europos Sąjungoje į 230 mln. automobilių įdiegus sistemą „eCall“ būtų sutaupoma 26 mlrd. EUR per metus. Be to, dėl sistemos „eCall“ bus lengviau valdyti kelių transporto spūstis ir diegti palydovinės navigacijos priemones automobiliuose. ES susitarimo memorandumas ir jį pasirašiusių šalių sąrašas paskelbtas    http://ec.europa.eu/information_society/activities/esafety/doc/esafety_library/mou/invehicle_ecall_mou.pdf   ,     http://ec.europa.eu/information_society/activities/esafety/doc/esafety_library/mou/list_of_signatures.pdf   .  Komisijos parengta sistemos „eCall“ diegimo Europos Sąjungoje strategija, taip pat 15 valstybių narių ir daugiau kaip 80 organizacijų pasirašytas susitarimas paskelbtas    http://ec.europa.eu/information_society/activities/esafety/ecall/index_en.htm   .  Daugiau informacijos apie sistemą „eCall“ pateikta    http://ec.europa.eu/information_society/newsroom/cf/news.cfm?item_type=library&amp;item_subtype=audiovisual&amp;tpa_id=144   .  Šiandien paskelbtas Europos GSM asociacijos pranešimas spaudai pateiktas    http://www.gsmworld.com/newsroom/index.htm   .
