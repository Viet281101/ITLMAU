IP/09/704
Briuselis, 2009 m. gegužės 6 d.Europos verslininkystės savaitė
skatina verslumą sunkmečiuSkatinti verslumą ir informuoti apie verslo
paramą – tai pagrindiniai šiandien Briuselyje paskelbtos
pirmosios Europos verslininkystės savaitės tikslai.
Gegužės 6–14 d. 35 šalyse vyks daugiau nei 1000
renginių. Šiandien labiau nei kada nors būtina pripažinti ir
remti Europos verslininkų pastangas išsaugoti ir kurti darbo vietas.
Šią savaitę verslininkams taip pat bus suteikta galimybė
susipažinti su Europos, nacionalinio ir vietos lygmeniu turima informacija,
patarimais, parama ir idėjomis, padėsiančiomis jiems plėtoti
veiklą.  
Verslininkystės savaitės pradžią šiandien
paskelbęs už įmonių ir pramonės politiką
atsakingas Komisijos pirmininko pavaduotojas Günteris Verheugenas
teigė: „Komisija ir valstybės narės daug nuveikė,
gerindamos sąlygas mažoms įmonėms. Jei esama būdų
ekonominiam nuosmukiui įveikti, tai mažų ir vidutinių
įmonių (MVĮ) kūrybiškumas, lankstumas ir gebėjimas
rasti sprendimus. Bendromis pastangomis pasiekėme pažangos,
tačiau turime nesustoti. Mums reikia daugiau MVĮ, nes jos yra tikroji
ekonomikos augimo ir darbo vietų kūrimo varomoji
jėga.“
Verslininkystės savaitė yra viena iš priemonių Smulkiojo
verslo aktui – pirmajai tokiai išsamiai MVĮ politikos ES ir
valstybėse narėse programai – įgyvendinti. 2004 m.
pradėjusi kadenciją Europos Komisija pasiekė nemažą
pažangą plėtodama MVĮ skatinimo politiką:ES įtvirtinamas principas „pirmiausia galvoti apie
mažuosius“. 
Administracinės
naštos lengvinimas. Priemonių prastinimas ir administracinių
sąnaudų mažinimas bus naudingas MVĮ, taigi Komisija
pasiūlė iki 2012 m. administracinę naštą sumažinti
25 % ir paragino valstybes nares prisidėti (žr. IP/09/131).
Pakeitus valstybės
pagalbos taisykles, MVĮ bus sudarytos palankesnės
sąlygos naudotis mokymams, tyrimams ir plėtrai, aplinkos apsaugai ir
kitoms sritims skiriamu valstybės finansavimu. 
Naujuoju Europos privačios bendrovės statutu MVĮ bus
suteikta teisė visoje Europoje kurtis ir veikti pagal vienodas
bendrovių teisės nuostatas.
2009 m. pradžioje pradėta įgyvendinti Europos mainų
programa „Erasmus programa
jauniesiems verslininkams“, siekiant skatinti naujus verslininkus ir
kitus asmenis, ketinančius imtis naujo verslo. Pagal programą jiems
siūloma įgyti reikiamų VMĮ valdymo
įgūdžių kitoje ES valstybėje dirbant su patyrusiu
verslininku.
Pasiūlyta
naujų teisės aktų valstybės institucijų ir
įmonių pavėluotai atliekamų mokėjimų
problemai spręsti (žr. IP/09/552).Valstybėms narėms reikėtų suteikti galimybę taikyti
lengvatinius pridėtinės vertės mokesčio tarifus
vietoje teikiamoms paslaugoms, įskaitant darbui imlias paslaugas, kaip
antai kirpyklų, viešojo maitinimo ir remonto paslaugos.
Verslininkystės savaitės renginiuose bus siekiama
informuoti esamus ir būsimus verslininkus, padėti jiems užmegzti
ryšius, kurti naujas idėjas ir pasinaudoti asmeniškai teikiama
informacija ir parama. 
Išsami visų verslininkystės savaitės renginių
apžvalga:
Pirmoji
Europos verslininkystės savaitė
Pvz., gegužės 6–9 d. Briuselyje vyksiančioje
sąveikiojoje parodoje „MVĮ patirtis. Ką
reiškia būti verslininku“ lankytojai stebėdami,
uosdami, liesdami dešimtyje salių įrengtas instaliacijas ar
jų klausydamiesi galės tiesiogiai sužinoti, ką reiškia
būti verslininku.  
Gegužės 6 d. Briuselyje vyks atidarymo renginys, kuriame bus
kalbama apie verslumo kultūrai daromą televizijos įtaką ir
bus paskelbti vaizdo siužetų konkurso Europos verslumo tema
nugalėtojai. Šiame konkurse Komisija paprašė dalyvių
pateikti trumpus, kūrybingus, įdomius šviečiamojo
pobūdžio vaizdo siužetus verslumo tema pagal tris kategorijas:
„Verslumo dvasia“, „Inovacinis verslumas“ ir
„Atsakingas verslumas“.
Verslumo savaitė baigsis Prahoje gegužės 13–14 d.
konferencija „Europos smulkiojo verslo aktas. Verslumas be
kliūčių“, kurią surengs ES pirmininkaujanti
Čekija ir Europos Komisija. Renginio metu bus paskelbti Europos
verslininkystės konkurso nugalėtojai ir įteikti apdovanojimai
už naujovišką regionų ir savivaldybių veiklą,
kuria skatinamas verslumas ir MVĮ.  
Išsamesnė informacija:
Small Business
Act (Smulkiojo verslo aktas)
European
Enterprise Awards (Europos verslininkystės apdovanojimai) 
Enterprise
Europe Network (Europos įmonių tinklas)
