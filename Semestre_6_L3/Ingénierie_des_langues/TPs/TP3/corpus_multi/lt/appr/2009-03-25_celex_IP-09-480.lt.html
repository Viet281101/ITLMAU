IP/09/480
Strasbūras, 2009 m. kovo 25 d.2009 m. „Pavasario dienos
Europoje“ proga moksleiviai kviečiami aptarti Europos
ateities2009 m. kovo 25 d. Strasbūre
pradėta šių metų „Pavasario dienos Europoje“
kampanija, kurios tikslas – skatinti moksleivius įsitraukti į
informavimo apie Europą veiklą. Šia proga Komisijos
pirmininko pavaduotoja Margot Wallström ir Europos Parlamento Švietimo
ir kultūros komiteto pirmininkė Katerina Batzeli susitiko su Europos
Parlamentą aplankiusių moksleivių grupe. Susitikimas įvyko
prieš pat Europos Parlamento rinkimus
birželio mėn.
Kasmet vykstančią „Pavasario dieną Europoje“
rengia 31 Europos valstybės švietimo ministerija, Europos mokyklų
tinklas, o remia Europos Komisija. Šių metų kampanijos
šūkis – „Idėjos išjudina Europą“, o
renginiai siejami su Europos kūrybiškumo ir naujovių metais.
Renginiai vyks visų ES valstybių narių ir kitų Europos
šalių, tarp jų – Norvegijos, Bosnijos ir Hercegovinos,
Šveicarijos, mokyklose iki birželio 30 d. 
Juose su kviestiniais pranešėjais bus diskutuojama apie
Europą, internetu bus galima bendrauti su Komisijos nariais ir kitais
Europos politikais, taip pat bus rengiami debatai, konkursai ir projektai,
kuriais skatinama domėtis Europos klausimais. Jaunimas kviečiamas
dalyvauti diskusijose apie demokratijos ateitį Europoje.
Margot Wallström sakė: „Tai puiki galimybė jaunimui
geriau suvokti Europos Sąjungos ir Europos Parlamento svarbą:
būsimieji rinkėjai turėtų kuo anksčiau pareikšti
savo nuomonę jiems svarbiais klausimais.“
Katerina Batzeli mano, kad „Europos reikalų aptarimas su
piliečiais, ypač su Europos jaunuomene ar moksleiviais, yra ne tik ES
prioritetas, bet ir svarbiausias punktas Europos ateities klausimų
darbotvarkėje. „Pavasario diena Europoje“ –
tai būdas informuoti, įtraukti ir sudominti mokyklų bendruomenes
ir taip suteikti joms galimybę įgyvendinti savo teisę dalyvauti
kūriant demokratiją Europos Sąjungoje.“ 
Už švietimą ir mokymą atsakingas Komisijos narys
Jánas Figelis sakė: „Tikimės, kad jaunuoliai pateiks daug
naujų minčių ir pasitelks visą savo
kūrybiškumą, nes jie – Europos ateities
kūrėjai“. Komisijos narys jau bendravo internetu su mokyklų
atstovais. Jis sakė: „Kiekvienais metais tūkstančiai
jaunų europiečių dalyvauja jiems skirtose specialiose Europos
programose. Galimybė gauti išsamios informacijos apie
Europą ir diskutuoti apie ateitį yra būtina siekiant tapti tikru
piliečiu.“
Ankstesnės
„Pavasario dienos Europoje“ kampanijos buvo skirtos
kultūrų dialogui, diskusijoms apie ateitį ir Europos
Sąjungos plėtrai.
Renginiuose
pageidauja dalyvauti jau daugiau kaip 4 000 užsiregistravusių
mokyklų – jos gali naudotis projekto svetainėje 23 kalbomis
pateiktais šaltiniais:
www.springday2009.net.
Asmenys, pageidaujantys apsilankyti mokyklose, gali registruotis šiuo
adresu:
http://www.springday2009.net/ww/en/pub/spring2009/misc/back_to_school_apps.cfmŠiuo metu kviestinių pranešėjų sąraše jau
yra daugiau kaip 30 Europos Parlamento narių, 3 Europos Komisijos nariai ir
keletas nacionalinių ir regioninių valdžios institucijų
atstovų, universitetų dėstytojų, ekspertų ir
buvusiųjų programos „Erasmus“ dalyvių.
