IP/09/1356   2009  m. rugsėjo 25 d., Briuselis   Rugsėjo 25  d. 30 šalių, 200 miestų rengiami susitikimai su mokslininkais – tai Europos tyrėjų naktis!   200 Europos miestų penktą kartą vyks skirtingi, tačiau bendra idėja pagrįsti Europos tyrėjų nakties mokslo pop uliarinimo renginiai: teatro spektakliai Lisabonoje, sporto varžybos Briuselyje, bendras tapymas ant sienos Milane ir t. t. Tuo metu kituose Europos miestuose bus stebimi dangaus šviesuliai. Šįvakar 30 Europos šalių gyventojai turės progą susitikti su profesionaliais mokslininkais, dalyvauti moksliniuose eksperimentuose, išbandyti sudėtingą mokslinių tyrimų įrangą, suprasti, kas sieja mokslą su menu, ir suvokti, kur yra žinių ribos. Bent vieną vakarą mokslininku gali būti kiekvienas iš mūsų.  Penktą kartą rengiamos Tyrėjų nakties, kurią Europos Komisija pirmą kartą suorganizavo 2005  m., renginiuose žmonėms suteikiama unikali galimybė tiesiogiai pabendrauti su mokslininkais ir per mokslo kerų ir žavesio kupinus renginius su jais užmegzti glaudesnį ryšį.  Be to, šie renginiai – tai puiki proga sužinoti apie reikšmingiausius Europos mokslinių tyrimų projektus ir gauti daugiau informacijos apie mokslininko karjeros galimybes. Štai keli šio vakaro renginiai:   Redu-Transine (Belgija) automobilių ralio žvaigždė Henri Pescarolo ir Kim Gevaert varžysis su vietos mokslininkais sporto varžybose;   Fraskatyje (Italija) vaikai, studentai, mokslininkai ir muzikai varžysis tyrinėdami muzikos garsus;   Darame (Jungtinė Karalystė) TNS transliuos Tyrėjų nakčiai skirtą radijo programą, per kurią klausytojai bus raginami dalyvauti „virtuvės mokslo“ eksperimente;   Hamburgo planetariume Vokietijoje vyks klimato kaitai skirtas renginys.    Mokslininkai ir visuomenės atstovai netgi plaukios laivu Ciuricho ežere (Šveicarija).    Renginių programa   pernelyg plati, kad ją visą būtų galima čia pateikti.  Ši jau kelerius metus įgyvendinama iniciatyva iš tiesų sėkminga: 2005 m. ja susidomėjo 20 000 žmonių iš 15 Europos valstybių, o pernai Tyrėjų nakties renginiuose dalyvavo 320 000 žmonių iš 28 ES ir ne ES šalių. Pagrindiniai faktai  Tyrėjų nakties renginius Europos Sąjunga bendrai finansuoja pagal Bendrijos mokslinių tyrimų septintąją bendrąją programą (   FP7   , programa PEOPLE). Kvietimus teikti paraiškas tvarko nauja Europos vykdomoji įstaiga – Mokslinių tyrimų vykdomoji įstaiga. 2009 m. Tyrėjų nakties orientacinis biudžetas yra 3 mln. EUR.   Europos Sąjunga padeda Europos mokslininkams išnaudoti savo galimybes ir svariai prisidėti prie mokslinių tyrimų ir visos visuomenės gerovės ir pagal 7BP programą „   Marie Curie   “.  Nuorodos  Tyrėjų nakties renginių programa   http://ec.europa.eu/research/researchersineurope/events/researchersnight09/index_en.htm    Mokslinių tyrimų septintoji bendroji programa     http://ec.europa.eu/research/fp7/index_en.cfm     Veikla pagal programą „Marie Curie“    http://ec.europa.eu/mariecurieactions/
