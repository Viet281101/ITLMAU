IP/09/512
Briuselis, 2009 m. kovas 31 d.TEN-T 2009 m. kvietimai teikti
paraiškas. Transeuropiniam transporto tinklui finansuoti skiriamas beveik 1
milijardas EURŠiandien Europos Komisija paskelbė
2009 m. TEN-T kvietimus teikti paraiškas, pagal kurias
bus skiriamas beveik 1 milijardas EUR Europos transporto
infrastruktūros projektams finansuoti. Šių metų kvietimai
teikti paraiškas susiję su 500 mln. EUR suma, skiriama pagal
Komisijos Europos ekonomikos atkūrimo planą, kuriuo siekiama
nedelsiant suteikti postūmį Europos ekonomikai skatinant investicijas
į infrastruktūrą. Be to, numatomos finansavimo galimybės
pagal TEN-T metinę ir daugiametę programas, kuriose prioritetas
teikiamas jūrų greitkeliams, pažangiosioms kelių transporto
sistemoms ir Europos geležinkelių eismo valdymo sistemai (ERTMS).
Techniniam ir finansiniam TEN-T programos įgyvendinimo darbui vadovaujanti
Transeuropinio transporto tinklo vykdomoji įstaiga (TEN-T EA) yra atsakinga
už kvietimus teikti paraiškas ir jos
„patronuojančiai“ įstaigai, Energetikos ir transporto
generaliniam direktoratui pateiktų projektų paraiškų
vertinimą.
Už transportą atsakingas Komisijos pirmininko pavaduotojas Antonio
Tajani pažymėjo: „Esu įsitikinęs, kad ekonominės
paklausos skatinimas vykdant plataus užmojo Europos infrastruktūros
programą yra konkrečiausias ir veiksmingiausias įmanomas atsakas
į šiandieninę ekonomikos krizę. Programos TEN-T
įgyvendinimas užtikrins, kad būtų išsaugotos darbo
vietos daugeliui europiečių tokiuose svarbiuose sektoriuose kaip
statybų sektorius, kuris yra ir visada buvo labai svarbus pagal darbo
vietų skaičių ir indėlį į BVP. Dėl šios
priežasties Komisija, vykdydama Europos ekonomikos atkūrimo
planą, TEN-T finansavimui šiais metais nusprendė skirti
500 mln. EUR.“
Šių metų kvietimai teikti paraiškas skelbiami pagal tris
atskiras darbo programas:
1. 500 mln. EUR TEN-T lėšų skirta pagal Europos
ekonomikos atkūrimo planą kaip atsakas į Europą
apėmusią ekonomikos ir finansų krizę. Pagal šią
ad hoc darbo programą, priimtą šiais metais, remiami
darbai, kurie gali būti pradėti 2009 arba 2010 m. ir
iš esmės būtų įgyvendinti per šį dvejų
metų laikotarpį.
2. Daugiamete darbo programa siekiama finansuoti svarbiausius TEN-T
tinklo projektus. Didžiausias dėmesys šiemet skiriamas trims
sritims:jūrų greitkeliams (TEN-T prioritetinis projektas
Nr. 21), kurie yra perspektyvi alternatyva perpildytiems keliams, nes dalis
krovinių būtų perkelta į jūrų kelius: daugiausia
30 mln. EUR;
Europos geležinkelių eismo valdymo sistemoms (ERTMS), kuriomis
suderinamos Europos geležinkelio signalizacijos sistemos: daugiausia
240 mln. EUR;
pažangiosioms kelių transporto sistemoms (kelių ITS), kuriose
integruojamos informacijos ir ryšių technologijos veiksmingesniam ir
saugesniam kelių transportui sukurti: daugiausia
100 mln. EUR.3. Daugiametę darbo programą
papildo lanksti metinė darbo programa (140 mln. EUR).
Pagal ją numatyta 60 mln. EUR suma paskolų
garantijų priemonei – tai metinis Komisijos indėlis. Ši
suma bus suteikta Europos investicijų bankui (EIB).
Potencialūs pareiškėjai kviečiami iki 2009 m.
gegužės 15 d. teikti paraiškas, kurios bus vertinamos pagal
tai, ar atitinka TEN-T prioritetus ir politikos tikslus, koks jų brandumas,
poveikis – ypač aplinkai – ir kokybę, remiantis
išsamumo, aiškumo, patikimumo ir nuoseklumo kriterijais.
TEN-T EA taip pat planuoja 2009 m. balandžio 22 d. Briuselyje
surengti informacinę dieną ir pateikti daugiau informacijos apie
kvietimus teikti paraiškas ir jų vertinimo procesą.
Daugiau informacijos galima rasti internete http://ec.europa.eu/tentea
arba gauti e. pašto adresu TENT-AGENCY@ec.europa.eu
