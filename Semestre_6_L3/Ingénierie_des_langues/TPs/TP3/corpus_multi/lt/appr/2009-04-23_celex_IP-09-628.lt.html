IP/09/628
Briuselis, 2009 m. balandžio 23 d.Komisija palankiai vertina priimtą
klimato ir energetikos teisės aktų paketąEuropos Komisija palankiai vertina šiandien
oficialiai priimtą klimato ir energetikos teisės aktų paketą
ir teisės aktus, kuriais siekiama sumažinti naujų
automobilių išmetamo ir transporto priemonėms vartojant degalus
išsiskiriančio CO2 kiekį.
Priemonėmis, dėl kurių susitarta gruodį, siekiama
užtikrinti, kad Europa taptų mažai anglies dioksido į
aplinką išskiriančių technologijų ekonomikos regionu ir
kad būtų didinamas energetinis saugumas. Teisės aktų pakete
nustatyti teisiškai įpareigojantys tikslai iki 2020 m. 20 %
sumažinti išmetamųjų šiltnamio efektą
sukeliančių dujų kiekį, palyginti su 1990 m., ir iki
20 % padidinti atsinaujinančiosios energijos dalį. Juo bus
padedama siekti dar vieno ES tikslo – per tą patį
laikotarpį 20 % padidinti energijos vartojimo efektyvumą.
Priėmusi šį paketą, Europa tapo pirmuoju regionu pasaulyje,
įgyvendinančiu tokius plačius, teisiškai
įpareigojančius klimato ir energetikos sričių tikslus.
Šis teisės aktų paketas labai svarbus siekiant plataus
užmojo tarptautinio klimato susitarimo gruodį vyksiančioje
Jungtinių Tautų klimato konferencijoje.
Europos Komisijos Pirmininkas José Manuelis Barroso sakė:
„Šiandien susitarėme dėl vieno svarbiausių šios
Komisijos prioritetų. Energetikos ir klimato kaitos teisės aktų
paketas – tai Europos gebėjimo veikti savo piliečių labui
patikrinimas. Šis paketas kartu su vakar priimtu susitarimu dėl ES
vidaus rinkos stiprinimo yra svarbus žingsnis link efektyvesnio energijos
vartojimo bei didesnio energetinio saugumo ir link tvirtesnės Europos
pozicijos siekiant naujo tarptautinio klimato susitarimo šių metų
pabaigoje“.
Šiuo teisės aktų paketu vykdomi ES vadovų
įsipareigojimai iki 2020 m. sumažinti išmetamųjų
šiltnamio efektą sukeliančių dujų kiekį ne
mažiau kaip 20 %, palyginti su 1990 m., ir padidinti
atsinaujinančių išteklių energijos dalį iki 20 %.
Juo taip pat siekiama 20 % padidinti energijos vartojimo
efektyvumą.
Remiantis šiuo teisės aktų paketu, išmetamųjų
teršalų kiekio mažinimo normą bus galima padidinti nuo
20 % iki 30 % laikantis tinkamo tarptautinio klimato susitarimo, pagal
kurį kitos išsivysčiusios ar besivystančios šalys
tinkamai prisidės prie išmetamųjų šiltnamio efektą
sukeliančių dujų kiekio mažinimo pasaulyje. Toks
tarptautinis susitarimas turėtų būti sudarytas gruodžio
mėn. Kopenhagoje vyksiančioje JT klimato konferencijoje.
Klimato ir energetikos teisės aktų paketą sudaro keturi
teisės aktai:direktyva, kuria keičiama ES šiltnamio efektą
sukeliančių dujų išmetimo leidimų prekybos sistema (ES
ŠESD ILPS), apimanti maždaug 40 % ES išmetamų
šiltnamio efektą sukeliančių dujų;
sprendimas dėl pastangų pasidalijimo, kuriuo nustatomi
įpareigojantys nacionaliniai išmetamųjų šiltnamio
efektą sukeliančių dujų kiekio mažinimo sektoriuose,
kurių neapima ES ŠESD ILPS, tikslai (žr. priedą);
direktyva, kuria nustatomi įpareigojantys nacionaliniai
atsinaujinančių išteklių energijos dalies didinimo tikslai
(žr. priedą);
direktyva, kuria sukuriama anglies dioksido surinkimo ir saugojimo
technologijų saugaus ir aplinkai nekenkiančio naudojimo teisinė
struktūra.Paketą papildo du vėlesni teisės
aktai, dėl kurių buvo susitarta tuo pačiu metu:reglamentas, kuriuo reikalaujama palaipsniui iki vidutiniškai 120 g/km
sumažinti naujų automobilių išmetamo CO2
kiekį nuo 2012 iki 2015 m. ir iki 95 g/km 2020 m. Vien šia
priemone išmetamųjų šiltnamio efektą
sukeliančių dujų kiekis sektoriuose, kurių neapima ŠESD
ILPS, būtų sumažintas daugiau nei trečdaliu numatytos
normos; 
persvarstyta degalų kokybės direktyva, kuria reikalaujama, kad iki
2020 m. degalų tiekėjai 6 % sumažintų degalų
gamybos grandinėje išmetamų šiltnamio efektą
sukeliančių dujų kiekį.Tolesni
veiksmai
Šie šeši teisės aktai įsigalios dvidešimtą
dieną nuo jų paskelbimo Europos Sąjungos oficialiajame
leidinyje. Šiuos teisės aktus numatoma skelbti
gegužę.
Išsamesnė informacija
Daugiau informacijos
apie paketą ir papildomus teisės aktus rasite IP/08/1998
ir informaciniuose pranešimuose apie:
ES ŠESD ILPS – MEMO/08/796,
pastangų pasidalijimą – MEMO/08/797,
atsinaujinančius energijos išteklius – MEMO/08/33,
anglies dioksido surinkimą ir saugojimą – MEMO/08/798,
keleivinių automobilių išmetamo CO2 kiekį
– : MEMO/08/799,
degalų kokybę – MEMO/08/800
ir su klimato kaita susijusiems Europos Komisijos veiksmams skirtame
tinklalapyje
http://ec.europa.eu/climateaction.
Priedas
Teisiškai įpareigojantys valstybių
narių tikslai, kuriuos jos turi įgyvendinti iki 2020 m.Išmetamųjų šiltnamio efektą
sukeliančių dujų kiekio pokytis sektoriuose, kurių neapima
ES ŠESD ILPS (palyginti su 2005 m. lygiu)Atsinaujinančiosios energijos dalis, palyginti su
galutiniu suvartojamos energijos kiekiu 2020 m.AT-16,0 %34 %BE-15,0 %13 %BG20,0 %16 %CY-5,0 %13 %CZ9,0 %13 %DK-20,0 %30 %EE11,0 %25 %FI-16,0 %38 %FR-14,0 %23 %DE-14,0 %18 %EL-4,0 %18 %HU10,0 %13 %IE-20,0 %16 %IT-13,0 %17 %LV17,0 %40 %LT15,0 %23 %LU-20,0 %11 %MT5,0 %10 %NL-16,0 %14 %PL14,0 %15 %PT1,0 %31 %RO19,0 %24 %SK13,0 %14 %SI4,0 %25 %ES-10,0 %20 %SE-17,0 %49 %UK-16,0 %15 %
