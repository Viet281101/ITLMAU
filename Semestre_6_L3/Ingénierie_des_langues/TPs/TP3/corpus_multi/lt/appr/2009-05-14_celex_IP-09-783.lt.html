IP/09/783
Briuselis, 2009 m. gegužės 14 d.Vartotojų reikalai. Oro
transporto bendrovės imasi tvarkyti bilietų pardavimo interneto
svetainesŠiandien paskelbti neseniai Europos
Sąjungoje atlikto tyrimo rezultatai rodo, kad siekiant laikytis
vartotojų apsaugos taisyklių bilietų pardavimo interneto
svetainėse įvyko esminių pokyčių ir labiau laikomasi
taisyklių. Galutinėje tyrimo ataskaitoje pateiktose
išvadose aptariami 18 mėnesių Europos mastu vykdyti
veiksmai, kuriais siekta apriboti klaidinančią reklamą ir
nesąžiningą veiklą. 2007 m. rugsėjo mėn.
pradėto Europos Sąjungos teisės aktų įgyvendinimo
tyrimo, kuriame dalyvavo 15 ES šalių ir Norvegijos
nacionalinės institucijos, rezultatas – pertvarkytos 115 iš
137 tirtų oro transporto bendrovių interneto svetainių.
2009 m. kovo mėn. atlikus papildomą patikrinimą
(nepriklausomi anoniminiai pirkėjai pirko bilietus 67
didžiųjų oro transporto bendrovių svetainėse),
nustatyta, kad 52 bendrovės arba pažeidimų nedaro ir yra
įsipareigojusios toliau laikytis tokių pat standartų, arba
nedelsdamos ėmėsi įgyvendinti joms pateiktas Komisijos
rekomendacijas, kad pašalintų esamus trūkumus (žr.
sąrašus toliau). Tikrinta, ar svetainės atitinka išsamiame
kontroliniame sąraše išdėstytus keturiolika kriterijų,
iš anksto suderintų su oro transporto pramonės atstovais.
Šiuo metu Komisija rengia visos oro transporto pramonės
susitarimą, kad visoje Europos Sąjungoje oro transporto
bendrovėms būtų sudarytos vienodos sąlygos ir savo svetaines
jos tvarkytų laikydamosi aukštų standartų.
Už vartotojų apsaugą atsakinga Europos Komisijos narė
Meglena Kuneva sakė: „Šiuo Europos masto oro transporto
bendrovių tyrimu sudarytos sąlygos Europos Sąjungos oro
transporto bendrovių interneto svetainėms keistis. Pasiektų
rezultatų neužtenka, dar reikia daug nuveikti.  Tačiau
pamatėme, kad pirmasis Europos masto tyrimas, kuriuo siekta nustatyti, kaip
įgyvendinami Europos Sąjungos teisės reikalavimai, tikrai
veiksmingas ir gali duoti rezultatų. Kitas žingsnis – visos oro
transporto pramonės susitarimas, tad mes toliau atidžiai
stebėsime šiame sektoriuje vykstančius pokyčius.“
Už transportą atsakingas Komisijos pirmininko pavaduotojas Antonijo
Tajani sakė: „Aiškiai nurodyti visą kainą privaloma
pagal oro susisiekimo reglamentą. Oro transporto bendrovių pareiga
nustatyti aukštus standartus visoje pramonėje, o mūsų
pareiga užtikrinti, kad visi rinkos dalyviai laikytųsi vienodų
taisyklių. Vartotojui, kuriam rūpi palyginti įvairių oro
transporto bendrovių kainas ir teisingai pasirinkti, tai yra
svarbiausia.“
1.	2007 m. lėktuvų bilietų pardavimo tyrimo
„Sweep“ (liet. „Šluota“) rezultatai
Šiuo metu priemonės, nustatytos, kad būtų
užtikrintas teisės aktų laikymasis, įgyvendintos 85 %
atvejų. Jau pertvarkyta 115 iš 137 patikrintų
svetainių, kuriomis naudojasi maždaug 80 bendrovių (žr.
pridėtos MEMO/09/238
apibendrinamąją lentelę, kur pateikti duomenys apie
nustatytų priemonių įgyvendinimą 2009 m. kovo mėn.
pabaigoje).
2.	Oro transporto bendrovių svetainių patikrinimo rezultataiPatikrinimo paskirtis – visapusiška bendros lėktuvų
bilietų pardavimo internetu padėties stebėsena, kartu
atsižvelgiant į tai, kaip įgyvendinami du nauji ES teisės
aktai, kuriais siekiama užtikrinti geresnę vartotojų apsaugą
už buvusią iki pirmojo plataus masto patikrinimo 2007 m.
rugsėjo mėn. (Direktyva dėl nesąžiningos
komercinės veiklos, Oro susisiekimo reglamentas). Remiantis
14 kriterijų, dėl kurių susitarta su oro transporto
pramonės atstovais (žr. MEMO/09/238),
visose 27 valstybėse narėse patikrintos 7 didžiausios
oro transporto bendrovių svetainės, kuriomis iš viso naudojasi
67 oro transporto bendrovės ir maždaug 339 milijonai
keleivių. Konsultacijų, kurias Komisija vykdė remdamasi tyrimo
išvadomis, rezultatai ir oro transporto bendrovių prisiimti
įsipareigojimai apibendrinti toliau (žr. pranešimo spaudai pirmo
priedo lentelę).
Kas bus toliau?Svetainių patikrinimo rezultatai perduoti nacionalinėms
įstatymų vykdomosioms institucijoms, kad esant reikalui jos
galėtų imtis tolesnių veiksmų.
Komisija kartu su oro transporto pramonės atstovais rengia
bendrą šios pramonės šakos susitarimą dėl
standartų laikymosi, įskaitant nepriklausomą
trečiųjų šalių stebėseną.
2009 m. birželio mėn. Komisija pateiks Komunikatą
dėl teisės aktų įgyvendinimo, kad po pirmų
dvejų veiklos metų būtų sustiprinta nacionalinių
įstatymų vykdomųjų institucijų tinklo (Bendradarbiavimo
vartotojų apsaugos srityje tinklas) veikla.Papildoma
informacija
Programos „Sweep“
tinklalapis.......................................................................................http://ec.europa.eu/consumers/enforcement/sweep/index_en.htm.
1 priedas
Apibendrinamoji Komisijos konsultacijų su oro transporto
bendrovėmis dėl svetainių tikrinimo rezultatų
lentelė[1].
Oro transporto bendrovės, atitinkančios visus tikrinimo
kriterijus ir įsipareigojusios išlaikyti savo interneto svetainių
lygįAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticOro transporto bendrovės, nurodžiusios, kad tikrinant nustatyti
trūkumai jau šalinami, arba įsipareigojusios juos netrukus
pašalinti, kad būtų laikomasi visų standartųAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Svetainių
tikrinimas – tai duomenų rinkimo tyrimas, kuriame apžvelgiama
bendra oro transporto pramonės padėtis. Tikrinimo išvados
davė pradžią Komisijos politinei iniciatyvai, kuria siekiama
geresnės į kontrolinį sąrašą įtrauktų
kriterijų atitikties. Šios išvados ir tolesnė Komisijos
veikla nėra kaltinimas dėl pažeidimo. Tik teisės aktų
įgyvendinimą užtikrinančios nacionalinės institucijos
turi teisę formaliai tirti pažeidimus.
