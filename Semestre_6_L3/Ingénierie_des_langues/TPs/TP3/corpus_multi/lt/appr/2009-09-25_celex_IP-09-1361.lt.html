IP/09/ 1361   Briuselis, Stokholmas, 2009  m. rugsėjo 25 d.   Klimato kaita.  Bankoko susitikimas turi tapti svarbiu žingsniu į plačių užmojų visuotinį susitarimą  Šiandien ES pirmininkaujanti Švedija ir Europos Komisija kreipėsi į tarptautinius derybininkus, ragi ndama juos rugsėjo 28 d. Bankoke prasidėsiančiose ir dvi savaites truksiančiose pasaulinėse derybose dėl klimato kaitos žengti ryžtingą žingsnį siekiant visuotinio susitarimo dėl klimato kaitos.  Bankoko susitikimas – tai priešpaskutinė paruošiamoji sesija prieš gruodį Kopenhagoje vyksiančią JT klimato konferenciją, kurioje turi būti pasiektas visuotinis susitarimas.  Už aplinką atsakingas Komisijos narys Stavras Dimas sakė:  „Europos Sąjunga pateikė išsamią darbotvarkę, pagal kurią reikėtų siekti plačių užmojų visuotinio susitarimo, būtino norint išvengti pavojingos klimato kaitos.  Po dvejus metus trukusių diskusijų atėjo metas visoms susitarimo šalims dėti visas pastangas, kad būtų pasiruošta priimti sprendimus Kopenhagoje.  Bankoke turi būti padaryta didelė pažanga. Pagrindinis šių derybų klausimas – neseniai Europos Komisijos pateikti finansiniai pasiūlymai. Tikiuosi, kad dabar mūsų išsivysčiusių ir besivystančių šalių partneriai atvyks su konkrečiais skubesnių ir ryžtingesnių veiksmų pasiūlymais.“  Švedijos aplinkos ministras Andreasas Carlgrenas sakė: „ES džiaugiasi, kad daroma pažanga, pavyzdžiui, Japonijos vyriausybės ketinimui gerokai sumažinti išmetamųjų teršalų. Neseniai didelių besiformuojančios ekonomikos šalių paskelbti vilties teikiantys vieši pareiškimai apie išmetamųjų teršalų kiekio didėjimo ribojimą taip pat turi tapti konkrečiais veiksmais ir būti įtraukti į derybų darbotvarkę. Bankoke turi būti atsižvelgta į Jungtinių Tautų ir Didžiojo dvidešimtuko aukščiausio lygio susitikimuose išsakytas mintis. Mes, politiniai lyderiai, norime sudaryti susitarimą, o derybininkai didžiausią dėmesį turi skirti turiniui ir pagrindiniams susitarimo elementams.“ Kopenhagos procesas  D erybos, kurių tikslas – priimti Jungtinių Tautų susitarimą dėl kovos su klimato kaita po 2012 m., kai nustos galiojusios pagrindinės Kioto protokolo nuostatos, turi baigtis Kopenhagos konferencija, vyksiančia 2009 m. gruodžio 7–18 d. Paskutinės paruošiamosios sesijos vyks Bankoke rugsėjo 28 d.–spalio 9 d. ir Barselonoje lapkričio 2–6 d.  ES pozicija  ES siekia, kad būtų priimtas plačių užmojų ir išsamus susitarimas, kad būtų galima sustabdyti visuotinį atšilimą, kol nepasiektas mokslininkų bendruomenės numatytas pavojingas lygis, t. y. kol temperatūra nepakilo daugiau nei 2 °C, palyginti su ikipramoninio laikotarpio temperatūra. Moksliniais tyrimais patvirtinta, kad norėdamos neviršyti šio lygio, pramoninės šalys iki 2020 m. turi sumažinti išmetamų šiltnamio efektą sukeliančių dujų kiekį 25–40 %, palyginti su 1990 m., o besivystančios šalys iki tų metų turi sumažinti savo greitai didėjantį išmetamųjų teršalų kiekį maždaug 15–30 %, palyginti su tuo kiekiu, kurį išmestų nesiimdamos veiksmų.  ES besąlygiškai įsipareigojo iki 2020  m. sumažinti savo išmetamųjų teršalų kiekį bent 20 %, palyginti su 1990 m., ir to siekdama įgyvendina klimato ir energetikos priemonių rinkinį (   IP/09/628   ). Be to, ES įsipareigojo sumažinti išmetamųjų teršalų kiekį iki 30 % su sąlyga, kad kitos pramoninės šalys sutiktų panašiai mažinti išmetamųjų teršalų, o ekonomiškai labiau pažengusios besivystančios šalys atitinkamai prisidėtų prie visuotinio susitarimo įgyvendinimo.   Siekdama padėti besivystančioms šalims mažinti išmetam ųjų teršalų ir prisitaikyti prie klimato kaitos, rugsėjo 10 d. Komisija pasiūlė visuotinį projektą didinti tarptautinį finansavimą (   IP/09/1297   ). Juo remdamasi Europos Taryba spalio mėn. pabaigoje galės priimti ES poziciją dėl finansavimo. Bankoko susitikimas  Šiais metais jau vykusiose trijose oficialiose derybų sesijose padaryta nedidelė pažanga. Praėjusį mėnesį Bonoje (Vokietija) vykusioje neoficialioje sesijoje buvo parengtas daugiau nei 250 puslapių derybų tekstas, jo struktūra nepakankamai išbaigta, palikta daug skliaustelių tekstui papildyti. Kad visuotinis susitarimas būtų priimtas Kopenhagoje, Bankoke šį projektą reikės radikaliai supaprastinti, o pažangą labai paspartinti.  Be to, reikia, kad derybų procesas taptų veiksmingesnis, todėl, pavyzdžiui, reikėtų derėtis ne plenarinėse sesijose, o išsiskirsčius į mažas tuo pačiu metu dirbančias grupes. Pirmiausia reikėtų sutarti dėl svarbiausių klausimų Kopenhagos susitarimui pasiekti ir juos nagrinėti. ES nuomone, svarbiausi klausimai yra šie:    visų pramoninių šalių įsipareigojimas mažinti išmetam ųjų teršalų dedant palyginamas pastangas;     atitinkami besivystančių šalių vei ksmai, siekiant apriboti išmetamųjų teršalų;    prisitaikymo prie klimato kaitos veiksmų programa;   veiksmai, kuriais būtų siekiama mažinti miškų naikinimą bei jų alinimą ir skatinti tvarų atogrąžų miškų valdymą;   dėl žemės naudojimo, žemės naudojimo paskirties keitimo ir miškų ūkio kintančio išmetamųjų teršalų kiekio apskaitos taisyklių atnaujinimas;    platesnė tarptautinė anglies dioksido rinka, kuri sudarytų sąlygas teikti finansinę paramą besivystančioms šalims ir skatinti ekonomiškai mažinti išmetam ųjų teršalų;    tarptautinių viešųjų lėšų, kurios papildytų finansinius anglies dioksido rinkos srautus ir vidaus investicijas, skyrimas besivystančioms šalims;   išsami technologinio bendradarbiavimo ir finansavimo programa, kuri padėtų sparčiau vystyti pasaulinę mažai anglies dioksido į aplinką išskiriančių technologijų ekonomiką.   ES spaudos konferencijos Švedijos, Komisijos ir Ispanijos atstovų Bankoke rengiamos spaudos konferencijos vyks: - rugsėjo 28 d., pirmadienį, 12.00 val. (vietos laiku) - spalio 9 d., penktadienį, 14.00 val. (vietos laiku) Spaudos konferencijas galima stebėti adresu   www.unfccc.int
