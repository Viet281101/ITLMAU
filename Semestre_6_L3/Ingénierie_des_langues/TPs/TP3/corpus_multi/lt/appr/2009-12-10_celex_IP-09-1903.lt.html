IP/09/1903   Briuselis, 2009 m. gruodžio 10 d.   Interneto domenas „.eu“ dabar prieinamas visomis ES kalbomis        Nuo šiandien Europos piliečiai, įmonės ir organizacijos interneto svetainių pavadinimus su domeno „.eu“ vardu gali registruoti naudodami visų 23 oficialiųjų Europos Sąjungos kalbų simbolius. Tai reiškia, kad registruojant galima naudoti tokius graikų abėcėle ar kirilica parašytus pavadinimus kaip       www.     διαδίκτυο     .eu           arba      www.роуминг.eu      . Tai tapo įmanoma po to, kai 2009 m. birželį Komisija priėmė naujas ES taisykles (      IP/09/1044      ).    „ Tarptautiniai domeno „.eu“ vardai – svarbus žingsnis kuriant iš tiesų visuotinį, o kartu ir vietinį internetą. Daug interneto vartotojų gyvena šalyse, kuriose dauguma kalbų pagrįstos ne lotyniškais rašmenimis nuo a iki z, todėl savaime suprantama, kad jie nori naudoti savo rašmenis, – sakė už informacinę visuomenę atsakinga Europos Komisijos narė Viviane Reding. – Patvirtinus tarptautinius domeno „.eu“ vardus bus dar geriau tenkinami daugiakalbės ir daugiakultūrės Europos poreikiai.“   Tarptautiniai domenų vardai yra interneto domenų vardai, kuriuose šalia 26 lotynų abėcėlės raidžių nuo a iki z, skaitmenų nuo 0 iki 9 ir brūkšnelio naudojami ir kiti simboliai. Iki šiol registruojant domeno „.eu“ vardus buvo galima naudoti tik pirmiau nurodytus simbolius, tačiau dabar jau galima registruoti vardus su įvairiais kitais oficialiosiose ES kalbose naudojamais simboliais.     Komisija nusprendė, kad turėtų būti suteikta galimybė su Europos aukščiausio lygio domenu „.eu“ naudoti visų oficialiųjų ES kalbų simbolius (   IP/09/1044  ). Naudojant tarptautinius domenų vardus tokia galimybė suteikiama. Dabar domeno „.eu“ vardus bus galima registruoti ir su tokiomis raidėmis kaip „à“, „ą“, „ä“, „ψ“ arba „д“. ES piliečiai, įmonės ir organizacijos domenų vardus galės registruoti naudodamiesi ir nelotyniškais rašmenimis – tai ypač svarbu graikų ir bulgarų kalbų vartotojams. Be to, ispanų ir baskų kalbomis kalbantieji gali registruoti vardus su raide „ñ“, o prancūzų, portugalų ir katalonų kalbų vartotojai gali naudoti raidę „ç“.   Nuo pat registravimo pradžios 2006 m. daugiakalbystė – labai svarbus domeno „.eu“ diegimo aspektas. Teisinėje bazėje numatyta, pavyzdžiui, kad domeno „.eu“ vardus registruoti ir sprendimus dėl registracijos pateikti turėtų būti įmanoma visomis oficialiosiomis Bendrijos kalbomis. Be to, numatyta galimybė domeno vardus registruoti naudojant visas oficialiųjų kalbų abėcėlių raides.       Tolesni veiksmai    Nuo šiandien aukščiausio lygio domeno „.eu“ vardams bus galima naudoti tarptautinius domenų vardus. Pavyzdžiui, antraštėje europa.eu „.eu“ yra aukščiausio lygio domenas, o „europa“ – su šiuo aukščiausio lygio domenu registruotas vardas.     Komisija taip pat imasi veiksmų, kad kuo greičiau būtų įdiegti tarptautinių aukščiausio lygio domeno „.eu“ vardų variantai (pvz., „eu“ graikų abėcėlės arba kirilicos simboliais). Lapkritį surengtame Interneto valdymo forume (   IP/09/1717  ) Komisijos narė V. Reding informavo  ICANN  (Skirtųjų vardų ir numerių interneto korporacijos) generalinį direktorių Rodą Beckstromą apie Komisijos planus. Kai ICANN patvirtins tarptautinius aukščiausio lygio domeno „.eu“ vardus, ES bus galima visą žiniatinklio adresą (t. y. ir „europa“, ir „.eu“) registruoti savo rašmenimis.   Pagrindiniai faktai        „.eu“ – tai ES sukurtas Europos aukščiausio lygio domenas, kurį prižiūri privati ne pelno organizacija   EURid  . Šis Belgijos, Čekijos, Italijos, Švedijos ir Slovėnijos registrų konsorciumas domeną „.eu“ pradėjo diegti 2005 m.  Iki šiol užregistruota per 3 mln. domeno „.eu“ vardų ( IP/09/536).    Asmenys pasiteirauti:     MEMO/08/218     Annex   Ten largest top level domains by number of registered domain names (as of 30 September 2009)       TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid        Growth of .eu domains 2007-2009 by country of residence of registrants       Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
