IP/09/1021  Briuselis, 2009 m. birželio 25 d  Kampanija „Milk – Drink it up“ („Gerkime pieną ! “) pačiame įkarštyje: Europos Komisijos narė Marianna Fischer Boel paskelbė nuotraukų konkurso „Pieno galia“ nugalėtojus  Už žemės ūkį ir kaimo plėtrą atsakinga Europos Komisijos narė Marianna Fischer Boel šiandien lankydamasi vienoje Paryžiaus mokykloje paskelbė tris nuotraukų konkurso „Pieno galia“ nugalėtojus. Šis konkursas yra dalis Europoje vykstančios kampanijos „Milk – Drink it up“ („Gerkime pieną!“), kuria siekiama europiečius informuoti apie pieno ir pieno produktų, kaip sveikos alternatyvos mažai maistinės vertės turintiems maistui ir gėrimams, teikiamus privalumus.   „Kuo toliau, tuo labiau mūsų mityba veikia ne tik fizines, bet ir dvasines savybes.  Tą paliudyti gali 22 milijonai antsvorio turinčių ar nutukusių Europos jaunuolių.“  Anot Komisijos narės Fischer Boel, Europos Sąjunga šiais metais jau skyrė daugiau nei 55 milijonus eurų Europos mokyklų aprūpinimo pienu programai finansuoti.  „O nuotraukų konkursas yra mūsų pastangų skatinti tinkamą vaikų ir paauglių mitybą dalis.  Todėl džiaugiuosi matydama tiek daug jaunimo, išradingai mums parodžiusio, kaip jie mėgsta pieno produktus.“        Visos ES internautų išrinktas nuotraukas Komisijos narė pristatė lankydamasi Paryžiaus kepėjų mokykloje.  Nuotraukų konkursas „Pieno galia“ paskatino Europos jaunimą kurti pieno ir pieno produktų tema.    710 jaunųjų fotografų varžėsi dėl patrauklių prizų – Wii Sport pulto, kuriuo naudojantis galima suderinti fizinę veiklą šeimoje su domėjimusi technika.  Konkurso nugalėtojai – Benedek Horvath, Andrea Cremona ir Teresa Videva.  Ši viešnagė Paryžiuje yra kampanijos „Gerkime pieną!“ dalis – vykdydama šią kampaniją kelis pastaruosius mėnesius žemės ūkio Komisijos narė lankėsi įv airiuose jaunimo renginiuose, kuriuose jie ruošė šviežią ir subalansuotą maistą iš pieno produktų, vaisių ir daržovių.  Nutukimas – Europoje plintantis reiškinys       Tinkama mityba yra vienas iš aktualiausių klausimų, susijusių su jaunimu ir nutukimu, ypač dėl to, kad pastebima rūpestį kelianti ir nemažėjanti tendencija – valstybių narių duomenimis, 20–35 % vaikų ir paauglių Europoje yra nutukę.  Norėdama paskatinti spręsti šiuos klausimus Europos Sąjunga šiais mokslo metais, kurie jau baigiasi, skyrė daugiau kaip 55 mln. eurų Europos mokyklų aprūpinimo pienu programai finansuoti, o kitais mokslo metais įgyvendysimai programai „Vaisiai ir daržovės mokyklose“ numatyta skirti 90 mln.  Europos priemonėmis teikiama finansinė ir pedagoginė parama bei siekiama vaikams padėti greitai išsiugdyti sveikos mitybos įpročius ir užsiimti fizine veikla – abu šie dalykai turi didelės reikšmės su širdimi ir kraujagyslėmis, diabetu susijusių sveikatos problemų, o ateityje – smegenų ir kraujagyslių ligų prevencijai. Daugiau informacijos apie Europos programas  Visą informaciją apie Europos mokyklų aprūpinimo pienu programą galima rasti interneto svetainėje    http://www.drinkitup.europa.eu/     Naujoji programa „Vaisiai ir daržovės mokyklose“:        http://ec.europa.eu/agriculture/markets/fruitveg/sfs/index_en.htm     Išsamesnė informacija apie EK vykdomą mitybos politiką:        http://ec.europa.eu/health/ph_determinants/life_style/nutrition/nutrition_en.htm
