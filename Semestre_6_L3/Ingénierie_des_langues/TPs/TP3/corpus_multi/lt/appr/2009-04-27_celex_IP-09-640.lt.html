IP/09/640
Briuselis, 2009 m. balandžio 27 d.Europos Komisija skelbia naujo ES
ekologiškų produktų logotipo kūrimo
konkursąEkologiškam maistui reikia naujo dizaino:
Europos Komisijos Žemės ūkio ir kaimo plėtros generalinis
direktoratas kviečia visus 27 ES valstybių narių dizaino ir
dailės studentus dalyvauti europiniame ekologiškų produktų
logotipo kūrimo konkurse. Konkurse siūlomi prizai, kurių
nenusipirksite už jokius pinigus: laimėjusysis logotipas bus
pristatytas kaip oficialusis visos Europos Sąjungos
ekologiškų produktų logotipas 2010 m. liepos mėn. Konkurso
išvakarėse Europos Komisijoje žemės ūkio reikalus
tvarkanti komisarė Mariann Fischer Boel pasidžiaugė, kad naujasis
ekologiškas logotipas padės atskirti ES ekologiškus gaminius, o
taip pat prisidės prie vieningos rinkos, naudingos tiek gamintojams, tiek
vartotojams, kūrimo.
Siekdama turėti išmanų ir kūrybingą ES
ekologiškų produktų logotipą, ES suteikia esamiems ir
būsimiems Europos talentams galimybę sukurti logotipą, kuris bus
spausdinamas ant milijonų produktų pakuočių. Naujuoju ES
ekologiškų produktų logotipu bus privaloma ženklinti visus
ES valstybių narių kilmės fasuotus ekologiškus produktus. Be
to, šis ES logotipas galės būti savanoriškai naudojamas
visiems nefasuotiems ES kilmės ar importuotiems iš
trečiųjų šalių ekologiškiems produktams
žymėti.
Visi Europos piliečiai, kurie studijuoja aukštojoje dailės ar
dizaino mokykloje, veikiančioje ES valstybėse narėse,
kviečiami dalyvauti šiame unikaliame tarptautiniame logotipo
kūrimo konkurse. Bus atrinkti trys laimėtojai, o pirmosios vietos
laimėtojas bus apdovanotas 6 000 eurų piniginiu prizu. Antrosios
ir trečiosios vietų laimėtojai atitinkamai gaus po 3 500 ir
2 500 eurų. Darbus galima pristatyti specialiame konkurso
tinklalapyje, adresu: www.ec.europa.eu/organic-logo,
iki 2009 m. birželio 25 d. 
ES ekologiškų gaminių logotipo konkursui teisėjaus
ekologiško ūkininkavimo ir gamybos ekspertai, taip pat dizaino
profesionalai pripažinti tarptautiniu mastu. Tarp žinomų
žiuri narių yra profesorius, garbės daktaras, kūrybos
direktorius ir vykdantysis partneris Erik Spiekermann iš Vokietijos;
Riitta Brusila-Räsänen, Laplandijos / Suomijos Universiteto
grafinio dizaino profesorė; Szymon Skrzypczak, jaunas,
apdovanojimų laimėjęs dizaineris iš Lenkijos; Elisabeth
Mercier, „Agence BIO“ direktorė iš Prancūzijos;
Urs Niggli, Ekologiškos žemdirbystės tyrimų instituto
(FiBL) direktorius iš Šveicarijos; Tom Václav&#237;k,
ekologiškų produktų rinkodaros ekspertas ir Tarptautinės
ekologiškų produktų mažmenininkų asociacijos
prezidentas iš Čekijos Respublikos bei Craig Sams,
Dirvožemio asociacijos pirmininkas iš JK. Konkurso žiuri
pirmininkaus buvęs Europinė prekės ženklų dizaino
asociacijos prezidentas Rob Vermeulen. 
Pasibaigus darbų pateikimo terminui žiuri atrinks geriausius
darbus, kurie bus patalpinti konkurso tinklalapyje, kaip oficialūs galimi
kandidatai į naująjį logotipą. Visi Europos piliečiai
bus kviečiami padėti išrinkti laimėtoją, balsuojant
internetu už labiausiai patikusį logotipą. 2010 m. vasarą
laimėtojas ir antrosios bei trečiosios vietų prizininkai bus
pakviesti į apdovanojimų teikimo ceremoniją Briuselyje, kurios
metu Europos žemės ūkio ir kaimo plėtros komisarė
įteiks jiems prizus. 
Šis konkursas skatina studentus sukurti akį traukiantį ir
originalų logotipą, kuris apimtų įvairius ekologiško
ūkininkavimo ir gamybos aspektus. Be to, žiuri vertins dizainą
pagal jo universalų patrauklumą, suprantamumą, pristatymo
aiškumą ir nevienadieniškumą. Visas sąlygas rasite
tinklalapyje, adresu: www.ec.europa.eu/organic-logo.
