IP/09/1878    Briuselis, 2009 m. gruodžio mėn. 4 d.   ES sveikos mitybos akcija „Skanioji kompanija “:  organizatorių kelionės baigiasi, tačiau pati akcija tęsiasi  ES sveikos mitybos akcijos „Skanioji kompanija“ renginiai vyko 173 Europos mokyklose:  reklaminės akcijos organizatoriai viktorinose ir per pertraukas organizuojamuose žaidimuose supažindino vaikus, kokia svarbi yra tinkama mityba. Iki lapkričio mėn. pabaigos vykdytuose reklaminiuose renginiuose apie 17 000 dalyvavusių vaikų sužinojo, kaip naudinga valgyti vaisius, daržoves ir pieno produktus. Dar tūkstančiai vaikų tokių žinių įgijo Skaniosios kompanijos interaktyvioje svetainėje, kuri dabar yra svarbiausia reklaminės akcijos „Valgyk, gerk, judėk!“ dalis.  Reklaminės akcijos, rengtos Belgijoje, Prancūzijoje, Jungtinėje Karalystėje, Airijoje, Estijoje, Lietuvoje ir Lenkijoje, pradžią rugsėjo mėn. 28 d. paskelbė Komisijos narė Marianne Fischer Boel (žr.   IP/09/1366   ).  Renginiai, kuriuose buvo supažindinama su pirmine informacija apie būtinybę sveikai maitintis, žaidžiami komandiniai žaidimai ir pristatyta Skaniosios kompanijos tinklavietė, buvo skirti 8–12 m. vaikams.  Mokyklose apie šią reklaminę akciją atsiliepta labai teigiamai:  renginiai buvo laikomi įdomiais, instruktyviais ir interaktyviais.  Nors reklaminės akcijos pramogos ir žaidimai šiais metais jau baigiasi, svetainės populiarumas neslūgsta.  Skaniosios kompanijos personažai – animaciniai maištingieji vaisiai, daržovės ir pieno produktai – pasakoja istorijas, kuriomis siekia paskatinti jaunuosius klausytojus tinkamai maitintis ir būti geros formos, o laimingieji lobio paieškos dalyviai gali laimėti prizų. Daugiau informacijos rasite Skanioji kompanija:    http://ec.europa.eu/agriculture/tasty-bunch/    Lobio ieškojimas:    http://ec.europa.eu/agriculture/tasty-bunch/treasure-hunt/index_lt.htm    Naujausia informacija spaudai skelbiama    http://ec.europa.eu/agriculture/tasty-bunch/press-corner/index_lt.htm
