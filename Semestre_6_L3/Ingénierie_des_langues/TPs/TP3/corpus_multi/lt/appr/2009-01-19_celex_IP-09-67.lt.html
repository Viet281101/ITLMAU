IP/09/67
Briuselis, 2009 m. sausio 19 d.Tarpinės prognozės
2009–2010 m.: ekonominė veikla smarkiai
sulėtėjo, bet dar iki 2009 m. pabaigos vėl
atsigausNumatoma, kad 2009 m. BVP
Europos Sąjungoje sumažės 1,8 %, o po to palengva ims
didėti ir 2010 m. pasieks 0,5 %. Tai suintensyvėjusios
finansinės krizės poveikio realiajai ekonomikai rezultatas; dėl
jos prasidėjęs nuosmukis visame pasaulyje pasireiškė stipriu
pasaulinės prekybos ir gamybos sumažėjimu, o kai kuriose
šalyse ir būsto rinkos korekcijomis. Tačiau situaciją
palengvins valdžios sektoriaus vartojimas ir valstybės investicijos.
Sumažėjus infliaciniam spaudimui, taip pat padidėjo
privačiojo sektoriaus vartojimas. 2008 m. rugpjūtį
paskelbtomis papildomomis fiskalinėmis priemonėmis BVP augimo
mažėjimas šiais metais bus apribotas maždaug ¾
procentinio punkto. Didelis ekonomikos nuosmukis prognozuojamu laikotarpiu
turės didelę įtaką užimtumui ir valstybės
finansams.
„Finansų rinkos stabilizavimo priemonės,
mažėjantis pinigų politikos varžymas ir ekonomikos
atkūrimo planai sudarys sąlygas išvengti žymiai
blogesnių perspektyvų, pristabdyti ekonominės padėties
blogėjimą šiais metais ir sukurti sąlygas laipsniškam
jos gerėjimui antroje metų pusėje. Svarbiausias uždavinys
yra užtikrinti, kad šios priemonės būtų veiksmingos:
paspartinti prieinamomis sąlygomis teikiamų kreditų srautą
ir greitai įdiegti fiskalinio skatinimo paketus – taip siekiama
skatinti investicijas ir privataus sektoriaus vartojimą. Siekiant didinti
pasitikėjimą taip pat labai svarbu, kad valstybės narės
aiškiai įsipareigotų pasirūpinti tuo, kad, kai tik ekonomika
stabilizuosis, valstybės finansų padėtis vėl imtų
gerėti ir būtų užtikrintas vidutinės trukmės ir
ilgalaikis valstybės finansų tvarumas“, – sakė
už ekonomiką ir pinigų reikalus atsakingas Komisijos narys
Joaquínas Almunia.
Šiandien paskelbtose išankstinėse tarpinėse
prognozėse[1] numatoma,
kad ekonominis augimas 2008 m. ir ES, ir euro zonoje sumažėjo iki
1 % nuo beveik 3 % 2007 m. Numatoma, kad 2009 m. realusis
BVP gerokai sumažės – maždaug 1,8 % ES ir 1,9 %
euro zonoje, o 2010 m. vėl padidės maždaug 0,5 %.
Pasaulio ekonomika šiais metais išgyvens nuosmukį
Manoma, kad paskutinį 2008 m. ketvirtį ekonominė veikla
visame pasaulyje gerokai sulėtėjo. Pastarojo meto tyrimų duomenys
ir gaunamų užsakymų mažėjimas, be kitų
veiksnių, rodo, kad trumpuoju laikotarpiu šis nuosmukis
greičiausiai išsilaikys. Tikėtina, kad ekonomikos nuosmukis bus
visuotinis, ir jo neigiamos pasekmės turės vis didesnės
įtakos besiformuojančios rinkos šalims. Numatoma, kad
2009 m. pasaulio BVP augimas sulėtės iki 0,5 % (nuo
3,3 % 2008 m. ir ypač didelio 5 % vidutinio augimo
2004–2007 m.). Tikimasi, kad gerėjant finansinės rinkos
būklei ir stiprėjant makroekonominės politikos švelninimo
(ypač JAV) poveikiui, nuo 2009 m. antro pusmečio pasaulio
ekonomikos augimas pradės palaipsniui, bet nežymiai didėti.
Apskritai, numatoma, kad 2010 m. pasaulio BVP augimas bus
2¾ %.
ES ekonomika taip pat patyrė stiprų smūgį
Trečią 2008 m. ketvirtį tiek euro zonoje, tiek visoje ES
BVP sumažėjo 0,2 %. Tai reiškia, kad antrą
ketvirtį iš eilės mažėjant BVP euro zonoje pirmą
kartą prasidėjo techninis nuosmukis. Sprendžiant iš toliau
blogėjančių tyrimų duomenų visuose sektoriuose ir
šalyse ir aiškaus kitų svarbiausių rodiklių
blogėjimo ketvirtą ketvirtį, visą pirmą šių
metų pusmetį BVP ir toliau mažės. Tikėtina, kad smukimo
tendencija apims daugumą šalių, nes atsilieps finansų
krizė, pasaulinis ciklas, o kai kuriose valstybėse narėse ir
būsto sektoriaus nesėkmės. Manoma, kad sumažėjusi tiek
privataus sektoriaus, tiek grynoji užsienio paklausa gerokai stabdys BVP
augimą, ir situaciją švelnins tik valdžios sektoriaus
vartojimas ir valstybės investicijos.
Mažėjant pajėgumų panaudojimo mastui, blogėjant
ekonominėms perspektyvoms ir griežtėjant finansavimo
sąlygoms staiga ėmė mažėti ir privačiojo
sektoriaus investicijos, kurios pakilimo metu buvo pagrindinė varomoji
jėga.
Didėja nedarbas ir deficitas
Daugumoje valstybių narių darbo rinkos būklė pradėjo
blogėti 2008 m. Šiek tiek pavėluotai pasireiškus BVP
augimo pokyčių įtakai, užimtumo augimas šiais metais
turėtų būti neigiamas, darbo vietų skaičiui ES
sumažėjus 3½ milijono. Dėl to nedarbo lygis ES 2009 m.
gali pakilti iki 8¾ % (euro zonoje – 9¼ %), o
2010 m. – dar labiau.
Tikėtina, kad blogėjančios perspektyvos taip pat atsilieps ir
valstybės finansams, kurie nukentės sumažėjus neplanuotoms
pajamoms, sumažėjus mokesčių daliai ir valstybėms
narėms savo nuožiūra priėmus ir (arba) paskelbus svarbias
priemones (kurios baigiant rengti šią prognozę ES sudarė
apie 1 % 2009 m. BVP). Todėl manoma, kad nominalusis deficitas
šiais metais ES išaugs daugiau nei dvigubai iki 4½ %
2009 m. (nuo 1¾ % iki 4 % % euro zonoje).
Infliacija sparčiai mažės
Infliacinis spaudimas sparčiai mažėja. Prastėjant ES ir
pasaulio ekonomikos augimo perspektyvoms bei blogėjant padėčiai
darbo rinkose, smarkiai kilusios prekių kainos, dėl kurių
2008 m. vasarą infliacija pasiekė aukščiausią
tašką, nuo to laiko ėmė mažėti. Dėl
šių veiksnių infliacijos prognozės, palyginti su rudens
prognozėmis, turi būti gerokai sumažintos. Dabar tikimasi, kad
vartotojų kainų infliacija ES sumažės nuo 3,7 %
2008 m. (3,3 % euro zonoje) iki 1,2 % 2009 m. (1,0 %
euro zonoje) ir šiek tiek mažiau nei 2 % 2010 m. abiejuose
regionuose.
Didžiulis situacijos netikrumas
Šias prognozes gaubia ypatingas netikrumas, nes pasaulio ekonomiką
ištiko sunkiausia krizė nuo II pasaulinio karo. Augimo perspektyvos
rizika yra subalansuota. Neigiamas aspektas – finansų krizės
poveikis (taip pat ir būsto sektoriui) ir neigiamos atsakomosios reakcijos
ratas tarp finansų ir realiojo ekonomikos sektorių. Kita vertus,
augimas galėtų būti didesnis, negu tikimasi, jei, inter
alia, fiskalinių priemonių paketais greičiau, nei tikimasi,
būtų atkurtas investuotojų ir vartotojų pasitikėjimas.
Visame pasaulyje pasikeitus prekių kainoms ir pablogėjus
ekonominėms perspektyvoms, infliacijos perspektyvų rizika taip pat
atrodo subalansuota.
Išsamesnę ataskaitą rasite:
http://ec.europa.eu/economy_finance/thematic_articles/article13727_en.htmFigures and graphics available in PDF and WORD PROCESSED[1] Paprastai Komisija
skelbia savo tarpines einamųjų metų infliacijos ir augimo
prognozes vasarį ir tik septynioms didžiausioms ES valstybėms.
Šios prognozės labiau primena pavasario ir rudens prognozes ir yra
skelbiamos todėl, kad nuo rudens labai pablogėjo ekonominė
situacija ir perspektyvos, ir yra svarbu, kad tai atsispindėtų
atliekant valstybių narių stabilumo ir konvergencijos programų
metinį vertinimą.
