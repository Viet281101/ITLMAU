IP/09/195
Briuselis, 2009 m. sausio 30 d.Ieškote informacijos apie artimiausius
Europos Sąjungos įvykius?Europos Komisija pristato ES kalendorių
– naują interneto priemonę, kuri suteiks galimybę
žmonėms bet kuriame pasaulio kampelyje sužinoti, kokia yra
artimiausia Europos institucijų darbotvarkė.
„ES kalendoriumi žurnalistams valstybėse narėse
suteikiama galimybė gauti tokią pat informaciją, kokią gauna
Briuselyje dirbantys jų kolegos. Žinoma, informacija prieinama ir
visuomenei. Tai – puikus glaudesnių ryšių su
piliečiais pavyzdys“, – sakė už institucinius
ryšius ir komunikacijos strategiją atsakinga Komisijos pirmininko
pavaduotoja Margot Wallström.
ES kalendorius – tai interneto priemonė, kuria siekiama
padėti žurnalistams ir informacijos specialistams rasti
savąjį kelią nuolatiniame informacijos apie ES sraute. Tai
– bendras prieigos taškas, per kurį galima patekti prie
išsamesnių informacijos apie ES institucijų rengiamus teisės
aktus, veiklą ar organizuojamus renginius šaltinių (tekstų,
nuorodų ir iliustracijų). 
Triskart spustelėjus pelės klavišą, galima rasti
tokią informaciją:artimiausios veiklos ir renginių kalendorius (savaitės,
mėnesio ir ketvirčio);
trumpa informacija apie kiekvieną įvykį (vieta, data,
kontaktinė informacija, turinio santrauka); 
iliustracijos, vaizdo įrašai ir (arba) specifinės interneto
svetainės, kuriose pateikiama išsami
informacija.Pasklaidykite ES kalendorių: http://europa.eu/eucalendar/
