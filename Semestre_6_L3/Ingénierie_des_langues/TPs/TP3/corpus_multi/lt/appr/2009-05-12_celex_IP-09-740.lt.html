IP/09/740
Briuselis
12.05.2009Didžiulės mažų
lustų galimybės. Naujos ES rekomendacijos, kaip
užtikrinti, kad XXI a. brūkšniniai kodai nekeltų
pavojaus privatumuiPer artimiausią dešimtmetį
pasaulinė intelektinių lustų rinka padidės penkis kartus.
Europiečiai turėtų žinoti, kur ir kaip naudojami tokie
lustai, ir sugebėti juos naudoti tam, kad kasdienis gyvenimas
būtų lengvesnis. Jau yra daugiau kaip 6 mlrd.
intelektinių lustų, mikroelektroninių įrenginių, kurie
gali būti įdiegti daugybėje įprastų daiktų,
pavyzdžiui, šaldytuvuose arba autobusų bilietuose. Pritaikius
radijo dažninio atpažinimo (RDA) technologiją, greta
skaitytuvų atsidūrę tokie įrenginiai ima veikti,
automatiškai apdoroja duomenis, priima skaitytuvų radijo signalus ir
apsikeičia duomenimis su jais. Tokie lustai įdiegti leidimuose,
kuriuos naudojate norėdami įeiti į savo kabinetą, ir
intelektinėse kortelėse, kurios naudojamos kelių rinkliavoms
mokėti. Šiandien Europos Komisija priėmė rekomendacijas
siekdama užtikrinti, kad visi, kas kuria arba naudoja su intelektiniais
lustais susijusią technologiją, laikytųsi 2007 m.
gruodžio 14 d. paskelbtoje Europos
Sąjungos pagrindinių teisių chartijoje įtvirtintos
pagrindinės asmens privatumo ir duomenų apsaugos teisės.„Yra daug būdų, kaip intelektiniai lustai, daug
vilčių teikianti ateities technologija, gali palengvinti
gyvenimą. Kalbame apie tai, kaip prie tinklo prijungti informacija
apsikeičiantys kasdieniai daiktai staiga tampa intelektiniai.
Įsivaizduokite šaldytuvus, galinčius pranešti, kad pienas
nebetinkamas vartoti, arba maisto pakuotę, galinčią
įspėti tėvus apie alergijos grėsmę, –
sakė už informacinę visuomenę ir žiniasklaidą
atsakinga ES Komisijos narė Viviane Reding. – Daiktų
informacijos mainams naudojamų mažų intelektinių lustų
ūkinė nauda akivaizdi. Tačiau naujoji technologija neturi
užklupti europiečių nelauktai. Todėl Komisija šiandien
pateikė įsakmias rekomendacijas pramonės atstovams. Net ir
vykstant technologijų pokyčiams, Europos vartotojai turi būti
tikri neįveikiama jų asmens duomenų apsauga. Komisija siekia, kad
RDA technologija suteiktų vartotojams galimybes kontroliuoti savo
duomenų saugumą, o tai geriausias būdas užtikrinti
sėkmingą tos technologijos taikymą ūkyje. Pagaliau per
artimiausius aštuonerius metus Europos dalis pasaulinėje
intelektinių lustų rinkoje bus 35 %.“
Intelektiniai lustai (arba radijo dažninės žymenos) gali
turėti ir jau turi milžinišką poveikį verslo veiklai,
viešosioms tarnyboms ir vartojimo prekėms, pavyzdžiui, juos
įdiegus atliekos perdirbamos našiau, efektyviau teikiamos sveikatos
priežiūros paslaugos, mažiau laiko užtrunka sumokėti
kelių rinkliavą arba sulaukti bagažo oro uoste. 
Kad Europoje būtų pasirengta šiems pokyčiams, Komisija
šiandien nustatė principus, kaip užtikrinti privatumo ir
duomenų apsaugą, kai naudojami intelektiniai lustai:Vartotojai turi žinoti, ar intelektiniai lustai įdiegti
parduotuvėse parduodamose prekėse. Kai vartotojai nusiperka prekes su
įdiegtais intelektiniais lustais, pastarieji turi būti nedelsiant
automatiškai be užmokesčio išjungti pardavimo vietoje,
nebent vartotojas aiškiai pareikštų sutikimą, kad lustas
veiktų toliau. Kad mažmeniniams pardavėjams nebūtų
užkrauta nereikalinga našta, galima daryti išimtis, tačiau
tik įvertinus lusto poveikį privatumui.
Intelektinius lustus naudojančios įmonės arba valdžios
įstaigos turėtų aiškiai ir paprastai informuoti vartotojus,
kad šie suprastų, ar bus naudojami jų asmens duomenys, kokie
duomenys (pavyzdžiui, vardas ir pavardė, adresas arba gimimo data) ir
kam renkami. Tos įmonės ir valdžios įstaigos taip pat
turėtų aiškiai pažymėti įrenginius,
„skaitančius“ intelektiniame luste laikomus duomenis, ir
turėtų nurodyti, kur kreiptis daugiau informacijos gauti
pageidaujantiems piliečiams.
Naudodami bendrą visoje Europoje ženklą, kuriuo
įspėjama apie gaminyje įdiegtą intelektinį lustą,
mažmeninės prekybos susivienijimai ir organizacijos turėtų
siekti, kad vartotojai būtų geriau informuojami apie gaminius,
turinčius intelektinių lustų.
Prieš naudodamos intelektinius lustus, įmonės ir
valdžios įtaigos turėtų įvertinti jų poveikį
privatumo ir duomenų apsaugai. Šiais nacionalinės duomenų
apsaugos įstaigos patikrintais vertinimais turėtų būti
užtikrintas asmens duomenų saugumas ir patikima
apsauga.2008 m.
visame pasaulyje parduota 2,2 mlrd. RDA žymenų (apytiksliai
trečdalis jų Europoje), naudojamų, pavyzdžiui, renkant
kelių rinkliavas arba transporto konteinerių atpažinčiai.
Apskaičiuota, kad 2008 m. pasaulinės RDA žymenų rinkos
vertė buvo 4 mlrd. EUR, o iki 2018 m. ji turėtų
padidėti iki apytiksliai 20 mlrd. EUR.
Pagrindiniai faktai
2006 m. Europos Komisija pradėjo viešąją
konsultaciją (IP/06/289)
dėl intelektinių lustų (arba radijo dažninio atpažinimo
technologijų) kūrimo ir naudojimo. Remdamasi ta konsultacija,
2007 m. kovo mėn. ji priėmė komunikatą (IP/07/332),
kuriame rašoma, kad visuomenė tikisi daugiau veiksmų privatumui
ir duomenims apsaugoti. Šiandien paskelbta rekomendacija parengta tariantis
su visomis tiekėjų ir naudotojų suinteresuotosiomis šalimis,
standartizacijos tarnybomis, vartotojų organizacijomis, pilietinės
visuomenės grupėmis ir profesinėmis sąjungomis. Ja siekiama
pateisinti visuomenės lūkesčius ir sudaryti vienodas veiklos
sąlygas Europos pramonės atstovams, nepažeidžiant asmens
privatumo. Per dvejus metus valstybės narės turi pranešti
Komisijai, kokių priemonių jos ketina imtis, kad būtų
įvykdyti rekomendacijos tikslai. Per trejus metus Komisija pateiks
rekomendacijos įgyvendinimo ataskaitą, kurioje išnagrinės
rekomendacijos poveikį intelektinius lustus naudojančioms
įmonėms, valdžios įstaigoms ir piliečiams.
Rekomendacija paskelbta
http://ec.europa.eu/information_society/policy/rfid/index_en.htm.MEMO/09/232
