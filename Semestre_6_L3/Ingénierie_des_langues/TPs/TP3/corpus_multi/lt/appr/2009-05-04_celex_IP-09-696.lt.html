IP/09/696
Briuselis, 2009 m. gegužės 4 d.Interneto valdymas. Europos
Sąjungos Komisijos narė V. Reding ragina iki spalio 1 d.
visiškai privatizuoti ICANN ir užtikrinti visišką šios
korporacijos atskaitomybęUž informacinę visuomenę ir
žiniasklaidą atsakinga ES Komisijos narė Viviane Reding
šį rytą savo interneto svetainėje paskelbė vaizdo
pranešimą, kuriame paragino nuo 2009 m. spalio mėn.
užtikrinti didesnį interneto valdymo skaidrumą ir geresnę
atskaitomybę. Svarbiausius su interneto valdymu susijusius
sprendimus, pavyzdžiui, dėl aukščiausio lygio domenų
arba interneto pagrindinio katalogo (angl. core directory) administravimo,
šiuo metu priima Kalifornijoje įsikūrusi pelno nesiekianti
organizacija – Skirtųjų vardų ir numerių interneto
korporacija (ICANN). Iki šiol ICANN veikė pagal susitarimą su JAV
prekybos departamentu. Tačiau šis susitarimas nustos galioti
šių metų rugsėjo 30 d. Komisijos narė
V. Reding šiandien pristatė naują interneto valdymo
modelį, kuris galėtų būti taikomas po to termino. Pagal
jį ICANN taptų visiškai privačia ir atskaitinga
organizacija, taip pat būtų įsteigta nepriklausoma teisminė
institucija ir „Interneto valdymo G12“ – daugiašalis
forumas, kuriame valstybių atstovai galėtų aptarti bendruosius
interneto valdymo politikos ir saugumo klausimus. 
„Tikiu, kad JAV Prezidentas B. Obama bus ryžtingas bei
išmintingas ir atsižvelgs į tai, jog internetas yra pasaulinis
tinklas, ir todėl tikiuosi, kad rugsėjį bus galima pradėti
kurti naują, atskaitingesnę, skaidresnę,
demokratiškesnę ir daugiašališkumo principais
pagrįstą interneto valdymo sistemą, – šį
rytą sakė ES Komisijos narė Viviane Reding interneto vaizdo
pranešime. – Atėjo metas imtis veiksmų.
Europa bus pasirengusi paremti JAV Prezidento B. Obamos
pastangas.“ 
Reding pabrėžė, kad „šių metų
rugsėjo 30 d. bus svarbi diena, nes tą dieną nustos galioti
dabartinis ICANN ir JAV Vyriausybės susitarimas. Po to ICANN bus
galima visiškai privatizuoti; be to, kyla klausimas, kam nuo spalio
1 d. ICANN turėtų būti pavaldi.“
ICANN sprendžia kai kuriuos opiausius su interneto valdymu susijusius
klausimus, kaip antai aukščiausio lygio domenai arba interneto
adresų sistemos, sudarančios sąlygas sujungti milijonus
kompiuterių, valdymas. ICANN įkurta 1998 m. Kalifornijoje
pagal susitarimą su JAV valdžia.
„Būtina užtikrinti ICANN atskaitomybę, –
sakė V. Reding. – Klintono administracijos sprendimas
palaipsniui privatizuoti interneto domenų vardų ir adresų
sistemą buvo teisingas. Ilgalaikėje perspektyvoje
nepateisinama, kad tik vienos valstybės vyriausybės padalinys
prižiūrėtų vieną iš interneto funkcijų, kuria
naudojasi šimtai milijonų žmonių visame
pasaulyje.“
Be to, Europos Sąjungos Komisijos narė V. Reding nurodė,
kaip po rugsėjo 30 d. galėtų atrodyti naujas interneto
valdymo modelis. Jį galėtų sudaryti:Visiškai privati ir nepriklausoma ICANN, kuri atitiktų
geriausius įmonių valdymo standartus, visų pirma susijusius su
finansų skaidrumu ir vidine atskaitomybe, ir kuriai būtų taikoma
veiksminga teisminė kontrolė.
 Daugiašalis forumas, kuriame valstybių atstovai
galėtų aptarti bendruosius interneto valdymo politikos klausimus,
pvz., tai galėtų būti „Interneto valdymo G12“
– neformali vyriausybių atstovų grupė, kuri susitiktų
bent du kartus per metus ir kuri tam tikrais atvejais daugumos balsais
galėtų teikti rekomendacijas ICANN. Ši grupė
galėtų greitai reaguoti, jei iškiltų pavojus interneto
stabilumui, saugumui ir atvirumui. Siekiant užtikrinti tinkamą
atstovavimą pagal žemynus, į šią „Interneto
valdymo G-12“ įeitų po du Šiaurės Amerikos, Pietų
Amerikos, Europos ir Afrikos atstovus, trys atstovai iš Azijos bei
Australijos ir ICANN pirmininkas, kuris būtų balso teisės
neturintis grupės narys. Kompetentingoms šios srities
tarptautinėms organizacijoms galėtų būti suteiktas
stebėtojo statusas.Siekdama Europos interneto bendruomenei
suteikti galimybę pasisakyti apie interneto valdymo ateitį, Europos
Komisija gegužės 6 d. Briuselyje surengs pirmus viešus
svarstymus.
Pagrindiniai
faktai
Jau daug metų Europos Sąjunga aktyviai dalyvauja tarptautinėse
diskusijose dėl interneto valdymo. Europos Komisija jau senokai ragina
sukurti interneto valdymo sistemą, kuri būtų visiškai
patikėta privačiam sektoriui ir pagal kurią valdžios
institucijos nesikištų į kasdienį interneto valdymą
(žr. IP/06/1297);
ji taip pat remia atvirą daugiašalį politikos dialogą
dėl interneto valdymo ir plėtros (IP/06/1491).
Be to, Europos Komisija dalyvauja Skirtųjų vardų ir
numerių interneto korporacijos Valstybių patariamojo komiteto veikloje;
pagrindinis komiteto tikslas – patarti ICANN dėl jos koordinavimo
veiklos viešosios politikos aspektų.
Komisijos narės V. Reding vaizdo pranešimas pateiktas
adresu
http://ec.europa.eu/commission_barroso/reding/video/index_en.htm.
Daugiau informacijos apie viešus svarstymus dėl interneto valdymo,
kuriuos Europos Komisijos rengia Briuselyje gegužės 6 d., galima
rasti adresu
http://ec.europa.eu/information_society/policy/internet_gov/index_en.htm.
