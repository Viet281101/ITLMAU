IP/09/182
Briuselis, 2009 m. sausio 29 d.20 valstybių narių dar
neįgyvendino energijos vartojimo efektyvumą skatinančio Bendrijos
teisės aktoŠiandien Komisija išsiuntė
pagrįstą nuomonę dvidešimčiai valstybių
narių, kurios nepranešė apie Energetikos paslaugų
direktyvos[1]
perkėlimą į nacionalinę teisę. Direktyva siekiama
stiprinti ir gerinti energijos galutinio vartojimo efektyvumą, t. y.
sukuriama paskatų ir energetikos paslaugų sistema.
Nepaisydamos 2008 m. liepos mėn. joms išsiųsto oficialaus
pranešimo, kai kurios valstybės narės Komisijai dar
nepranešė, kad visiškai perkėlė šią
direktyvą į nacionalinę teisę. Todėl Komisija
pradėjo antrąjį pažeidimo nagrinėjimo procedūros
prieš Belgiją, Bulgariją, Kiprą, Čekiją,
Suomiją, Vokietiją, Graikiją, Vengriją, Airiją,
Latviją, Lietuvą, Liuksemburgą, Nyderlandus, Lenkiją,
Portugaliją, Rumuniją, Slovėniją, Slovakiją,
Švediją ir Jungtinę Karalystę etapą.
Direktyva nustatoma sistema, kuria naudodamosi valstybės narės gali
sukurti viso ūkio energijos vartojimo efektyvumo verslo aplinką ir
infrastruktūrą. Direktyva taikoma pastatams, transporto,
žemės ūkio ir pramonės sektoriams. Ja taip pat sudaromos
sąlygos plėtoti ir skatinti energetikos paslaugų rinką,
užtikrinti kitas energijos vartojimo efektyvumo didinimo priemones ir taip
spręsti šiuos klausimus: energijos skirstymo įmonių
funkcijų, energijos taupymo finansavimo, pavyzdinio viešojo sektoriaus
vaidmens ir informacijos prieinamumo.
Valstybių narių politiniu lygmeniu prisiimtą
įsipareigojimą didinti energijos vartojimo efektyvumą būtina
patvirtinti nacionalinėmis teisinėmis priemonėmis.
[1] 2006 m. balandžio 5
d. Europos Parlamento ir Tarybos direktyva 2006/32/EB dėl energijos
galutinio vartojimo efektyvumo ir energetinių paslaugų, panaikinanti
Tarybos direktyvą 93/76/EEB.
