IP/09/571
Briuselis, 2009 m. balandžio 14 d.Pasak ES Komisijos narės
V. Reding, skaitmeniniame amžiuje pirmenybė turi būti
teikiama piliečių privatumuiŠį rytą už informacinę
visuomenę ir žiniasklaidą atsakinga Europos Sąjungos
Komisijos narė Viviane Reding savo interneto svetainėje paskelbė
vaizdo pranešimą, kuriame teigia, kad europiečiai turi
turėti teisę kontroliuoti, kaip naudojami jų asmens duomenys, ir
kad Komisija imsis veiksmų, jei ES valstybės narės
neužtikrins, kad taikant naujas technologijas, tokias kaip
vartotojų elgesiu grindžiama reklama (angl. behavioural advertising),
radijo dažninio atpažinimo (angl. Radio Frequency IDentification,
sutr. RFID) sumanieji lustai arba interneto socialiniai tinklai, tokia
teisė būtų gerbiama. 
„Europiečiai turi turėti teisę kontroliuoti, kaip
naudojami jų asmens duomenys“, – teigė už
informacinę visuomenę ir žiniasklaidą atsakinga Europos
Sąjungos Komisijos narė Viviane Reding; ji paskelbė keletą
sričių, kuriose Komisija yra pasirengusi užtikrinti tokią
teisę, atsižvelgdama į tai, kad technologijų naujovės
suteikia daugiau galimybių ne tik tinkamai naudoti asmens duomenis, bet ir
jais piktnaudžiauti. Ji perspėjo, kad ES imsis veiksmų, jei
valstybės narės nesugebės įgyvendinti ES taisyklių,
kuriomis užtikrinamas pranešimų privatumas ir reikalaujama gauti
asmens sutikimą, jeigu norima tvarkyti jo ar jos asmens duomenis.
„Europos privatumo taisyklės yra visiškai aiškios
– asmens duomenys gali būti naudojami tik gavus išankstinį
asmens sutikimą. Šio bazinio principo negalime atsisakyti ir leisti,
kad visi mūsų siunčiami pranešimai būtų stebimi,
tiriami ir saugomi vien tik tam, kad reklama būtų geriau mums
pritaikyta! Jei kuri nors ES valstybė nevykdys šios pareigos,
prireikus imsiuosi veiksmų“, – savo vaizdo pranešime
sakė Komisijos narė V. Reding. 
Viviane Reding taip pat perspėjo, kad radijo dažninio
atpažinimo sumanieji lustai, į gaminius integruoti radijo signalams
siųsti, atneš ekonominės naudos tik „jeigu jie bus
naudojami pačių naudotojų, o ne naudotojams sekti. Nė
vienas Europos pilietis neturėtų nešiotis lusto, jeigu nėra
tiksliai nurodyta, kam tas lustas skirtas, ir jeigu negalima jo bet kuriuo metu
pašalinti ar išjungti.“ 
Be to, Komisijos narė paragino socialinių tinklų bendroves
didinti privatumo internete apsaugą: „Mano manymu, socialinių
tinklų paslaugų teikėjai ir jų klientai privatumui turi
teikti pirmenybę. Tvirtai tikiu, kad bent nepilnamečių profiliai
turi būti privatūs ir neprieinami ieškant per interneto
paieškos sistemas. Europos Komisija jau paragino socialinių
tinklų svetaines atidžiai tvarkyti nepilnamečių profilius
taikant savireguliacijos principą. Jei prireiks, esu pasirengusi
siūlyti naujas taisykles.“
Pagrindiniai faktai
ES direktyvoje
dėl privatumo apsaugos elektroninių ryšių sektoriuje
reikalaujama, kad ES valstybės narės užtikrintų
pranešimų konfidencialumą ir uždraustų
neteisėtą duomenų perėmimą ir stebėjimą,
nebent gautas atitinkamų naudotojų sutikimas (Direktyvos
2002/58/EB 5 straipsnio 1 dalis). ES duomenų apsaugos direktyvoje
nurodoma, kad asmuo turi savo noru duoti aiškų sutikimą tvarkyti
jo asmens duomenis ir kad apie tokį duomenų tvarkymą jam turi
būti pranešta iš anksto (Direktyvos
95/46/EB 2 straipsnio h punktas). 
Praėjusį
vasarį Komisija tarpininkavo sudarant 17 didžiųjų
socialinių tinklų bendrovių susitarimą, kuriuo
socialinių tinklų svetainėse siekiama geriau užtikrinti
privatumą, visų pirma nepilnamečių (IP/09/232).
Šiame susitarime bendrovės pripažino savo atsakomybę
užtikrinti vaikų saugą ir įsipareigojo naudotojams suteikti
galimybę ir juos paskatinti užtikrinti asmens duomenų saugą
ir privatumą. Šį mėnesį jos praneš Komisijai apie
savo saugos politiką ir kaip jos ketina įgyvendinti susitarimo
principus.
Komisijos vaizdo pranešimas pateiktas adresu
http://ec.europa.eu/commission_barroso/reding/video/index_en.htm.
