IP/09/1548
      Briuselis, 2009&nbsp;m. spalio 20&nbsp;d.
      Konkurencija. Komisijos internetinėse apskritojo stalo diskusijose dėl muzikos susitarta dėl geresnių galimybių Europos vartotojams įsigyti
            muzikos internetu
      2009&nbsp;m. spalio 19&nbsp;d. ketvirtosiose apskritojo stalo diskusijose dėl muzikos platinimo internetu, kuriose pirmininkavo už konkurenciją
            atsakinga Europos Komisijos narė Neelie Kroes, dalyviai pasirašė bendrą pareiškimą. Jame išdėstyti pagrindiniai principai,
            kuriais grindžiamas muzikos platinimas internetu ateityje ir taip sudaromos geresnės galimybės Europos vartotojams įsigyti
            muzikos internetu.  Apskritojo stalo diskusijose dalyvavo Amazon, BEUC, EMI, iTunes, Nokia, PRS for Music, SACEM, STIM ir Universal. Po apskritojo stalo diskusijų kai kurie dalyviai nurodė konkrečius veiksmus ir įsipareigojimus, kurių laikantis Europos vartotojams
            būtų sudarytos geresnės galimybės įsigyti muzikos internetu.
      Komisijos narė N. Kroes sakė: „Europos vartotojai pageidauja ir nusipelno geresnių galimybių įsigyti muzikos internetu. Šiandienos apskritojo stalo diskusijose
            pasiektas susitarimas dėl pagrindinių principų rodo akivaizdžią pažangą. Pirmą kartą skirtingiems rinkos segmentams atstovaujantys
            dalyviai susitarė dėl bendrų gairių. Aš taip pat pritariu konkretiems veiksmams ir įsipareigojimams, kurių buvo prisiimta
            ir kuriuos taikant vartotojams turėtų būti sudarytos geresnės sąlygos įsigyti muzikos internetu.“
      Komisijos narė N. Kroes pradėjo susitikimą primindama, kad pripažįstamas poreikis tobulinti internetu platinamos muzikos licencijavimą. Kadangi šiuo metu taikomi licencijavimo mechanizmai yra pernelyg sudėtingi ir tai yra papildoma našta, suinteresuotosios šalys
            negali pasinaudoti visomis skaitmeninės erdvės galimybėmis. Taikant paprastesnius ir skaidresnius licencijavimo būdus galima išplėsti rinką ir Europos vartotojams pasiūlyti naujus ir
            pažangesnius būdus įsigyti muzikos internetu, kartu užtikrinant kultūrinę įvairovę ir autorių interesus.
      Apskritojo stalo diskusijų dalyviai pasirašė bendrą pareiškimą, kuriuo:įsipareigojo sudaryti naujas ES licencijavimo platformas, kurios aprėptų keleto kolektyvinių teisių administravimo organizacijų
               veiklą. Tokių platformų katalogai turėtų būti kuo išsamesni; platformų veikimas turėtų būti grindžiamas savanorišku teisių
               turėtojų bendradarbiavimu;sutiko, kad kolektyvinių teisių administratoriai turėtų laikytis konkretaus tikslo, skaidrių ir nediskriminacinių kriterijų,
               kad kiti subjektai galėtų išduoti licencijas, taikomas keletoje teritorijų;steigiama darbo grupė, kuri parengs bendrą pagrindą, pagal kurį bus nustatoma su teisių turėjimu susijusi informacija ir tokios
               informacijos mainai. Todėl komerciniai vartotojai galės lengviau nustatyti susijusius teisių turėtojus ir užtikrinti atitinkamų
               teisių apsaugą.Šiais pagrindiniais principais gali vadovautis ir kitos šios pramonės suinteresuotosios šalys. Taikant šiuos principus turėtų būti sudarytos geresnės sąlygos licencijuoti muziką, skirtą naudoti internetu, kartu skatinant
            rinkos augimą ir naudą vartotojams.
      Tolesni veiksmaiBendrovė Apple pranešė, kad ji džiaugiasi pažanga siekiant veiksmingesnio internetu platinamos muzikos licencijavimo ir tikisi, kad ateinančiais
               metais iTunes parduotuvės paslaugomis galės naudotis ir kitų Europos šalių vartotojai.Bendrovė EMI pranešė, kad ji ketina sudaryti neišimtinius sandorius su Ispanijos (SGAE) ir Prancūzijos (SACEM) kolektyvinių teisių administravimo
               organizacijomis ir taip tikisi prisidėti prie skaitmeninio licencijavimo pažangos Europoje.Bendrovė Amazon pabrėžė, kad visose jai priklausančiose Europos svetainėse ji nuolat stengiasi  pasiūlyti klientams didelį produktų pasirinkimą bei mažas kainas ir šiuo metu ji gali tiekti visų kategorijų materialius produktus
               į visas 27&nbsp;ES valstybes nares. Bendrovė patikino esanti įsipareigojusi ir toliau siūlyti kuo įvairesnius muzikos produktus. Ji pritarė, kad bendri principai yra svarbus
               žingsnis plėtojant ES licencijavimo pagrindą ir siekiant visos Europos klientams sudaryti geresnes sąlygas įsigyti skaitmeninės
               muzikos internetu.Atsižvelgdama į principus, dėl kurių susitarta apskritojo stalo derybose, SACEM aktyviai bendradarbiaus su kuo daugiau Europos autorių organizacijų, siekdama sukurti bendrą, neišimtiniu pagrindu sudarytą
               portalą, kuriame bus teikiamas kuo didesnis visų Europos mastu siūlomų paslaugų pasirinkimas.Komisijos narė N. Kroes pritarė konkretiems po apskritojo stalo diskusijų pasiūlytiems veiksmams, kuriais siekiama pagerinti vartotojų prieigą prie internetu platinamos muzikos. Atsižvelgiant į apskritojo
            stalo diskusijų dalyvių sutartus principus bus galima imtis tolesnių veiksmų. Komisija ir toliau bendradarbiaus su rinkos
            dalyviais, kad vartotojai gautų didžiausią naudą.
      Bendrą 2009&nbsp;m. spalio 19&nbsp;d. apskritojo stalo diskusijų dalyvių pareiškimą dėl „muzikos platinimo internetu bendrųjų principų“
         galima rastihttp://ec.europa.eu/competition/sectors/media/joint_statement_1.pdf 
      Bendrą EMI, PRS for Music, SACEM, STIM ir Universal Music Group International pareiškimą dėl „bendro pagrindo taikymo su teisių turėjimu susijusiai informacijai darbo grupės“ galima rasti
      http://ec.europa.eu/competition/sectors/media/joint_statement_2.pdf 
      Pagrindiniai faktai
      Pirmosiose prekybos internetu apskritojo stalo diskusijose (2008 m. rugsėjo 17&nbsp;d., žr. IP/08/1338) dalyvavo EMI Music Publishing, Fiat, eBay, Apple/iTunes, Alcatel-Lucent, LVMH, Which? (Jungtinės Karalystės vartotojų organizacija), SACEM (Prancūzijos autorių ir kompozitorių kolektyvinių teisių administravimo organizacija) ir seras Mickas Jaggeris; šiose diskusijose
            buvo nagrinėjamas paslaugų teikimas ir prekių tiekimas internetu, o antrosiose diskusijose (2008 m. gruodžio 16&nbsp;d.) daugiausia
            dėmesio skirta muzikos platinimui ir jose dalyvavo tik tie dalyviai, kuriems rūpėjo šis klausimas.  
      Po diskusijų parengta apskritojo stalo diskusijų dėl prekybos internetu ataskaita dėl mažmeninės prekybos internetu galimybių
            ir kliūčių. Ataskaita pateikiama adresu
      http://ec.europa.eu/competition/consultations/2009_online_commerce/roundtable_report_en.pdf 
      Ataskaita pateikiama viešai, susijusius komentarus galima rasti
      http://ec.europa.eu/competition/consultations/2009_online_commerce/index.html
      Dalyvauti trečiajame susitikime (2009&nbsp;m. rugsėjo 8&nbsp;d.) pakviesti ir kiti svarbūs internetu platinamos muzikos pramonės dalyviai:
            Amazon, Nokia, PRS for Music (Jungtinės Karalystės kolektyvinių teisių administravimo organizacija), STIM (Švedijos kolektyvinių teisių administravimo organizacija), Universal Music Publishing Group ir Europos vartotojų atstovai (Europos vartotojų organizacija – BEUC).
