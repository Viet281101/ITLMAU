IP/09/644  
Briuselis, 2009 m. balandžio 27 d.Nauja ES jaunimo politikos eraKomisija priėmė naują
ateinančio dešimtmečio ES jaunimo politikos
strategiją. Naujojoje strategijoje „Jaunimas.
Investicijos ir galimybių suteikimas“ pripažįstama, kad
jaunimas yra viena pažeidžiamiausių visuomenės grupių,
ypač dėl dabartinės ekonominės ir finansinės
krizės, ir kad jis yra didelis mūsų senėjančios
visuomenės turtas. Ši strategija apima įvairius sektorius, joje
nurodomi trumpalaikiai ir ilgalaikiai veiksmai, susiję su
pagrindinėmis įtakos Europos jaunimui turinčiomis politikos
sritimis, t. y. jaunimo švietimu, užimtumu, kūrybiškumu ir
verslumu, socialine įtrauktimi, sveikata ir sportu, pilietiškumu ir
savanoriška veikla. Naujojoje strategijoje taip pat pabrėžiama
jaunimo užimtumo svarba ir apibrėžiamos sustiprintos geresnio
jaunimo politikos vykdymo ES lygmeniu priemonės.
Jaunuolių skaičius nuolat mažėja: jaunimas šiuo metu
sudaro 20 % populiacijos. Manoma, kad iki 2050 m. jų skaičius
sumažės iki 15 %. Mūsų jaunimas yra vertingas
žmogiškasis kapitalas, kurį būtina puoselėti ypač
dėl dabartinės ekonominės ir finansinės krizės. Nors
šiuo metu ES jaunuoliai naudojasi didesnėmis galimybėmis, jie
taip pat patiria didelių problemų: daugelis nebaigia mokyklos ar
neturi darbo, todėl kyla skurdo ir socialinės atskirties
grėsmė.  
Remiantis apklausomis, švietimas, užimtumas, socialinė
įtrauktis ir sveikata – tai labiausiai šiuo metu jaunimui
rūpimi klausimai. Būtina suteikti Europos jaunimui galimybę
dalyvauti pilietinėje politinėje ir savanoriškoje veikloje,
išreikšti savo kūrybiškumą ir verslumą, sportuoti
ir prisidėti sprendžiant pasaulinio masto klausimus.  Siekdama
spręsti minėtas problemas ir suteikti galimybių visam jaunimui,
Komisija pateikė atnaujintą ES jaunimo strategiją, kurioje
išdėstomos plačiai taikytinos priemonės.
Strategijos „Jaunimas. Investicijos ir galimybių
suteikimas“, kuri yra 2008 m. Europos Komisijos paskelbtos atnaujintos
socialinės darbotvarkės tęsinys, tikslai yra šie:suteikti daugiau galimybių jaunimui švietimo ir užimtumo
srityse, -		gerinti jaunuolių socialinę integraciją
ir visapusišką dalyvavimą visuomenės gyvenime,  
-		stiprinti jaunimo ir visuomenės solidarumą. 
Strategijoje pabrėžiama jaunimo užimtumo svarba
sprendžiant nedarbo, nesimokymo ir socialinės atskirties problemas,
ugdant įgūdžius ir rūpinantis laisvalaikio veikla.
Sprendžiant su jaunimu susijusius klausimus, Komisija siūlo
laikytis įvairius sektorius apimančio požiūrio. Naujojoje
strategijoje nurodomi įvairūs veiksmai, kurių turėtų
imtis Komisija ir valstybės narės. Taigi ji yra ES koordinuotų
veiksmų dabartinei krizei įveikti dalis.
Strategijoje siūlomas geresnis, lankstesnis ir paprastesnis jaunimo
politikos koordinavimo tarp valstybių narių metodas ir stiprinamos
sąsajos su Lisabonos ekonomikos augimo ir darbo vietų kūrimo
strategija.
Komentuodamas naująją ES jaunimo strategiją, už
švietimą, mokymą, kultūrą ir jaunimą atsakingas
Europos Komisijos narys Jánas Figelis sakė: „Jaunimas –
mūsų dabartis ir ateitis. Privalome telkti pastangas, kad
mūsų jauniesiems piliečiams atvertume kuo daugiau galimybių,
ypač atsižvelgdami į dabartinę ekonominę ir
finansinę krizę. Svarbiausia mūsų jaunimui suteikti
galimybių spręsti įvairias šiandienos globalizuotame
pasaulyje kylančias problemas. Naująja strategija laiku reaguojama
į šias problemas ir atveriamos durys naujai ES lygmens jaunimo
politikos erai.“ 
Komisija šią jaunimo strategiją priėmė po ilgų
2008 m. vykusių diskusijų, kuriose dalyvavo nacionalinės
institucijos, Europos jaunimo forumas, jaunimo organizacijos ir kitos
suinteresuotosios šalys. Taip pat konsultuotasi su jaunimu internetu, o,
pradėjus naują nuolatinio ES ir jaunimo dialogo etapą, jaunimo
bus prašoma teikti pastabas dėl Komisijos pasiūlymų.
Šiandien taip pat paskelbta pirmoji Komisijos ES jaunimo reikalų
ataskaita, kurioje pateikti išsamūs EUROSTAT duomenys ir tyrimai.
Tokios ataskaitos bus skelbiamos kas trejus metus ir padės gerinti
žinias apie jaunimo reikalus.
Daugiau informacijos apie ES jaunimo politiką:
Europos Komisijos jaunimo reikalų svetainė
http://ec.europa.eu/youth/index_en.htmJaunimo reikalų portalas
http://europa.eu/youth/index.cfmES jaunimo reikalų ataskaita
http://ec.europa.eu/youth/index_en.htmTaip pat žr:
MEMO/09/201
(Consultations undertaken prior to the Commission's adoption of a new EU
Youth Strategy on "Youth-investing and empowering") 
MEMO/09/202
(The First EU Youth Report)
MEMO/09/204
(EU Youth policies: Frequently Asked Questions)
