IP/09/1057  Briuselis, 2009 m. birželio 30 d.  Vartotojų reikalai.  Šią vasarą mėgaukitės saule saikingai  Prasidėjus atostogų metui, Europos Komisija įspėja vartotojus, kad svarbu tinkamai apsisaugoti nuo saulės poveikio šią vasarą ir primena apie naująją aiškesnę apsaugos nuo saulės poveikio gaminių ženklinimo tvarką. Naujosios etiketės, įskaitant naująjį UVA logotipą arba žymą ant gaminių ir draudimą vartoti klaidinančius teiginius, kaip antai, „visiškai nepraleidžiantis saulės spindulių“ arba „visapusė apsauga“, yra atsakas į 2006 m. rugsėjo mėn. priimtą Komisijos rekomendaciją dėl apsaugos nuo saulės poveikio gaminių. Komisija taip pat primena vartotojams, kad esama keleto priežasčių, kodėl apsaugos nuo saulės gaminiai tėra tik viena iš daugelio būtinų apsaugos nuo UV spinduliuotės priemonių.  Už vartotojų teisių apsaugą atsakinga Komisijos narė Meglena Kuneva sakė:  „Šią vasarą vartotojams aiškiai sakome,  kad apsaugos nuo saulės gaminiai tėra tik viena iš daugelio būtinų veiksmingos apsaugos nuo saulės priemonių, ir prašome atkreipti dėmesį į naująją ženklinimo tvarką renkantis sau ir savo šeimos nariams tinkamas apsaugos priemones.“   Už sveikatos apsaugą atsakinga Europos Komisijos narė Androulla Vassiliou teigė: „Saule besimėgaujantys tiek pagyvenę, tiek jauni žmonės turėtų būti gerai informuoti apie įvairias apsaugos nuo UV spinduliuotės priemones. Todėl Europos Komisija stebi ultravioletinių spindulių poveikį Europos Sąjungoje ir jų ryšį su sergamumu odos vėžiu, taip pat pagal Sveikatos programą vykdomų prevencijos ir rizikos mažinimo strategijų pažangą. " Naujoji ženklinimo tvarka  Apsaugos nuo saulės poveikio gaminių ženklinimo ir informacijos teikimo reikalavimai išdėstyti 2006 m. rugsėjo mėn. Komisijos rekomendacijoje dėl apsaugos nuo saulės poveikio ti krojo ir tariamo veiksmingumo. Pagal šią rekomendaciją:     formuluotės, kaip antai „visiškai nepraleidžia saulės spindulių“ arba „100 % apsauga“ , nebeturėtų būti vartojamos.  Apsaugos nuo saulės poveikio gaminių etiketėse dažni užrašai „visiškai nepraleidžiantis saulės spindulių“ arba „visiška apsauga“, nors priemonių, visiškai apsaugančių nuo UV spinduliuotės, nėra.    norint padėti vartotojui pasirinkti tinkamą apsaugos nuo saulės gaminį, greta įprasto apsaugos nuo saulės veiksnio (SPF) turėtų būti užrašomos standartinės formuluotės : „minimali apsauga“, „vidutinė apsauga“, „didelė apsauga“ ir „labai didelė apsauga“;    tikslesnis gaminio ženklinimas nurodant UVA apsaugos lygį :  UVB spinduliuotė yra nudegimo priežastis, o UVA spinduliuotė yra ankstyvo odos senėjimo priežastis, be to, ji silpnina žmogaus imuninę sistemą.  Abiejų rūšių spinduliuotė labai didina odos vėžio riziką.  Vadinamuoju apsaugos nuo saulės poveikio veiksniu (SPF) nurodomi tik nudegimo nuo saulės (UVB spinduliuotės) laipsniai, o UVA spinduliuotės poveikio laipsnis nenurodomas.  Gaminiai, saugantys tik nuo UVB spinduliuotės, gali sukelti apgaulingą saugumo pojūtį, nes jie neapsaugo odos nuo pavojingų UVA spindulių.    pramonės įmonės ima ženklinti savo gaminius etiketėmis su standartine UVA žyma , kurioje skaičiais nurodomas minimalus apsaugos nuo UVA spinduliuotės laipsnis, atitinkantis apsaugos nuo saulės poveikio (SPF) lygį ir pagrįstas standartizuotu bandymų metodu.    Komisijos rekomendacijos įgyvendinimas   Europos kosmetikos, asmens higienos priemonių, tualeto reikmenų ir parfumerijos gamintojų asociacija Colipa antrą kartą atliko savo narių apklausą, kad įvertintų padėtį rinkoje 2009 m. ir nustatytų, ar apsaugos nuo saulės gaminiai atitinka ES rekomendaciją.    Būtinas apsaugos nuo UVA spindulių lygis apsaugos nuo saulės gaminiuose (apsaugos nuo UVA spindulių santykis su apsauga nuo UVB spindulių – mažiausiai 1:3) 96 % atitiko ES rekomendaciją;       Ant 95 % apsaugos nuo saulės gaminių naudojama nauja standartinė Colipa UVA žyma, pagal kurią vartotojai gali lengvai atpažinti tinkamą apsaugą nuo UVA spindulių užtikrinančius gaminius;     Apskritai Colipa tyrime nurodoma, kad 2006 m. EK rekomendacijoje numatytos apsaugos nuo UVA spinduliuotės priemonės įdiegtos visoje ES rinkoje.  Iš esmės beveik visi vartotojams siūlomi apsaugos nuo saulės gaminiai atitinka EK lūkesčius.    Ką vartotojai turėtų žinoti šią vasarą?  Vartotojai turėtų rinktis tik naująja tvarka paženklintus gaminius.  Tačiau patariama apsaugos nuo saulės poveikio gaminius naudoti tik kaip vieną iš daugelio apsaugos nuo saulės poveikio būdų . Kitos priemonės:    vengti saulės spindulių didžiausio saulės aktyvumo valandomis , paprastai 11−15 val.;     jei saulės išvengti neįmanoma, vilkėti nuo saulės saugančius drabužius ,  taip pat dėvėti galvos apdangalus ir saulės akinius .    naudoti tokias apsaugos nuo saulės poveikio priemones, kurios saugo ir nuo UVB, ir nuo UVA spindulių ;    saugoti nuo tiesioginių saulės spindulių kūdikius ir vaikus ;     naudoti pakankamą apsaugos nuo saulės poveikio priemonės kiekį .  Tinkamai naudoti priemonę yra ne mažiau svarbu, nei nuspręsti, kokią priemonę pasirinkti.  Norint užtikrinti nurodytą apsaugos nuo saulės veiksnį, reikia sunaudoti 2 mg/cm² priemonės.  Tai maždaug 36 gramai (6 arbatiniai šaukšteliai) apsaugos nuo saulės kremo suaugusio asmens kūnui .  Paprastai vartotojai sunaudoja tik apie pusę šio kiekio.  Kad apsaugos lygis nesumažėtų, išsimaudžius ar nusišluosčius rankšluosčiu reikia pakartotinai užsitepti tokį patį kiekį.     Toliau pateikiamos piktogramos (jas galima rasti žemiau nurodytoje svetainėje), kurios naudojamos šiems ir kitiems su saulės poveikiu susijusiems faktams bei skaičiams, pateiktiems pridedamoje atmintinėje, patvirtinti.                                   http://ec.europa.eu/consumers/citizen/my_holidays/sunscreens_en.htm     Naujieji ženklinimo reikalavimai:           Ženklinimo kategorija   Etiketėje nurodytas apsaugos nuo saulės veiksnys   Rekomenduojamas minimalios apsaugos nuo UVA spindulių veiksnys             Minimali apsauga          6     10         Vidutinė apsauga          15     20     25         Didelė apsauga          30     50         Labai didelė apsauga   50+                      Europos Komisijos bendrai finansuojami kovos su odos vėžiu projektai    http://ec.europa.eu/health/ph_information/dissemination/diseases/cancer_en.htm   .
