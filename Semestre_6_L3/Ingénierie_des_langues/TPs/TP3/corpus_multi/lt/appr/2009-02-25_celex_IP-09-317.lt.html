IP/09/317
Briuselis, 2009 m. vasario 25 d.Siekiant įveikti krizę ir
spręsti darbo vietų problemas, Komisija susitinka su darbdaviais ir
profesinėmis sąjungomisSiekdama įgyvendinti Europos ekonomikos
atgaivinimo planą, Europos Komisija šiandien tęsė darbą
ir susitiko su profesinių sąjungų ir darbdavių atstovais
Europos Sąjungos lygiu. Susitikime vieningai sutarta, kad vidaus rinka ir
Atgaivinimo planas yra reikiama atspirtis, siekiant įveikti krizę ir
spręsti darbo vietų problemas, ir kad Europos
Sąjungos mastu reikėtų imtis ir kitų
priemonių.
„&#302;veikti ekonomikos krizę ir spręsti darbo vietų
problemas – reiškia dirbti kartu, – sakė Europos
Komisijos Pirmininkas Barroso. –  Komisijos politika siekiama riboti
krizės poveikį realiajai ekonomikai ir darbo vietoms, parengti
verslą ir darbo jėgą, kad jie galėtų atsigauti, ir
padėti Europos žmonėms surasti garantuotą darbą.
Krizės poveikis užimtumui akivaizdus. Siekiant sustabdyti
nuosmukį, riboti darbo vietų praradimą ir įmonių
uždarymą, grąžinti Europą į ekonomikos augimo ir
darbo vietų kūrimo kelią, reikia veikti su partneriais.
Nepaprastai džiaugiuosi šia galimybe diskutuoti su socialiniais
partneriais, kaip kryptingiau ir veiksmingiau dirbti ir kaip kartu galėtume
pasiekti rezultatų.“
Šiandien vykusiame susitikime Europos Komisija ir Europos socialiniai
partneriai (ETUC, Business Europe, CEEP ir UEAPME)
sutarė, kad reikia bendradarbiauti, siekiant išsaugoti ir toliau
plėtoti Europos Sąjungos ir jos vidaus rinkos socialinius ir
ekonominius laimėjimus – Europos klestėjimo, ekonomikos
augimo ir darbo vietų šaltinį.
Europos socialiniai partneriai taip pat pritarė Europos ekonomikos
atgaivinimo planui kaip tinkamai atspirčiai. Jie pareiškė
esą pasiruošę veikti, kad užtikrintų veiksmingą
šio plano įgyvendinimą, ir pasiryžę jį toliau
palaikyti.
Komisijos parengtame ir gruodžio mėn. Europos Vadovų Tarybos
patvirtintame Europos ekonomikos atgaivinimo plane numatyta daug priemonių,
kuriomis siekiama išsaugoti darbo vietas ir jas kurti ir kuo labiau
sustiprinti Europos ekonomikos gebėjimus įveikti recesiją.
Dauguma Atgaivinimo plano elementų turės tiesioginį
poveikį darbo jėgai. Paminėtinas mokymas, siekiant padėti
žmonėms išsaugoti darbą ir rasti naują. Europos
Sąjungos lėšos skiriamos iš Europos socialinio fondo ir
Europos prisitaikymo prie globalizacijos padarinių fondo, o mažoms ir
vidutinėms įmonėms prieinami nauji finansavimo
šaltiniai.
Su socialinių partnerių atstovais daugiausia diskutuota apie
pasiūlymus dėl priemonių, kuriomis būtų skatinamas
ekonomikos augimas ir darbo vietų kūrimas, įgyvendinamas darbo
rinkos lankstumas ir užimtumo garantijų pusiausvyra bei recesijos metu
teikiama parama įmonėms ir darbuotojams, kuriomis būtų
skatinamos investicijos ir palaikoma perkamoji galia ir paklausa, kurias taikant
būtų atsižvelgiama į laisvą darbuotojų
judėjimą ir kolektyvines sutartis, kurios užtikrintų
tolesnį bendrosios rinkos veikimą. Socialinių partnerių
išdėstytas požiūris bus įtrauktas į Komisijos
medžiagą, kuri bus pateikta kovo 1 d. vyksiančiame
neoficialiame valstybių ir vyriausybių vadovų  susitikime,
pavasario Europos Vadovų Tarybos susitikime ir gegužės mėn.
vyksiančiame aukščiausiojo lygio susitikime užimtumo
klausimais. Europos Komisija ir socialiniai partneriai sutarė
glaudžiai bendradarbiauti, ieškant būdų, kad visos Europos
Sąjungos darbdaviai ir profesinės sąjungos galėtų
įnešti indėlį į sėkmingą Europos ekonomikos
atgaivinimą.
Susitikime dalyvavo šie socialinių partnerių atstovai:
organizacijos Business Europe pirmininkas Ernestas-Antoine‘as
Seillière‘as, organizacijos CEEP primininkas Carlas
Cederschiöldas, organizacijos ETUC generalinis sekretorius Johnas Monksas,
organizacijos UEAPME pirmininkas Georgas Toiflas.
