IP/09/710
Briuselis, 2009 m. gegužės 7 d.Telekomunikacijos.
Skambučių užbaigimo tarifais Komisija siekia skatinti
konkurencijąŠiandien Europos Komisija pateikė ES
telekomunikacijų reguliavimo institucijoms aiškias gaires, kaip pagal
sąnaudas apskaičiuoti skambučių užbaigimo tarifus,
t. y. didmeninius mokesčius, kuriuos ryšio operatoriai nustato
už skambučių iš kitų operatorių tinklų
sujungimą ir kurie įskaičiuojami į kiekvieną telefono
sąskaitą. Gairės pateiktos kaip rekomendacija,
į kurią nacionalinės reguliavimo institucijos įpareigotos
kuo labiau atsižvelgti. Rekomendacijoje aiškiai nurodyta, kad
nacionaliniai skambučių užbaigimo tarifai turėtų
būti grindžiami tik faktinėmis efektyvaus operatoriaus
skambučių sujungimo sąnaudomis. Pašalinus ryšio
operatorių kainų iškraipymus visoje ES, už balso
skambučius valstybėse narėse ir iš vienos valstybės
narės į kitą vartotojai mokėtų mažiau,
2009–2012 m. įmonės ir namų ūkiai sutaupytų
mažiausiai 2 mlrd. EUR, o visame telekomunikacijų sektoriuje
atsirastų daugiau galimybių investuoti ir diegti naujoves.
2008 m. judriojo ryšio skambučių užbaigimo tarifai
Europos Sąjungoje buvo labai skirtingi: nuo 2 euro centų už
minutę (Kipre) iki 15 euro centų už minutę
(Bulgarijoje). Judriojo ryšio skambučių užbaigimo tarifai
(vidutiniškai 8,55 euro centų už minutę) yra paprastai 10
kartų didesni už fiksuotojo ryšio skambučių
užbaigimo tarifus (vidutiniškai 0,57–1,13 euro centų
už minutę). Dėl didelių judriojo ryšio
skambučių užbaigimo tarifų fiksuotojo ryšio
operatoriams ir mažiesiems judriojo ryšio operatoriams sunkiau
konkuruoti su didžiaisiais judriojo ryšio operatoriais. Šie
skirtumai ir nevienodi teisinio reguliavimo metodai kenkia bendrajai rinkai ir
Europos konkurencingumui. 
„Nors kai
kurios nacionalinės reguliavimo institucijos stengiasi labiau suderinti
skambučių užbaigimo tarifus su tikrosiomis sąnaudomis, tie
tarifai Europos Sąjungoje vis dar gerokai skiriasi, o fiksuotojo ir
judriojo ryšio skambučių užbaigimo tarifų
atotrūkis didžiulis. Dėl šio reiškinio, kuris
nedera su vis didesniu fiksuotojo ir judriojo ryšio paslaugų
vienodėjimu, gali būti labai iškreipta ir valstybių
narių, ir ryšio operatorių konkurencija, –
sakė už telekomunikacijas atsakinga Europos Komisijos narė
Viviane Reding. – Šiandien Komisija nutarė imtis
priemonių ir pašalinti bendrosios rinkos konkurencijos
iškraipymus, kurie stabdo investicijas į fiksuotojo ryšio
tinklų atnaujinimą, t. y. optinių kabelių tiesimą, ir
už kuriuos galiausiai tenka mokėti vartotojams.“ 
„Skambučių užbaigimo tarifus sumažinus iki
efektyvaus operatoriaus lygio padidės konkurencija, o tai bus naudinga
Europos vartotojams, – sakė už konkurenciją
atsakinga Europos Komisijos narė Neelie Kroes. – Tik pasitelkus
griežtą ir darnų reguliavimą bus galima užtikrinti, kad
visoje ES būtų panaikinti esami konkurencijos iškraipymai ir
atsirastų naujų bendrų fiksuotojo ir judriojo ryšio
skambučių paslaugų. Štai kodėl šiandieninis
Komisijos sprendimas reikšmingas siekiant, kad ES telekomunikacijų
reguliavimo raida būtų palanki konkurencijai.“ 
Kad būtų pasinaudota visomis bendrosios telekomunikacijų
rinkos galimybėmis, Komisijos rekomendacijoje išvardyti
sąnaudų veiksniai, į kuriuos turėtų atsižvelgti ES
nacionalinės reguliavimo institucijos, nustatydamos reguliuojamus tarifus.
Prie rekomendacijos pridėto Komisijos tarnybų darbinio dokumento
duomenimis, dėl to skambučių užbaigimo tarifai gerokai
sumažės (iki 2012 m. pabaigos apytiksliai iki
1,5–3 euro centų už minutę). Skambučių
užbaigimo tarifai turėtų būti pagrįsti efektyviai
veikiančio operatoriaus sąnaudomis ir turėtų būti
taikomi visiems to paties lygio operatoriams. Tam tikrais atvejais nuo
ryšio operatoriaus nepriklausančioms sąnaudoms nustatytą
laikotarpį galima daryti išimtis.
Išnagrinėjusi per pastaruosius šešerius metus
nacionalinių ryšių reguliavimo institucijų pateiktų
apie 120 teisinio reguliavimo pasiūlymų, susijusių su
skambučių užbaigimo tarifais, Komisija visoje Europoje
nustatė neatitikimų. Judriojo ryšio skambučių
užbaigimo tarifai (vidutiniškai 8,55 euro centų už
minutę) yra maždaug 10 kartų didesni už fiksuotojo
ryšio skambučių užbaigimo tarifus (vidutiniškai
0,57–1,13 euro centų už minutę). Prancūzijos
ryšių reguliavimo tarnyba ARCEP
apskaičiavo, kad efektyvaus operatoriaus judriojo ryšio
skambučių užbaigimo tarifai turėtų būti nuo
1 euro cento už minutę iki 2 euro centų už
minutę. 
Netiesioginė judriojo ryšio operatorių subsidija
Komisijos manymu, minėtų skirtumų negalima pagrįsti
susijusiomis sąnaudomis, tinklais arba nacionalinėmis ypatybėmis.
Šie skirtumai – netiesioginė subsidija, naudinga didelę
rinkos dalį turintiems judriojo ryšio operatoriams, bet žalinga
mažesniems ir fiksuotojo ryšio operatoriams. Be to, tokie skirtumai
trukdo investuoti į tokius svarbius dalykus kaip sparčiojo interneto
tinklų modernizavimas ir teikti naujas paslaugas, pavyzdžiui, bendras
fiksuotojo ir judriojo ryšio tinklų paslaugas ir balso paslaugų
paketus konkurencinga kaina. 
Skambučių užbaigimo tarifai ryšio operatoriams yra ir
pajamos, ir išlaidos: jei vienas operatorius nustatytų mažesnius
tarifus, kito operatoriaus sąnaudos būtų mažesnės.
Galima tikėtis, kad per ketverius metus nuo 2009 iki 2012 m.,
reguliavimo institucijoms pradėjus nuosekliai taikyti šioje
rekomendacijoje pasiūlytą metodą, mažesni judriojo
ryšio operatoriai (pagrindiniai skambučių į kitus tinklus
siuntėjai) mokės mažiau didesniems konkurentams, fiksuotojo
ryšio operatoriai gaus mažiausiai 2 mlrd. EUR papildomų
pajamų, nes už fiksuotojo ryšio skambučių į
judriojo ryšio tinklus užbaigimą mokės mažesniais
sąnaudomis pagrįstais tarifais, o vartotojai sutaupys apie
2 mlrd. EUR. Ilgalaikis poveikis bus dar didesnis: operatoriai gaus
daugiau pajamų, atsiras paskatų naujiems operatoriams rinkoje
pradėti ir plėsti veiklą, vartotojams sumažės kainos ir
atsiras daugiau naujų paslaugų.
Pasiūlytą
skambučių užbaigimo tarifų metodą visos ES
nacionalinės reguliavimo institucijos turėtų pradėti taikyti
nuo 2012 m. pabaigos. Tačiau nedaug lėšų turinčios
nacionalinės reguliavimo institucijos nustatytą laikotarpį dar
gali taikyti kitokius metodus, jei tik pasiekia tokius pačius konkurencijai
palankius rezultatus. 
Pagrindiniai faktai
Šiandien paskelbta rekomendacija, kaip Europos Sąjungoje reguliuoti
skambučių užbaigimo tarifus, parengta po konsultacijų su
visuomene (nuo 2008 m. birželio iki rugsėjo mėn., IP/08/1016)
ir valstybėmis narėmis (nuo 2008 m. spalio iki 2009 m.
vasario). 30 dienų ją nagrinėjo Europos Parlamentas. 
Pagal ES telekomunikacijų taisyklių pagrindų direktyvos 19
straipsnį Komisija vienodina ES telekomunikacijų taisyklių
taikymą bendrojoje rinkoje, siekdama paskatinti konkurenciją ir
padidinti naudą vartotojams.
Taip pat žr. MEMO/09/222
Rekomendacija
ir Komisijos tarnybų darbinis dokumentas paskelbtas 
http://ec.europa.eu/information_society/policy/ecomm/implementation_enforcement/article_7/index_en.htmEuropos reguliuotojų grupės pozicija dėl
skambučių užbaigimo tarifų 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
