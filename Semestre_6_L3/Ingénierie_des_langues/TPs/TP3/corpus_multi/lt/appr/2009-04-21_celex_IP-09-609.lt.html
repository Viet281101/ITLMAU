IP/09/609
Briuselis, 2009 m. balandžio 21 d.Parama mažiau palankių
ūkininkauti vietovių ūkininkams. Komisija, siekdama
tikslingiau teikti paramą ir supaprastinti jos teikimo tvarką,
stiprina bendradarbiavimą su nacionalinėmis
institucijomisŠiandien Europos Komisija
priėmė komunikatą, kuriuo rengiamasi nustatyti naują
žemės ūkio vietovių su gamtinėmis kliūtimis
klasifikavimo sistemą. Mokslo ekspertų padedama, Komisija nustatė
aštuonis dirvožemio ir klimato kriterijus, pagal kuriuos tokias
vietoves būtų galima klasifikuoti objektyviai ir aiškiai.
Tačiau prieš pateikdama teisės akto pasiūlymą, Komisija
turi gauti daugiau duomenų, kad galėtų įvertinti tų
kriterijų tinkamumą. Valstybių narių prašoma atlikti
nacionaliniais duomenimis grindžiamą modeliavimą, kad
paaiškėtų galimi kriterijų taikymo rezultatai. Nauja
klasifikavimo sistema tikriausiai bus pradėta taikyti 2014 m., o iki tol
galios dabartinė sistema. Persvarstyta sistema nebus taikoma kalnuotoms
vietovėms, kurios jau klasifikuojamos pagal bendruosius objektyvius
kriterijus, arba vietovėms su specifinėmis gamtinėmis
kliūtimis (pvz., saloms bei pakrančių zonoms), kurios
klasifikuojamos pagal tas kliūtis.
„Reikia racionaliau nustatyti vietovių su gamtinėmis
kliūtimis ribas ir tikslingiau teikti paramą. Ir ūkininkai, ir
visi mes esame suinteresuoti, kad šiose vietovėse būtų
toliau ūkininkaujama ir būtų išvengta žalos aplinkai,
– teigė už žemės ūkį ir kaimo
plėtrą atsakinga Komisijos narė Marianna Fischer Boel. –
Siekiama ne sumažinti arba padidinti mažiau palankių
ūkininkauti vietovių plotą, bet nustatyti aiškią ir
skaidrią tų vietovių ribų nustatymo sistemą
atsižvelgiant į tai, kad ES teritorija didelė ir
įvairi.“ 
Paprastesnis ir skaidresnis vietovių ribų nustatymas
ES šiuo metu taikoma daugiau nei šimtas labai skirtingų
nacionalinių kriterijų, pagal kuriuos nustatoma, ar tam tikros
vietovės ūkininkams galima skirti vadinamąsias mažiau
palankių ūkininkauti vietovių išmokas. Audito rūmai
atkreipė dėmesį, kad dėl tokios kriterijų
įvairovės galimybės gauti paramą gali būti nevienodos.
Mokslo ekspertų padedama, Komisija nustatė aštuonis 
dirvožemio ir klimato
kriterijus[1], pagal kuriuos
būtų galima objektyviai ir aiškiai klasifikuoti tokias vietoves.Tačiau šiais kriterijais grindžiamos naujos ribų
nustatymo sistemos tinkamumą reikia įvertinti remiantis modeliavimo,
kurį, naudodamosi išsamiais nacionaliniais  duomenimis, atlieka
valstybės narės, rezultatais. 
Tikslingesnė parama
Siekiant išsaugoti kraštovaizdžius, natūralias buveines
ir biologinę įvairovę, išvengti miškų gaisrų
ir pagerinti vandens bei dirvožemio valdymą, vietovėse, kurioms
būdingos sunkios klimato ir dirvožemio sąlygos, būtina
išsaugoti darnias ūkininkavimo sistemas.
ES subsidijos, kuriomis siekiama užtikrinti, kad ir toliau
būtų ūkininkaujama tokiose vietovėse, turėtų
būti skiriamos tik ūkiams, esantiems vietovėse su didelėmis
ūkininkauti trukdančiomis gamtinėmis kliūtimis. Be to,
parama tokiose vietovėse esantiems ūkiams visų pirma
turėtų būti teikiama tais atvejais, kai kyla pavojus, kad
ūkininkai apleis žemę.
Stipresnis bendradarbiavimas 
Nuo 2008 m. gegužės 22 d., kai buvo pradėtos
viešosios konsultacijos, įvyko daugiau nei šimtas Komisijos ir
valstybių narių atstovų susitikimų ir gauta daugiau nei
šimtas dvidešimt vienas atsiliepimas. Susitikimų rezultatai ir
atsiliepimai apibendrinti su komunikatu pateikiamame poveikio vertinime.
Šiandien priimtu komunikatu ES institucijoms, regionams ir grupėms,
suinteresuotiems žemės naudojimu žemės ūkio
reikmėms, sudaromos sąlygos aktyviau dalyvauti tyrime, kurio
rezultatais remiantis bus sukurta nauja vietovių ribų nustatymo
sistema.
Valstybės narės tyrime dalyvauja atlikdamos modeliavimą, kurio
rezultatai turės lemiamos įtakos Komisijos rengiamam teisės akto
pasiūlymui.
Ribota taikymo sritis
Persvarstyta sistema nebus taikoma kalnuotoms vietovėms, kurios jau
klasifikuojamos pagal bendruosius objektyvius kriterijus, arba vietovėms su
specifinėmis kliūtimis (pvz., saloms bei pakrančių zonoms),
kurios klasifikuojamos pagal tas kliūtis.
Tolesni veiksmai
Nacionalinės institucijos modeliavimo rezultatus turėtų
Komisijai atsiųsti iki 2009 m. spalio 21 d. Nauja klasifikavimo
sistema tikriausiai bus pradėta taikyti 2014 m.
Išsamesnė informacija
Išsamesnės informacijos galima rasti paramai mažiau
palankių ūkininkauti vietovių ūkininkams skirtame Komisijos
interneto svetainės tinklalapyje
http://ec.europa.eu/agriculture/rurdev/lfa/index_en.htm
arba 
kaimo plėtros politikai 2007 – 2013 m. skirtame Komisijos
interneto svetainės tinklalapyje
http://ec.europa.eu/agriculture/rurdev/index_lt.htm.
[1] Šie aštuoni
kriterijai – tai žema temperatūra, karštis, dirvožemio
drenažas, dirvožemio struktūra ir akmeningumas, šaknijimosi
gylis, cheminės dirvožemio savybės, dirvožemio
drėgmės pusiausvyra ir nuolydis.
