IP/09/344
Briuselis, 2009 m. kovo 3 d.Penkios didžiosios
aukštųjų technologijų bendrovės įsipareigoja
populiarinti „kibernetinių pelenių“ idėjąPasaulinės finansų krizės
akivaizdoje naujos darbo vietos informacinių ir komunikacinių
technologijų (IKT) srityje, įskaitant telekomunikacijų ir
interneto sektorius, – tai augimo garantas ir labai svarbi ekonomikos
atsigavimo užtikrinimo priemonė. Tačiau ES
konkurencingumas priklauso nuo sugebėjimo pritraukti ir išlaikyti
kvalifikuotus darbuotojus, įskaitant moteris, visų pirma
aukštųjų technologijų sektoriuje. Nors ir manoma, kad
2010 m. ES trūks apie 300 000 kvalifikuotų
inžinierių, tačiau tarp kompiuterinių mokslų
specialistų moterų yra mažiau nei 1 iš 5. Atsižvelgdama
į tai Europos Komisija 2007 m. paragino telekomunikacijų ir
interneto bendroves įdarbinti daugiau IKT įgūdžių
turinčių moterų, vadinamųjų „kibernetinių
pelenių“ (angl. cyberella). Penkios didžiosios IKT
bendrovės, pritardamos tokiam raginimui, šiandien pasirašys
gerosios patirties kodeksą „Moterys ir IKT“. Jos
įsipareigoja aktyviau siekti, kad darbas technologijų srityje
taptų patrauklesnis moterims, ir geriau panaudoti moterų galimybes IKT
sektoriuje ir tas galimybes didinti. 
„Gerosios patirties kodekso pasirašymas – tai pirmas
žingsnis siekiant užtikrinti, kad aukštųjų
technologijų profesijos taptų patrauklios merginoms ir kad į IKT
sektorių ateitų daugiau moterų. Sveikinu bendroves, kurioms
šiandien nepristigo drąsos ir pasiryžimo pasirašyti
šį kodeksą, – tai praturtins IKT sektorių, nes jis
taps palankesnis moterims, – teigė už telekomunikacijas
atsakinga Komisijos narė Viviane Reding. – Tačiau IKT
sektoriuje dar tik pradedama suvokti susidariusią padėtį ir tai,
kaip svarbu pritraukti daugiau moterų ir įveikti kvalifikuotų
darbuotojų trūkumą Europoje. Šiuo metu Belgijos IKT
sektoriui trūksta 10 100 kvalifikuotų IT darbuotojų,
Lenkijos – 18 300, Italijos – 2 800, Prancūzijos
– 4 300, Ispanijos – 41 800, o Vokietijos – net
87 800! Kviečiu ir kitas IKT bendroves sekti geru pavyzdžiu ir
iki metų pabaigos pasirašyti kodeksą „Moterys ir
IKT“.“
Šiandien
dalyvaujant Komisijos narei V. Reding penkios Europos ir tarptautinės
bendrovės – Alcatel-Lucent, Imec, Orange-France Telecom Group,
Microsoft ir Motorola – pasirašė kodeksą „Moterys
ir IKT“. Tai sektoriaus atstovų diskusijų, kurias Komisijos
narė inicijavo 2008 m. Tarptautinę moters dieną (IP/08/392),
rezultatas.  Kodekso tikslas – į aukštųjų
technologijų sektorių pritraukti moksleivių bei
studenčių, o šiame sektoriuje jau dirbančias moteris
išlaikyti ir suteikti joms daugiau karjeros galimybių; tuo tikslu
būtina:Steigti
merginų laboratorijas arba merginų kompiuterių klubus,
kuriuose merginos galėtų tobulinti IKT naudojimo
įgūdžius: kurti interneto svetaines, kompiliuoti muziką arba
mokytis interneto žurnalų dizaino. Kodeksą pasirašiusios
bendrovės IMEC, Motorola, Orange ir Microsoft
jau yra įsteigusios keletą merginoms skirtų technologijų
laboratorijų arba jau rengia vasaros technologijų stovyklas. Be to,
tokie klubai veikia Jungtinėje
Karalystėje ir Vokietijoje. 
Rengti motinystės atostogų laikotarpiui pritaikytas kuravimo
programas, kurių tikslas – padėti motinystės
atostogų išėjusioms moterims sekti technologijų naujienas;
tokias programas, pavyzdžiui, siūlo Motorola.
Padėti moterims suderinti šeimai ir darbui skiriamą
laiką. Pavyzdžiui, IMEV jau siūlo lankstų darbo
grafiką ir darbą namie.
Užtikrinti, kad moterų IKT forumai ir tinklai padėtų
darbo ieškančioms moterims, jas konsultuotų ir kuruotų.
Alcatel Lucent skatina remti didelį potencialą turinčias
moteris, kad jos galėtų sparčiau kopti karjeros laiptais.
Microsoft ir Motorola taip pat įgyvendino moterims skirtas
vadovavimo programas.
Nustatyti tikslus, susijusius su visų lygių IKT
specialisčių įdarbinimu bei karjera, ir stebėti, kaip
tie tikslai įgyvendinami. Kodeksą pasirašiusi bendrovė
Orange, siekdama įdarbinti daugiau moterų, darbo
paraiškų priėmimo neužbaigia, kol paraiškos nepateikia
bent viena moteris.   Europos Komisija atidžiai stebės
šio kodekso įgyvendinimą ir įvertins jį po
vienerių metų. „Siekiant įtvirtinti tokią
gerąją patirtį, būtina nustatyti aiškius tikslus.
Vienas iš praktinių būdų tai padaryti – padidinti
moterų atstovavimą IKT bendrovių valdybose, – sakė
Komisijos narė V. Reding. –  Šiandien tik 7 % 116
didžiųjų IKT bendrovių valdybų narių yra moterys.
Todėl įsipareigokime iki 2015 m. šį skaičių
padvigubinti.“
Pagrindiniai faktai 
Norėdama
geriau informuoti apie Europos moterų potencialą IKT srityje,
Komisijos narė V. Reding 2007 m. pristatė
„Stažuočių akciją“ (IP/07/305),
kuri nuo tol organizuojama kasmet. Per stažuotę merginos stebi, kuo
įprastą darbo dieną užsiima IKT sektoriuje daug pasiekusi
moteris (inžinierė, vadovaujanti darbuotoja ar politikė),
susitinka su abiejų lyčių IKT ekspertais ir sužino, kuo
tektų užsiimti dirbant IKT sektoriuje. 2008 m. šios
stažuočių akcijos renginiuose dalyvavo per 100 merginų (IP/08/392).
2008 m.
spalį Dovilyje surengtame Moterų ekonomikos ir visuomenės forumo
pasauliniame susitikime Komisijos narė V. Reding susitiko su kitomis
iškiliomis politikos bei verslo atstovėmis ir paragino siekti, kad IKT
įgūdžių įgytų kuo daugiau moterų
(„Kibernetinės pelenės“, MEMO/08/631).Šiandien Briuselyje ne tik pasirašytas gerosios patirties kodeksas
„Moterys ir IKT“, bet ir surengta konferencija
„Kibernetinės pelenės – tai, ko reikia IT!“, kurioje
Komisijos narė V. Reding pristatė trumpą vaizdo klipą
apie stažuočių akcijos renginį, vykusį 2008 m.
lapkričio mėn. Lione. Vaizdo klipas „IKT –
jėga“ bus platinamas visose Europos mokyklose, jis taip pat
įkeltas adresu 
http://212.68.215.195/europa/shadowingday09.wmvDaugiau informacijos
galima rasti www.ec.europa.eu/itgirls.
