IP/09/716
Briuselis, 2009 m. gegužės 7 d.Pietinis koridorius.
ES ir šalys partnerės įsipareigoja imtis tolesnių
veiksmųEuropos Komisija ir ES pirmininkaujanti Čekija
rytoj Prahoje surengs aukščiausio lygio susitikimą su
trečiosiomis šalimis partnerėmis dėl energijos ir transporto
pietinio koridoriaus vystymo. Europos Komisijos Pirmininkas
José Manuelis Barroso ir Čekijos Respublikos Ministras Pirmininkas
Mirekas Topolánekas susitiks su Vidurio Azijos, Pietų Kaukazo,
Mašreko ir Artimųjų Rytų šalių partnerių
lyderiais. Aukščiausio lygio susitikimo dalyviai aptars energijos ir
transporto pietinio koridoriaus tolesnio vystymo, pirmiausia susijusio su
gamtinių dujų tiekimu į Europos Sąjungą šiuo
koridoriumi, konkrečius būdus. Tai pirmas kartas, kai galimi pietinio
koridoriaus vystymo partneriai susitinka aukščiausiu lygmeniu aptarti
bendrų interesų, o aukščiausio lygio susitikimo
deklaracijoje bus nustatyti pirmi oficialūs šalių vartotojų,
gamintojų ir tranzito šalių įsipareigojimai dėl
sąlygų, būtinų, kad koridorius sėkmingai
funkcionuotų. Pirmininką J. M. Barroso
aukščiausiojo lygio susitikime lydės Komisijos narys
A. Piebalgas.
Europos Komisijos Pirmininkas José Manuelis Barroso sakė: „Po
ketverių metų intensyvaus dialogo su energetikos partneriais iš
Vidurio Azijos, Pietų Kaukazo, Mašreko ir Artimųjų Rytų
šiandien prisiimame konkrečius įsipareigojimus, kad pietinis
koridorius, įskaitant Kaspijos jūros regiono grandį,
būtų iš tikrųjų sukurtas. Aukščiausio lygio
susitikimas yra galimybė suburti visus pagrindinius regiono veikėjus,
kad padidėtų Europos Sąjungos energetinis saugumas, ir
pradėti bendradarbiavimą, kuris būtų naudingas visoms
susijusioms šalims.“ 
Aukščiausio lygio susitikimą bendrai rengia ES
pirmininkaujanti Čekija ir Europos Komisija. Dalyvaujančios šalys
partnerės yra Azerbaidžanas, Egiptas, Gruzija, Irakas, Kazachstanas,
Turkija, Turkmėnistanas ir Uzbekistanas. Aukščiausio lygio
susitikime stebėtojų teisėmis taip pat dalyvaus Rusijos
Federacijos, Jungtinių Valstijų ir Ukrainos atstovai. Be to, dalyvaus
tarptautinių finansinių institucijų (EIB, ERPB ir Pasaulio banko)
atstovai.
Aukščiausio lygio susitikimo tikslas – suteikti svarią
politinę paramą pietinio koridoriaus, įskaitant Kaspijos
jūros regiono jungtį, plėtrai ir prisiimti konkrečius
įsipareigojimus. Į šiuos įsipareigojimus turėtų
būti įtraukti energijos gamintojų, tranzito ir vartotojų
šalių, per kurias driekiasi koridorius, įsipareigojimai ir taip
būtų palengvintas energetinių išteklių tiekimas iš
Kaspijos jūros regiono ir Artimųjų Rytų į ES.
Aukščiausio lygio susitikime taip pat svarstomi su transportu
susiję pietinio koridoriaus aspektai.
Neseniai ES pradėjo vykdyti plataus užmojo planą, kuriuo
siekiama užtikrinti Europos Sąjungos energetinį saugumą.
Pagal šią strategiją pietinis koridorius yra svarbi
infrastruktūros iniciatyva, kuria prisidedama prie išteklių ir ES
tiekimo maršrutų įvairinimo.
Daugiau informacijos apie ES energetinį bendradarbiavimą su Vidurio
Azijos ir Kaukazo šalimis:
http://ec.europa.eu/energy/international/international_cooperation/caucasus_central_asia_en.htm.Daugiau informacijos apie ES išorės energetikos politiką:
http://ec.europa.eu/external_relations/energy/index_en.htm.
Daugiau informacijos apie antrąją strateginę energetikos
apžvalgą:
http://ec.europa.eu/energy/strategies/2008/2008_11_ser2_en.htm.
