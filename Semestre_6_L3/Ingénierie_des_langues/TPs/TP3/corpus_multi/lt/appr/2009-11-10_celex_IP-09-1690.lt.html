IP/09/1690  Briuselis, 2009  m. lapkričio 10 d.  ES ataskaitos patvirtintos – galima drąsiai spręsti likusias problemas  Antrus metus iš eilės išorės auditoriai patvirtina, kad ES metinės ataskaitos sudarytos tinkamai. Gerokai pagerinus ES finansų valdymą, mokėjimų, dėl kurių auditoriai pareiškia neigiamą nuomonę, nuo 2004 m. sumažėjo perpus.  Už administravimą, auditą ir kovą su sukčiavimu atsakingas Europos Komisijos pirmininko pavaduotojas Siimas Kallasas pasakė: „Dėkoju Audito Rūmams už ataskaitą, kuria patvirtinta, kad mūsų pastangos duoda rezultatų. Apskaitos sistema sėkmingai reformuota, todėl mūsų ataskaitos visiškai patikimos. Taip pat džiaugiuosi, kad neseniai reformavus bendrą žemės ūkio politiką ir smarkiai supaprastinus ūkininkams ir administratoriams taikomą tvarką, apskritai dėl žemės ūkio politikos srities mokėjimų pareikšta teigiama nuomonė. Dėl valstybių narių mokėjimų ES regionams klaidų atlaidūs nebūsime: jei nacionalinės administracijos nesugebės tinkamai išleisti lėšų, Europos Komisija jas susigrąžins.“ Teigiama nuomonė dėl išmokų ūkininkams  Bendra padėtis teikia pasitikėjimo: ataskaitos patvirtintos, nes nustatyta, kad jose parodyta tikra ir tinkama finansinė būklė. Išlaidų, dėl kurių pareikšta neigiama nuomonė, Komisija sugebėjo sumažinti perpus: 2004 m. jos sudarė per 60 % visų išlaidų, o pernai – apie 30 %.  Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED   Klaidų ES išlaidose rizikos įvertis  Net 70  % ES biudžeto išlaidų dabar susijusios su nedidele klaidų rizika (apskaičiuotas klaidų finansinis poveikis yra 5 % arba mažiau);  likusią dalį sudaro mokėjimai, valstybių narių atlikti įgyvendinant sanglaudos politiką – šiuo atveju reali finansinė ES biudžeto rizika sumažėja, nes susigrąžinama daugiau lėšų. Apskritai dėl žemės ūkio išlaidų auditoriai pareiškė teigiamą nuomonę. Susigrąžinamos sumos padidėjo keturis kartus  Auditorių vertinimu, bent 11  % lėšų, kurias valstybės narės ES vardu pervedė sanglaudos srities regioniniams ir užimtumo projektams 2008 m., neturėjo būti kompensuotos. Nors daugelis šių klaidų susijusios su netinkamu ES finansinių procedūrų taikymu ir dėl jų projektai gali būti tęsiami, o pinigai nebus prarasti, Komisija į auditorių perspėjimą atsižvelgia itin rimtai ir yra pasirengusi iš valstybių narių susigrąžinti visas netinkamai išmokėtas lėšas.   2008  m. pradėtos procedūros siekiant susigrąžinti iš viso 2,9 mlrd. EUR iš visų politikos sričių. Vien tik sanglaudos srityje, palyginti su 2007 m., Komisija ir valstybės narės reikalauja sugrąžinti keturis kartus didesnę netinkamai išmokėtų lėšų sumą, siekiančią 1,6 mlrd.  EUR. Dar 1,1 mlrd.  EUR tikimasi susigrąžinti iki 2009 m. pabaigos. Komisija taip pat sustabdo mokėjimus, kol valstybės narės nesiima taisomųjų priemonių: per pastaruosius dvejus metus iš viso priimta 15 sprendimų sustabdyti mokėjimus ir sustabdymo procedūros numatytos dar 28 programoms. Prevencinės priemonės  Komisija pritaria Audito Rūmų nuomonei, kad daug klaidų padaroma dėl itin sudėtingų taisyklių. Siekdama išvengti klaidų, Komisija valstybėms narėms teiks daugiau rekomendacijų dėl sričių, kuriose klaidų tikimybė didžiausia, taip pat aktyviau skleis gerąją kontrolės patirtį. Tikimasi, kad dėl supaprastintų finansinių procedūrų (pvz., dažnesnio vienodo dydžio išmokų naudojimo įgyvendinant mokslinių tyrimų projektus), kurios jau taikomos naujosioms 2007–2013 m. programoms, klaidų rizika dar labiau sumažės. Be to, dabar vyksta viešos konsultacijos dėl ES finansinių procedūrų tobulinimo. Išsamesnė informacija  1) ES biudžetas.  Faktai ir mitai:    http://ec.europa.eu/budget/sound_fin_mgt/myths_en.htm    2) Spaudai skirtas rinkinys:    http://europa.eu/press_room/press_packs/auditors/index_en.htm   .
