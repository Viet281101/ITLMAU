IP/09/593
Briuselis, 2009 m. balandžio 20 d.Pagrindas dialogui – Europos
integracijos forumas ir interaktyvi Europos integracijos interneto
svetainė. Dvi naujos priemonės veiksmingai integracijai
užtikrintiŠiandien Komisija pristatė dvi naujas
Europos Sąjungoje gyvenančių trečiųjų
šalių piliečių integracijos priemones: Europos integracijos
forumą, sukurtą bendradarbiaujant su Europos ekonomikos ir
socialinių reikalų komitetu, kuriame ES institucijos,
suinteresuotosios šalys ir pilietinės visuomenės
organizacijos dalysis nuomonėmis integracijos klausimais, ir
Europos integracijos interneto svetainę, kuri netrukus bus pavadinta
„Integracija – ranka pasiekiama“ ir kurioje bus pateikiama
kokybiška informacija iš visos Europos ir kuriama virtuali
integracijos specialistų bendruomenė.
Europos Komisijos pirmininko pavaduotojas, už teisingumą,
laisvę ir saugumą atsakingas Komisijos narys Jacques Barrot sakė:
„Manau, kad siekdami teigiamų integracijos politikos
rezultatų, turime veikti išvien.  Todėl man be galo malonu, kad
šiandien Europos integracijos forumo steigiamojo susitikimo ir Europos
integracijos interneto svetainės pristatymo proga susirinko visos
suinteresuotosios šalys ir integracijos srityje veikiančios
organizacijos.  Forumas – tai fizinis pagrindas dialogui apie esamas
integracijos politikos problemas ir ateities prioritetus. Svetainė yra
virtualus pagrindas ir internetinė priemonė, skirta visiems, kurie
dirba su migrantais.  Tai iš tikrųjų interaktyvi priemonė,
suteikianti galimybę dalytis gerąja praktika, ieškoti finansavimo
galimybių ir rasti projekto partnerių. Svetainė padės
sukurti naują virtualią integracijos srityje dirbančių
asmenų bendruomenę.“
Europos ekonomikos ir socialinių reikalų komiteto pirmininkas Mario
Sepi teigė: „Integracijos procesas buvo ilgas, kartais buvo
vėluojama ar nenorima priimti sprendimų arba jie vetuojami.
Tačiau padaryta ir didelė šio proceso pažanga. Tai dvipusis
procesas, pagrįstas imigrantų ir priimančiųjų
visuomenių teisėmis ir įsipareigojimais. Todėl mes toliau
siekėme kurti integracijos politiką, kurią įgyvendinant
dalyvautų įvairios suinteresuotosios šalys, pirmiausia dėl
to, kad vykstant dialogui su pilietine visuomene, paaiškėjo, kad
tokios politikos labai tikimasi. Todėl neatsitiktinai visos mūsų
nuomonės yra be jokio ksenofobijos pėdsako. Tą puikiai parodo
mūsų „Programa Europai: pilietinės visuomenės
pasiūlymai“.
Europos integracijos forumas – dialogo integracijos klausimais
pagrindas
Europos integracijos forume pilietinės visuomenės organizacijų
atstovai turės galimybę išreikšti nuomonę integracijos
klausimais, visų pirma susijusiais su „ES integracijos
darbotvarke“. Be to, forumas suteiks galimybę Europos institucijoms
aktyviai dalyvauti šioje srityje. Įsteigtas bendradarbiaujant su
Europos ekonomikos ir socialinių reikalų komitetu forumas yra naujas
integracijos dialogo pagrindas ir puiki galimybė su Europos
institucijų atstovais aptarti dabartines problemas ir ateities prioritetus.Šiandien steigiamajame susitikime bus aptartas forumo vaidmuo
plėtojant būsimą ES integracijos darbotvarkę ir būdai,
kaip tai bus daroma, taip pat tokie aktualūs klausimai kaip dabartinės
ekonomikos krizės padariniai imigrantų integracijai. Forume dalyvaus
pilietinės visuomenės organizacijos, dirbančios integracijos
srityje Europos lygmeniu, socialiniai partneriai ir Europos institucijos. Taip
pat dalyvaus nacionalinių integracijos sistemų atstovai kartu su
Nacionalinių integracijos informacinių punktų tinklo
atstovais.
Europos integracijos interneto svetainė. Integracija – ranka
pasiekiamaForumo steigiamajame susitikime taip pat oficialiai pristatyta
Europos integracijos interneto svetainė (www.integration.eu).
Europos integracijos interneto svetainė skirta integracijos politikai ir
praktikai skatinti, dalijantis sėkminga strategija ir remiant
suinteresuotųjų šalių ir pilietinės visuomenės
organizacijų bendradarbiavimą visoje ES. Ji atvira visiems ir suteikia
galimybę lankytojams dalytis gerąja patirtimi, atrasti naujų
galimybių, ieškoti projekto partnerių, sužinoti ES,
nacionalines bei vietos naujienas ir palaikyti ryšį su ES integracijos
bendruomenės nariais. Europos integracijos interneto svetainė bus
integracijos specialistus ir politikus jungianti grandis. Ji netrukus bus
pavadinta „Integracija – ranka pasiekiama“, joje bus pateikta
kokybiška informacija iš visos Europos ir remiama integracijos
specialistų bendruomenės veikla.Svetainėje (www.integration.eu) galima rasti
šią informaciją:aiškius ir tarpusavyje palyginamus naujoviškos gerosios praktikos
integracijos srityje pavyzdžius;
Bendrijos priemones, tokias kaip projekto partnerių paieška, kuria
prisidedama prie tinklų kūrimo ir bendrų projektų
vystymo;
informaciją apie finansavimo galimybes;
didelę dokumentų biblioteką, kurioje galima rasti ataskaitas,
politikos dokumentus, teisės aktus ir poveikio vertinimo dokumentus;
diskusijų forumus;
informaciją apie šalis, pavyzdžiui, naujausią
informaciją apie teisės aktus ir politikos programas; 
nuorodas į išorės interneto svetaines;
nuolatos atnaujinamas naujienas ir informaciją apie
