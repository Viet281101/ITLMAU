IP/09/665
Briuselis, 2009 m. balandžio 29 d.ES mokslinių tyrimų finansavimo
tobulinimas eina teisinga kryptimiŠiandien Europos Komisija pristatė
dvejų pirmųjų 7-osios mokslinių tyrimų pagrindų
programos (PP7), kuri bus tęsiama iki 2013–ųjų, metų
pažangos ataskaitą.  Pasirodo, kad didžiausia egzistuojanti ES
mokslinių tyrimų pagrindų programa, turinti 54 mlrd. eurų
biudžetą ateinantiems septyneriems metams, puikiai tenkina ES
ekonominius ir socialinius poreikius. Jos struktūra ir naujos
priemonės turės padėti ES spręsti jai
kylančias problemas. Svarbiausios sritys, tokios kaip, aplinkosauga,
energetika ar nanotechnologijos, padeda kurti tvarią mažai anglies
dioksido į aplinką išskiriančių technologijų
ekonomiką, o pramonės sukurtos technologijų sistemos padeda
nustatyti sritis, atitinkančias ilgalaikius pramonės poreikius.
Europos mokslinių tyrimų taryba sudaro galimybes mūsų
mokslininkams dalyvauti pasaulinėje rinkoje kaip lygiaverčiams
varžovams. Bendroji technologijų iniciatyva suteikia galimybių
naujai neregėto technologinio ir finansinio masto bendrų
viešųjų ir privačių įmonių veiklai.  PP7,
kurios biudžetas iki 2013 m. kasmet didės 13 %, yra stiprus veiksnys,
padedantis ES kovoti su dabartine krize. Ataskaitoje kreipiamas dėmesys ir
į kitus PP7 iššūkius, pavyzdžiui, naujų
valstybių narių telkimą, mažųjų ir vidutinių
įmonių dalyvavimą ir administracinių procedūrų
paprastinimą.
Už mokslą ir mokslinius tyrimus atsakingas Europos Komisijos narys
Janezas Potočnikas pareiškė: „Ekonominė krizė
– tai geras mūsų programų išmėginimas
tikrovėje. Su džiaugsmu galiu pareikšti, kad PP7
išlaikė egzaminą. Įgyvendinant programą skiriama
naujų lėšų tyrimams remti, jos biudžetas nuo 2007 iki
2013 m. beveik padvigubės, negana to, programa skatina valstybes nares ir
pramonės atstovus siekti tokių pačių tikslų. PP7 yra
viena svarbiausių ES priemonių rengiantis įveikti krizę ir
išmokti labiau tausoti aplinką“.
Nesuvaržytas ES finansavimo poreikis ir sėkmingas naujų
mokslinių tyrimų priemonių naudojimas
Per pirmus dvejus programos įgyvendinimo metus, gavus apie 25 000
pasiūlymų, pasiekusių galutinį vertinimo etapą, 5 500
buvo atrinkta ir pagal juos gauta apie 10 mlrd. eurų subsidijų. Daug
paraiškų buvo pateikta Europos mokslinių tyrimų tarybai,
apie 11 000 paraiškų – per pirmuosius kvietimus teikti
paraiškas. Daugiau kaip 600 subsidijų buvo suteikta geriausiems ES
mokslininkams. Atsiliepiant į pramonės strateginių
technologijų vystymo poreikį, pradėjo veikti penkios viešojo
ir privataus sektoriaus partnerystės (Jungtinių tyrimų
grupių) programos.  Nauja bendros rizikos pasidalijimo finansinė
priemonė (RPFP), administruojama kartu su Europos investicijų banku,
patvirtino 2 mlrd. eurų paskolą didelės rizikos mokslinių
tyrimų ir plėtros programoms paremti.  
Europos mokslinių tyrimų erdvės kūrimas
Bendrasis PP7 tikslas – sukurti bendrąją tyrimų
rinką ir remti atviras naujoves. Programa remia tarptautinį
bendradarbiavimą, pagal ją teikiant paramą mobilumui, skatinama
„protų apyvarta“, remiama tyrimų infrastruktūra,
didinamos ES tyrimų bei inovacijų galimybės. Programa, skirta
bendriems tyrimams remti, sulaukė daugiau kaip trečdalio (36,7 %)
visų pateiktų paraiškų, antroje vietoje –
tyrėjų mobilumo programa (23,5 %). 
Darnios plėtros skatinimas ir ekonomika  
Per pirmuosius dvejus metus 44 % bendrųjų mokslinių
tyrimų projektų biudžeto buvo skirta tarpdisciplininiams
tyrimams, pvz., aplinkai, energijai, žemės ūkiui, transportui,
nanotechnologijoms, IKT, ir atnaujintoms ES darnioms strategijoms paremti.  PP7,
kaip ES ekonomikos gaivinimo plano dalis, skatins ES automobilių gamybos ir
statybos sektorius labiau tausoti aplinką, šiuo tikslu plėtojant
tris viešojo ir privataus sektoriaus partnerystės programas.
ES mokslinių tyrimų atvėrimas pasauliui
Vienas PP7 prioritetų – glaudesnis ir strategiškesnis
tarptautinis bendradarbiavimas. Pavyzdžiui, naujosios šalys,
kurių bendras skaičius pasiekė 12, prisijungė prie PP7, buvo
pasirašyta speciali mokslo, informacijos ir erdvės tyrimų ES
– Afrikos partnerystės sutartis, paleidus tarptautinį
termobranduolinį bandomąjį reaktorių (ITER), pradėta
skatinti tarptautinį mokslinį bendradarbiavimą. 
Biurokratinių procedūrų mažinimas
Įgyvendinant  PP7, padaryta pažanga, mažinant
biurokratizmą, ypač naudojantis nauju garantijų fondu ir
vienintelio registravimo priemone. Sukurtos dvi naujos vykdomosios žinybos,
kurių paskirtis rūpintis veiksmingu  ES tyrimų programų
įgyvendinimu: Mokslinių tyrimų vykdomoji agentūra  ir
Europos tyrimų taryba. Buvo patobulinti ir supaprastinti audito procesai.Tolesnė veikla
Kai kuriems klausimams, pavyzdžiui, nepakankamam MVĮ dalyvavimui,
reikia daugiau dėmesio.   Sėkmingas tyrėjų iš
naujųjų valstybių narių dalyvavimas. Siekiant supaprastinti
naująsias priemones ir pasiekti didesnio jų veiksmingumo, gali tekti
pakeisti pagrindines taisykles.
Siekdama tobulinti PP7, Komisija kreipsis patarimų į
nepriklausomų ekspertų grupes, kurios 2010 m. rudenį pateiks PP7
ex post vertinimą. 
Šiandien Komisija paskelbė tarpinį vertinimą
papildantį atsakymą apie ex post 6BP vertinimo
procesą.
Visą medžiagą, susijusią su pranešimu ir PP6 rasite
adresu: 
http://ec.europa.eu/research/index.cfm?pg=reports
Taip pat žr.  MEMO/09/209
(Q&amp;A).
