IP/09/310
Briuselis, 2009 m. vasario 24 d.Reaguodama į finansų krizę
Komisija nusprendė leisti lanksčiau naudoti struktūrinių
fondų paramąUž regioninę politiką atsakinga
Komisijos narė Danuta Hübner paskelbė Europos Komisijos reagavimo
į finansų ir ekonomikos krizę sprendimus, kuriais siekiama
valstybėms narėms leisti lanksčiau naudoti struktūrinių
fondų lėšas. ES valstybėms narėms bus pratęstas
2000–2006 m. laikotarpiui skirtų lėšų panaudojimo
terminas siekiant užtikrinti, kad kiekvienas euras būtų
panaudotas kuo geriau.
Sprendimus šešiais mėnesiais (t. y. iki 2009 m.
birželio 30 d.) pratęsti projektų ir mokėjimų
terminą Komisijos narė Danuta Hübner komentavo šitaip:
„Dedame visas pastangas, kad kiekvienas struktūrinių
fondų euras būtų panaudotas veiksmingai. Deriname sanglaudos
politiką prie naujų ekonomikos realijų, kad valstybės
narės galėtų kuo geriau panaudoti ES investicijas, kurios yra
puiki priemonė krizei įveikti.“ 
Pratęstas keturių struktūrinių fondų
lėšų naudojimo terminas
Komisijos paskatintos valstybės narės paprašė
pratęsti 2000–2006 m. laikotarpio 385 sanglaudos politikos
programų (iš viso jų yra 555), kurioms skirtos lėšos
neišnaudotos, finansavimo atitikties reikalavimams laikotarpį.
Atitikties reikalavimams laikotarpio pratęsimas susijęs su tuo metu
veikusiais keturiais struktūriniais fondais: Europos regioninės
plėtros fondu (ERPF), Europos socialiniu fondu (ESF), Europos
žemės ūkio orientavimo ir garantijų fondu (EŽ&#362;OGF)
ir Žuvininkystės orientavimo finansine priemone (ŽOFP).
Galėdamos lanksčiau naudoti fondų lėšas,
valstybės narės ir regionai parengs ir įgyvendins daugiau
projektų. Komisija ragina valstybes nares ir regionus daugiau dėmesio
skirti didelės ekonominės grąžos sektoriams ir
priemonėms, pavyzdžiui, investuojant į energijos vartojimo
efektyvumą sukurti „ekologiškų“ darbo vietų ir
taupyti energiją, skatinant diegti „švarias“ technologijas
suteikti postūmį tokiems sektoriams kaip statybų ir
automobilių pramonė.
Penkis kartus daugiau lankstumo
Komisija taip pat priėmė priemonę, kuria valstybėms
narėms ir regionams suteikiama daugiau lankstumo skiriant finansavimą
skirtingiems prioritetams. Iki šiol vadovaujančiosios institucijos
norėdamos paskirstyti lėšas pagal prioritetines kryptis,
t. y. kiekvienos sanglaudos politikos veiksmų programos strategines
išlaidų sritis, turėjo laikytis 2 proc. lankstumo ribos.
„Dabartinė mūsų padėtis labai skiriasi nuo
ekonominės situacijos 2000 m., kai buvo susitarta dėl
prioritetų. Atsižvelgdama į neįprastas valstybių
narių aplinkybes Komisija nusprendė penkis kartus – nuo 2 iki
10 proc. – padidinti lėšų skirstymo pagal prioritetus
lankstumo ribą. Taip valstybės narės likusią
lėšų dalį galės skirti svarbiausioms
sritims“, – sakė Komisijos narė Danuta
Hübner.
Pastaba redaktoriams
Komisija vertina visas galimybes didinti ir spartinti Bendrijos investicijas
bei supaprastinti lėšų pervedimą valstybėms
narėms, taigi ir galutiniams struktūrinių fondų paramos
gavėjams. Atsižvelgiant į tai priimta arba priimama tam
tikrų teisinių pasiūlymų ir neteisinių priemonių,
susijusių su ankstesniu ir dabartiniu (2007–2013 m.)
programavimo laikotarpiais (žr. MEMO/08/740).
2000–2006 m. biudžetiniu laikotarpiu valstybėms
narėms iš viso skirta 257 mlrd. EUR. Iki šiol
išmokėti 225 mlrd. EUR, t. y. 87,5 proc. visos
sumos. Dabar mokėjimo už tą laikotarpį terminas
pratęstas iki 2009 m. birželio 30 d. Mokėjimo iš
Sanglaudos fondo už 2000–2006 m. laikotarpį terminas
daugeliu atvejų yra 2010 m. pabaiga.
http://ec.europa.eu/regional_policy/funds/recovery/
