IP/09/703
Briuselis, 2009 m. gegužės 5 d.Ekonomikos atgaivinimo kelias. Komisijos
narių D. Hübner ir V. Špidlos teigimu, sanglaudos
politikos priemonės padės Europai įveikti krizęŠiandien Komisijos nariai Danuta Hübner
(atsakinga už regioninę politiką) ir
Vladimíras Špidla (atsakingas už užimtumą, socialinius
reikalus ir lygias galimybes) pasidžiaugė, kad Taryba ir Europos
Parlamentas susitarė pritarti sanglaudos politikos priemonių
ekonomikos krizei įveikti rinkiniui. Šį visapusišką
rinkinį sudaro įvairios priemonės (kaip antai didelės
papildomos struktūrinių fondų išankstinės išmokos,
greitesnės procedūros, siekiant paspartinti projektų
įgyvendinimą, galimybė suteikti bendrą ES finansavimą
pastatų energijos vartojimo efektyvumo didinimo priemonėms).
Valstybės narės jau gavo 6,25 mlrd. EUR papildomų
išankstinių išmokų – 4,5 mlrd. EUR iš
Europos regioninės plėtros fondo (išmokėta balandžio
mėn. viduryje) ir 1,5 mlrd. EUR iš Europos socialinio fondo
(išmokėta šiek tiek vėliau). 
D. Hübner taip pakomentavo šiuos sprendimus: „Sanglaudos
politikos priemonės padeda Europai įveikti krizę. Puikiai
bendradarbiaujant Europos Komisijai, valstybėms narėms, Europos
Parlamentui, Europos Sąjungos Regionų komitetui ir Europos ekonomikos
ir socialinių reikalų komitetui, galima veikti greitai ir
ryžtingai. Raginame valstybes nares ir regionus pasinaudoti visomis Europos
sanglaudos politikos galimybėms ir atrinkti geriausius projektus, kad
būtų panaudota ES parama. Tikimės, kad minėtos
priemonės turės didelį teigiamą poveikį ekonomikai,
visų pirma statybų sektoriui.“
 Komisijos narys V. Špidla pridūrė:
„Šiuo krizės laikotarpiu Europoje prioritetas pirmiausia
teikiamas žmonėms, siekiant išsaugoti darbo vietas ir kuo
greičiau grąžinti į darbą tuos, kurie jį prarado.
Dėl Europos socialinio fondo paramos tūkstančiai
europiečių gali tobulinti įgūdžius ir
persikvalifikuoti, tokiu būdu pagerindami įsidarbinimo galimybes.
Šis susitarimas reiškia dar didesnę pagalbą
žmonėms, krizės laikotarpiu praradusiems darbą arba
rizikuojantiems jį prarasti. Be to, priėmus šį
susitarimą mažesnės organizacijos galės paprastesnėmis
priemonėmis daugiau padėti pažeidžiamiausioms
grupėms.“
Palankios aplinkybės valstybėms narėms ir regionams
2008 m. pabaigoje Komisija pasiūlė keletą Europos
regioninės plėtros fondą, Europos socialinį fondą ir
Sanglaudos fondą reglamentuojančių teisės aktų
pakeitimų. Balandžio 2 d. šiems pakeitimams pritarė
Europos Parlamentas. Šiandien Ekonomikos ir finansų tarybos
posėdyje susitikę valstybių narių ministrai taip pat
pritarė minėtoms priemonėms, kurios įsigalios
gegužės mėn.
pabaigoje.27 valstybėms
narėms skirta 6,25 mlrd. EUR finansine parama siekiama skatinti
projektų įgyvendinimą, padėti išsaugoti ir kurti darbo
vietas. Nuo 2007 m. iš viso išmokėta apie 30 mlrd.
EUR išankstinių išmokų (žr. priede kiekvienai valstybei
narei išmokėtas sumas), sudarančių beveik 9 % bendro
2007–2013 m. 347 mlrd. EUR sanglaudos politikos
biudžeto. Kiti pakete numatyti pakeitimai:Galimybė skubiai skirti finansavimą dideliems projektams
(tiems, kurių bendros išlaidos didesnės nei 50 mln. EUR,
arba aplinkosaugos projektams, kurių išlaidos didesnės nei
25 mln. EUR) be išankstinio Europos Komisijos pritarimo.
2007–2013 m. Europoje turėtų būti įgyvendinta
apie 900 didelių projektų, į kuriuos iš viso bus
investuota 120 mlrd. EUR (iš Europos regioninės plėtros
fondo ir Sanglaudos fondo).
Išankstinių išmokų mokėjimo naudos
gavėjams pagal valstybės pagalbos programas sistemos
supaprastinamas. Praktiškai tai reiškia, kad dabar naudos
gavėjams mokamos valstybės pagalbos išankstinės išmokos
gali sudaryti 100 % susijusios sumos.
Išlaidų kompensavimo sistemos supaprastinimas, siekiant
sumažinti naudos gavėjams tenkančią administracinę
naštą ir pagreitinti mokėjimą. Dabar Komisija galės
kompensuoti pagrindines papildomas išlaidas, taikydama vienodo dydžio
sumą, arba skirti vienkartines išmokas mažiems projektams,
kuriais, pavyzdžiui, remiamos pažeidžiamos grupės. 
Finansų inžinerijos programų valdymo (Europos
regioninės plėtros fondas ir Sanglaudos fondas) supaprastinimas,
derinant dotacijas ir paskolas. Pagal JEREMIE (Jungtiniai Europos ištekliai
labai mažoms, mažoms ir vidutinėms įmonėms) mažos
ir vidutinės įmonės, labai nukentėjusios nuo ekonomikos
nuosmukio, gali lengviau gauti finansavimą. Pagal JASPERS (Bendra parama
projektams Europos regionuose remti) Europos investicijų bankas ir Europos
rekonstrukcijos ir plėtros bankas gali teikti paramą, rengiant
didelius projektus. Pagal JASMINE iniciatyvą (Bendras veiksmų planas
mikrofinansų institucijoms Europoje) speciali parama bus skiriama
nebankiniams mikrokreditų teikėjams.
Visoms
valstybėms narėms suteikta galimybė naudoti Europos
regioninės plėtros fondo lėšas (iki 4 % jų
asignavimų) namų ūkių energijos vartojimo efektyvumo
didinimo ir atsinaujinančių energijos išteklių
priemonėms. Tai reiškia, kad ES gali bendrai finansuoti
nacionalines arba regionines stiklo paketų dėjimo, sienų
izoliavimo arba saulės baterijų įrengimo programas.  Pagal
ankstesnius teisės aktus naujųjų valstybių narių
galimybės gauti paramą namų ūkiui iš Europos
regioninės plėtros fondo buvo ribotos.Gruodžio
mėn. susitarta dėl dar vieno pakeitimo, kuriuo nustatoma, kad
taisyklės, reglamentuojančios projektus, iš kurių gaunamos
didelės pajamos (pvz., apmokestinami greitkeliai), būtų taikomos
tik Europos regioninės plėtros fondo ir Sanglaudos fondo
lėšomis finansuojamiems projektams, kurių bendrosios
išlaidos sudaro daugiau kaip 1 mln. EUR.
Pastaba
redaktoriams
Daugiau informacijos galima rasti
http://ec.europa.eu/regional_policy/funds/recovery/.
ES skiria dėmesį socialiniam ekonominės krizės
aspektui
http://ec.europa.eu/social/main.jsp?langId=en&amp;catId=736.
EUROPOS EKONOMIKOS ATGAIVINIMO PLANAS
ERPF IR (ARBA) ESF LĖŠ&#370;
IŠANKSTINĖS IŠMOKOS
2009 M. BALANDŽIO MĖN.[  ]
