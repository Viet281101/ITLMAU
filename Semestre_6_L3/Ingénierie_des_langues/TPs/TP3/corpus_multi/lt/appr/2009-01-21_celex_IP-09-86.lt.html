IP/09/86
Briuselis, 2009 m. sausio 21 d.Europos mokslo ir naujųjų
technologijų etikos grupė siūlo Europos Komisijai žemės
ūkio politikoje įtvirtinti etikos principusŠiandien Europos mokslo ir naujųjų
technologijų etikos grupės atstovai susitiko su už
žemės ūkį ir kaimo plėtrą atsakinga Komisijos nare
Marianna Fischer Boel, kad pateiktų pagrindines rekomendacijas,
išdėstytas grupės nuomonėje dėl žemės
ūkio technologijų naujausios raidos etiškumo.
Europos Komisijos Pirmininko J. M. Barroso prašymu gruodžio
mėnesį Europos mokslo ir naujųjų technologijų etikos
grupė priėmė nuomonę dėl žemės ūkio
technologijų, kuriomis siekiama spręsti ES žemės ūkiui
iškilusius naujus uždavinius ir pasinaudoti naujomis galimybėmis,
naujausios raidos etiškumo.  Grupė nusprendė daugiausia
dėmesio skirti žemės ūkio technologijoms ir augalinės
kilmės maisto pirminės gamybos būdams.
Šia nuomone
Europos mokslo ir naujųjų technologijų etikos grupė parodo
suvokianti, kad būtina skatinti žemės ūkio inovacijas, jeigu
norima išmaitinti pasaulio gyventojus, kurių skaičius vis
didėja.  Tačiau drauge pažymima, kad vien tik technologijomis
visų šiuolaikinio žemės ūkio problemų ES ir visame
pasaulyje išspręsti neįmanoma.
Grupė pabrėžia, kad žemės ūkio technologijas
būtina vertinti ir taikyti kompleksiškai, kad vertinant bet kokias
naujas technologijas etikos požiūriu į gamybos, saugojimo ir
platinimo procesus būtų atsižvelgiama bendrai. Visos
žemės ūkio technologijos turi atitikti šiuos pagrindinius
prioritetus ir principus: 1)  aprūpinimo maistu užtikrinimas,
2) maisto sauga ir 3) tvarumas.
Remdamiesi šiais etikos principais grupės atstovai pateikia
rekomendacijų įvairiose kitose srityse, pavyzdžiui: ES bendrosios
žemės ūkio politikos peržiūra, žemės
ūkio technologijų poveikio vertinimas, teisė į maistą,
žemės ūkio technologijų ekologiškumas, maisto sauga,
žemės ūkio biologinė įvairovė, dirvožemio ir
vandens apsauga, biokuras, genetiškai modifikuoti pasėliai,
žemės ūkio moksliniai tyrimai, žemdirbystės politikos
kūrimas, pasaulinė prekyba žemės ūkio produktais,
intelektinės nuosavybės teisių sistema, sąžininga
konkurencija ir „vertikaliosios monopolijos“, maisto kainos,
socialiniai aspektai, visuomenės dalyvavimas, ES piliečių
atsakomybė, maisto atliekos ir kt.
Bendroji informacija
Europos mokslo ir naujųjų technologijų etikos grupė yra
nepriklausoma, pliuralistinė daugiašakė institucija, kurią
sudaro penkiolika Komisijos paskirtų ekspertų, teikiančių
nuomones etikos klausimais.
Priimtą nuomonę, visą pranešimą spaudai ir
narių sąrašą galima rasti Europos mokslo ir
naujųjų technologijų etikos grupės interneto
svetainėje
http://ec.europa.eu/european_group_ethics/index_en.htm
