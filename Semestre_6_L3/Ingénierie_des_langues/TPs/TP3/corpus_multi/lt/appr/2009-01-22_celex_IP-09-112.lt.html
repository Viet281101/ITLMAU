IP/09/112
Briuselis, 2009 m. sausio 22 d.Didelė Europos pažanga
inovacijų srityjeIš šiandien paskelbtos 2008 m. Europos
inovacijų rezultatų suvestinės matyti, kad prieš prasidedant
krizei padaryta didelė pažanga ES inovacijų diegimo srityje.
Santykinis ES šios srities atotrūkis nuo JAV ir Japonijos
sumažėjo, ypač dėl didelės daugelio naujųjų
valstybių narių, kaip antai Kipro, Rumunijos ir Bulgarijos,
pažangos. Visoje ES inovacijų sritin pritraukta itin daug
žmogiškųjų išteklių ir lėšų.
Tačiau, palyginti su JAV ir Japonija, įmonės į
inovacijas investuoja labai mažai. Šią ataskaitą
papildančioje 2008 m. mokslo, technologijų ir konkurencingumo
ataskaitoje išsamiau analizuojamos viešojo sektoriaus ir
įmonių mokslinių tyrimų ir plėtros, technologinių
laimėjimų ir Europos mokslinių tyrimų erdvės
įgyvendinimo pažangos tendencijos.
Už įmonių ir pramonės politiką atsakingas Europos
Komisijos pirmininko pavaduotojas Günteris Verheugenas ir už
mokslinius tyrimus atsakingas Komisijos narys Janezas Potočnikas sakė:
„Krizės laikotarpiu nederėtų stabdyti investicijų
į mokslinius tyrimus ir inovacijas. Šie dalykai labai
svarbūs siekiant, kad įveikusi ekonominę krizę Europa
sustiprėtų ir toliau spręstų klimato kaitos bei
globalizacijos problemas. ES išties turi daug privalumų, visų
pirma tai populiarėjanti Europos mokslinių tyrimų erdvė ir
nuolat gerėjantys inovacijų diegimo rodikliai. Bet dar reikia daug
nuveikti, ypač skatinant palyginti mažai į šią
sritį investuojančias įmones. Komisijos iniciatyvos, kuriomis
siekiama didinti mokslinių tyrimų ES veiksmingumą, skatinti
diegti inovacijas ir plėtoti aukštųjų technologijų
rinkas, kreipia Europą teisinga linkme“.
Ataskaita rodo, kad pagal inovacijų diegimo lygį Europos šalis
galima suskirstyti į keturias grupes ir kad beveik visų
šalių rodikliai pagerėjo, tačiau tarp jų yra
akivaizdžių skirtumų.Inovacijų diegimo srities pirmūnės yra
Šveicarija, Švedija, Suomija, Vokietija, Danija ir Jungtinė
Karalystė – jų inovacijų diegimo lygis gerokai viršija
ES vidurkį. Iš šių šalių sparčiausiai
gerėja Šveicarijos ir Vokietijos rezultatai.  
Austrija, Airija, Liuksemburgas, Belgija, Prancūzija ir Nyderlandai
– pažangios inovacijų diegėjos. Jų rezultatai
geresni už ES vidurkį. Iš grupės šalių
sparčiausiai gerėjo Airijos ir Austrijos rezultatai.
Šalys vidutiniokės – Kipras, Islandija, Estija,
Slovėnija, Čekija, Norvegija, Ispanija, Portugalija, Graikija ir
Italija. Jų inovacijų diegimo lygis mažesnis už ES
vidurkį. Kipro inovacijų diegimo lygis yra gerokai didesnis nei
vidutinis šios grupės šalių lygis, antra šioje
grupėje yra Portugalija.
Atsiliekančios šalys – Malta, Vengrija, Slovakija,
Lenkija, Lietuva, Kroatija, Rumunija, Latvija, Bulgarija ir Turkija. Jų
naujovių diegimo lygis gerokai mažesnis už ES vidurkį.
Daugelis šių šalių „vejasi“ kitų
grupių šalis.  Sparčiausiai gerėja Bulgarijos ir Rumunijos
rezultatai.MEMO/09/18
rasite atskiras visų 27 valstybių narių inovacijų diegimo
rezultatų santraukas.INOVACIJų DIEGIMO LYGIS (2008 M. SUVESTINIS
INOVACIJų DIEGIMO INDEKSAS)
[  ]
Pastaba: Suvestinis inovacijų diegimo indeksas apskaičiuojamas
pagal 29 rodiklius, jis svyruoja nuo 0 (žemiausias įmanomas
naujovių diegimo lygis) iki 1 (didžiausias įmanomas naujovių
diegimo lygis). Dėl vėluojančių duomenų 2008 m.
indekse vaizduojamas 2006-2007 m. lygis.
Inovacijų srities atotrūkio nuo JAV ir Japonijos
mažinimas
Išanalizavus visos ES duomenis matyti, kad padėtis gerokai
pagerėjo tiek vertinant absoliučiuosius rodiklius (palyginti su
padėtimi prieš penkerius metus), tiek santykinius (palyginti su JAV ir
Japonijos laimėjimais). Palyginus Europos Sąjungą su
įvairiomis kitomis pasaulio šalimis taip pat matyti, kad, palyginti su
besiformuojančios ekonomikos šalimis, jos rezultatai santykinai geri.
Ypač didelė pažanga padaryta inovacijų sritin pritraukiant
žmogiškuosius išteklius (aukštųjų mokyklų
absolventus), gerinant plačiajuosčio interneto prieigą ir
pritraukiant rizikos kapitalą. Tačiau ES įmonių investicijos
į mokslinius tyrimus ir plėtrą bei IT vis dar nepakankamos, pagal
šiuos rodiklius ES atsilieka nuo JAV ir Japonijos. Nors ataskaitoje
pabrėžta netechnologinių inovacijų svarba, ES
įmonių išlaidos tokiai inovacinei veiklai (pvz., mokymams,
projektavimui, rinkodarai, naujai įrangai) sumažėjo.
Inovacijų diegimas – ekonomikos gaivinimo priemonė
Europos
inovacijų rezultatų suvestinės analizė grindžiama
prieš finansų krizę surinktais duomenimis. Tačiau ji parodo
esamas tendencijas, privalumus ir trūkumus, į kuriuos reikia
atsižvelgti sprendžiant dabarties problemas. Dėl prieš
finansų krizę ES padarytos pažangos naudodamiesi inovacijomis
Europos verslininkai galės greičiau atsigauti. Tačiau tai, kad,
palyginti su pagrindiniais konkurentais, įmonės inovacijoms diegti
nuolat skirdavo nepakankamai investicijų, yra akivaizdus trūkumas,
kurį reikia šalinti, be kita ko, atnaujinant valstybės
paramą inovacinėms įmonėms, pvz., įgyvendinant
pirmaujančių rinkų iniciatyvą (žr. IP/08/12),
kuria skatinama naujų gaminių ir paslaugų paklausa rinkoje. 
Be to, naudingų rekomendacijų galima rasti Europos naujovių
pažangos ataskaitoje, paskelbtoje kartu su Europos inovacijų
rezultatų suvestine; čia pateikta nepriklausomų ekspertų
atlikta nacionalinės inovacijų politikos ir valdymo pokyčių
analizė, pagrįsta nepriklausomų ekspertų paruoštomis
šalių ataskaitomis. Ataskaita pateikta PRO INNO iniciatyvai skirtoje
interneto svetainėje. Taigi matyti tendencija remti inovacinių
įmonių kūrimą ir strategijas, kuriomis sprendžiami
nauji – klimato kaitos ir išteklių našumo –
klausimai.
Ataskaitų duomenis Europos Komisija naudos vertindama dabartinės
inovacijų politikos sėkmingumą ir nustatydama būsimus
prioritetus.
Papildoma informacija
Europos inovacijų rezultatų suvestinę užsakė Europos
Komisijos Įmonių ir pramonės generalinis direktoratas, o
parengė – Mastrichto inovacijų ir technologijos srities
ekonominių ir socialinių tyrimų bei mokymo centras (UNU-MERIT).
Europos naujovių pažangos ataskaitą parengė ekspertų
konsorciumas, kuriam vadovavo Atėnų universitetas ir Technopolis
Group.
Su išsamia ataskaita galima susipažinti
http://www.proinno-europe.eu/metricsDaugiau informacijos rasite MEMO/09/18,
IP/09/92,
MEMO/09/19
