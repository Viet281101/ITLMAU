IP/09/674
Briuselis, 2009 m. balandžio 29 d.Finansinių paslaugų sektoriaus
atlyginimai. Komisija nustato rizikingus sprendimus priimančių
finansų įstaigų darbuotojų atlyginimų nustatymo
principusEuropos Komisija priėmė
rekomendaciją dėl finansinių paslaugų sektoriaus
atlyginimų nustatymo. Valstybėms narėms
rekomenduojama užtikrinti, kad finansų įstaigos turėtų
rizikingus sprendimus priimančių darbuotojų atlyginimų
nustatymo politiką, kuri atitiktų patikimo ir veiksmingo rizikos
valdymo principus ir skatintų jų laikytis. Rekomendacijoje pateikiamos
gairės, susijusios su atlyginimų struktūra, atlyginimų
nustatymo politikos kūrimo procesu bei vykdymu ir priežiūros
institucijų vaidmeniu tikrinant finansų įstaigų
atlyginimų nustatymo politiką. Komisija taip pat priėmė
rekomendaciją dėl direktorių atlyginimų nustatymo (žr.
IP/09/673).
Už vidaus rinką atsakingas Komisijos narys Charlie McCreevy
sakė: „Iki šiol finansinių paslaugų sektoriuje buvo
pernelyg skatinama ydinga veikla. Neprotinga atlyginimais skatinti prisiimti
pernelyg didelę riziką siekiant trumpalaikio pelno. G20 šalys
sutarė, kad reikėtų laikytis griežtų naujųjų
Finansinio stabilumo forumo siūlomų atlyginimų nustatymo
programų principų. Komisija pirmoji imasi veiksmų. Paskatas
reikia suderinti su ilgalaikiu visos įmonės veiklos pelningumu.
Žinoma, atlyginimo dydis ir toliau turėtų priklausyti nuo veiklos
rezultatų, bet šie rezultatai turėtų būti vertinami
atsižvelgiant į riziką, kapitalo sąnaudas ir likvidumą.
Už atlyginimų nustatymo politikos kūrimą bei
priežiūrą ir toliau turėtų būti atsakinga valdyba
(ši atsakomybė neturėtų būti perleista vadovaujantiems
darbuotojams). Siekiant skatinti kurti patikimą finansų
įstaigų atlyginimų nustatymo praktiką, būtina didinti
priežiūros institucijų svarbą tą praktiką
tikrinant.“
Rekomendacija valstybės narės raginamos imtis priemonių
keturiose srityse:Atlyginimo struktūra – rizikingus sprendimus
priimančių darbuotojų atlyginimų nustatymo politika
turėtų atitikti patikimo ir veiksmingo rizikos valdymo principus ir
skatinti jų laikytis. Todėl finansų įstaigos
turėtų užtikrinti tinkamą pagrindinės atlyginimo dalies
ir premijos dydžio pusiausvyrą. Pagrindinės premijos dalies
išmokos turėtų būti atidėtos, kad būtų galima
atsižvelgti į riziką, susijusią su pagrindiniais veiklos
rezultatais per visą įmonės veiklos ciklą. Nustatant veiklos
rezultatų vertinimo kriterijus, pirmenybė turėtų būti
teikiama ilgesnio laikotarpio finansų įstaigos veiklos rezultatams ir
atsižvelgiama į pagrindinių veiklos rezultatų riziką,
kapitalo sąnaudas bei likvidumą. Finansų įstaigos taip pat
turėtų turėti galimybę susigrąžinti jau
išmokėtas premijas, kai remtasi duomenimis, kurie vėliau
pasirodė akivaizdžiai neteisingi.
Valdymas – atlyginimų nustatymo politika turėtų
būti skaidri bendrovės vidaus požiūriu, aiški, tinkamai
įtvirtinta dokumentais ir aprėpti interesų konfliktams
išvengti skirtas priemones. Valdyba turėtų būti atsakinga
už visos finansų įstaigos atlyginimų nustatymo politikos
veikimo priežiūrą, tinkamai dalyvaujant vidaus kontrolės
padaliniams ir žmogiškųjų išteklių skyriams arba
ekspertams. Valdybos nariai ir kiti darbuotojai, dalyvaujantys kuriant ir
vykdant atlyginimų nustatymo politiką, turėtų būti
nepriklausomi.
Informacijos atskleidimas – informacija apie atlyginimų
nustatymo politiką turėtų būti tinkamai atskleista
suinteresuotiesiems asmenims. Ši informacija turėtų būti
atskleidžiama aiškiai ir paprastai. Joje turėtų būti
pateikti esminiai atlyginimų nustatymo politikos, jos kūrimo ir
vykdymo elementai.
Priežiūra – naudodamosi turimomis
priežiūros priemonėmis, priežiūros institucijos
turėtų užtikrinti, kad finansų įstaigos kuo
plačiau taikytų patikimos atlyginimų nustatymo politikos
principus ir kad ši politika atitiktų veiksmingo rizikos valdymo
principus. Siekdamos užtikrinti proporcingumą, priežiūros
institucijos, vertindamos, kaip laikomasi patikimos atlyginimų nustatymo
politikos principų, turėtų atsižvelgti į finansų
įstaigos pobūdį ir mastą bei jos veiklos
sudėtingumą.Rekomendacijoje tinkamai atsižvelgiama
į kelių valstybių narių priimtas priemones ir siekiama
skatinti šiuos veiksmus nurodant gerąją patirtį ir taip
Europos Sąjungoje užtikrinant didesnę taisyklių
konvergenciją. Rekomendacija skirta visiems finansinių paslaugų
sektoriams siekiant išvengti spragų ir neleisti iškraipyti
įvairių sektorių ir finansų įstaigų konkurencijos.
Principai taikomi visų kategorijų darbuotojams, kurių
profesinė veikla turi reikšmingą įtaką finansų
įstaigos rizikos pobūdžiui.
Po rekomendacijos bus pateikti teisės aktų pasiūlymai
įtraukti atlyginimų programas į rizikos ribojimo
priežiūros aprėptį. Birželį Komisija pateiks
pasiūlymus persvarstyti Kapitalo poreikių direktyvą ir taip
užtikrinti, kad pagal teisės aktus privalomu kapitalu būtų
tinkamai kompensuojama rizika, būdinga atsižvelgiant į bankų
prekybos knygas, pakeitimo vertybiniais popieriais pozicijas ir atlyginimų
nustatymo politiką.
Po metų Komisija išnagrinės abi rekomendacijas pagal
įgytą patirtį ir stebėsenos rezultatus ir pateiks
abiejų rekomendacijų taikymo valstybėse narėse vertinimo
ataskaitą.
Visą rekomendacijos tekstą galima rasti tinklalapyje
http://ec.europa.eu/internal_market/company/directors-remun/index_en.htm
MEM0/09/212
