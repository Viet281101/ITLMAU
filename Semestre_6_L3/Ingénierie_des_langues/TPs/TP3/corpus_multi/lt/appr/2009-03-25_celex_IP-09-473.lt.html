IP/09/473
Briuselis, 2009 m. kovo 25 d.Judriojo ryšio naudotojų
daugiau, o kainos mažesnės. Komisijos ataskaitos duomenimis, Europos
telekomunikacijų sektorius atlaiko ūkio
nuosmukįEuropa – pasaulinė
judriojo ryšio paslaugų lyderė: nuo 2007 m.
septyniais procentiniais punktais padidėjęs abonentų
skaičius 2008 m. sudarė 119 % ES gyventojų, t. y.
kur kas daugiau nei JAV (87 %) ar Japonijoje (84 %). Tai vienas
iš faktų, konstatuotų bendrosios telekomunikacijų rinkos
pažangos ataskaitoje, kurią šiandien paskelbė Komisija.
Nepaisant ūkio nuosmukio, tris procentus Europos Sąjungos BVP
sudarantis ES telekomunikacijų sektorius 2008 m. augo toliau, jo
apskaičiuotosios pajamos buvo daugiau kaip 300 mlrd. EUR, t. y.
1,3 % didesnės negu 2007 m. Šis rezultatas geresnis nei viso
kito ūkio (jis padidėjo vos 1 %). Konkurencija sektoriuje
naudingiausia vartotojams – mokėdami mažiau, jie gauna daugiau.
Dėl įgyvendintų ES priemonių vidutinė sąskaitos
už judriojo ryšio paslaugas suma 2008 m. sumažėjo nuo
21,48 EUR iki 19,49 EUR, o 75 % vartotojų Europoje prie
interneto gali jungtis 2 Mbit/s ir spartesnėmis jungtimis (tokio
greičio užtenka, pavyzdžiui, kad būtų galima internetu
žiūrėti televizijos programas). Vis dėlto Komisijos
ataskaitoje įspėjama, kad dėl nacionalinių teisės
aktų nenuoseklių reikalavimų kyla grėsmė prarasti
bendrosios telekomunikacijų rinkos teikiamą naudą, jei nebus
imtasi geresnio Europos lygmens derinimo.
„Europa – tikrasis judriojo ryšio kontinentas –
čia vis daugiau žmonių naudojasi mobiliaisiais telefonais ir
judriojo plačiajuosčio ryšio paslaugomis. Nepaisydami
pasaulinės ūkio krizės, Europos vartotojai telefonais ir
internetu bendrauja kaip niekada daug. Tai geros žinios sektoriui, kuris
Europai gali padėti atlaikyti ūkio sunkmetį, –
sakė už ES telekomunikacijas atsakinga Komisijos narė Viviane
Reding. – Tačiau negalime tik džiaugtis
laimėjimais. Turime stiprinti nacionalinių ryšių reguliavimo
įstaigų nepriklausomybę. Be to, dėl vis didesnio
fiksuotosios ir judriosios telefonijos suartėjimo reikia
sąžiningesnės fiksuotojo ir judriojo ryšio operatorių
konkurencijos. Galiausiai turime pasirūpinti, kad nebūtų vengiama
laikytis ES taisyklių, kurias aplenkus daroma žala mūsų
bendrajai rinkai. Man ypač nerimą kelia tai, kad daugelis
nacionalinių ryšių reguliavimo įstaigų kiekviena savaip
sprendžia sparčiųjų interneto tinklų klausimus.
Sąžiningą konkurenciją šiuose tinkluose ir investicijas
į juos užsitikrinsime ne 27 skirtingais sprendimais, naudingais
visų pirma nacionaliniams konkurencinės kovos lyderiams, o
užtikrindami atvirą rinką, teisinį aiškumą ir
vienodas galimybes visiems investuotojams ir operatoriams.“
Šiandien paskelbtoje Komisijos ataskaitoje pateikiami naujausi Europos
telekomunikacijų rinkos duomenys ir informacija apie konkurencijos
padėtį 27 ES valstybėse.
Sektorius auga sparčiau nei visas kitas ūkis 
Apskaičiuotasis 2008 m. ES telekomunikacijų sektoriaus augimas yra
1,3 %. Tai daugiau už viso ūkio faktinį 1 % BVP
augimą. Toliau mažėjančios daugelio standartinių
ryšio paslaugų (pavyzdžiui, pokalbių telefonu arba interneto
naršymo) kainos stabdo infliaciją. 
Judrusis ryšys. Vartotojai moka 34,5% mažiau nei prieš 5
metus
2008 m. judriojo ryšio rinka ir toliau buvo dinamiškiausias
telekomunikacijų segmentas Europos Sąjungoje. Judriojo ryšio
naudotojų skaičius išaugo nuo 112 % gyventojų 2007 m.
iki 119 % gyventojų. Italijoje, Lietuvoje ir Liuksemburge judriojo
ryšio naudotojų daugiau kaip 140 % gyventojų.
Pirmaujančių operatorių vidutinė rinkos dalis pernai
sumažėjimo apytiksliai 3 %, vadinasi, rinka
konkurencingesnė. Todėl vartotojai kalba ilgiau ir siunčia
daugiau trumpųjų žinučių bent 34,5% pigiau nei
2004 m. 
ES valstybės – sparčiojo interneto pasaulinės
lyderės
Europos Sąjungoje toliau didėja fiksuotojo tinklo
plačiajuosčių interneto jungčių skaičius:
2008 m. tokių jungčių padaugėjo 14 mln., o iš viso
jų buvo 114 mln. Pasaulyje pirmaujančioje Danijoje ir Nyderlanduose
tokiu ryšiu naudojasi 35 % gyventojų. Šios dvi
valstybės, Švedija, Suomija, Jungtinė Karalystė,
Liuksemburgas, Belgija, Vokietija ir Prancūzija aplenkė JAV, kur
2008 m. liepos mėn. plačiajuosčiu ryšiu naudojosi
25 % gyventojų. 
Sparčiai plinta judrusis plačiajuostis ryšys:
jungčių skaičius dabar lygus 13 % ES gyventojų. Į
kompiuterius įmontuojamais arba USB jungtimis prijungiamais modemais
užtikrinamas judrusis plačiajuostis ryšys tampa perspektyvia
alternatyva fiksuotajam plačiajuosčiam ryšiui, pavyzdžiui,
Austrijoje (jungčių skaičius lygus 11,4% gyventojų),
Suomijoje (9,1%) ir Portugalijoje (8,3%).
Daugiau vartotojų pasirinko kitus ryšio operatorius 
2008 m. 20,5 mln. vartotojų ėmė naudotis kitų
ryšio operatorių paslaugomis, nekeisdami savo fiksuotųjų
arba mobiliųjų telefonų numerių. Nuo 2003 m., kuriais
atsirado tokia galimybė, iki 2008 m. spalio mėn. apytiksliai 84 mln.
abonentų (17 % ES piliečių) ėmė naudotis kitų
ryšio operatorių paslaugomis. 
Neišspręsti Europos bendrosios telekomunikacijų rinkos
klausimai 
Šiandien paskelbtoje ataskaitoje taip pat rašoma, kad nevienodi
teisės aktų reikalavimai įvairiose ES valstybėse vis dar
trukdo sukurti visiškai bendrą operatorių ir vartotojų
rinką.Nors nepriklausomos nacionalinės ryšių reguliavimo
įstaigos būtinos nešališkam ir veiksmingam reguliavimui
užtikrinti, jos veikia dar ne visose 27 ES valstybėse. Vyksta
Komisijos prieš Lietuvą, Latviją ir Rumuniją pradėtos
pažeidimų nagrinėjimo procedūros, o Lenkijos byla perduota
Europos Teisingumo Teismui. 
Nenuoseklus panašių konkurencijos dalykų
reguliavimas gali dar labiau apsunkinti ryšio operatorių
veiklą, ypač kai vis daugiau bendrovių veikia keliose
valstybėse arba teikia tarptautines paslaugas. 
Skirtingi naujų optinių tinklų reguliavimo principai gali
pabloginti operatorių konkurenciją bendrojoje rinkoje ir sudaryti
teisinių neaiškumų norintiems toliau investuoti. Atrodo, kad kai
kuriuos sprendimus ryšių reguliavimo įstaigos priėmė
taip, lyg siektų apeiti ES taisykles (IP/08/2060).Vis dar gerokai skiriasi mokesčiai, kuriuos ryšio operatoriai
nustato vieni kitiems už skambučių iš kito tinklo
sujungimą (nuo 0,02 EUR/min. Kipre iki 0,16 EUR/min. Bulgarijoje). 
Airijoje arba Maltoje vartotojai, nekeisdami savo telefonų
numerių, kitų ryšio operatorių paslaugomis gali pradėti
naudotis per vieną dieną, Lenkijoje tai užtrunka 38 dienas,
Italijoje – 15 dienų, Slovakijoje – 14
dienų.Dokumentų rinkinys spaudai, kuriame yra
Komisijos naujoji Bendrosios telekomunikacijų rinkos pažangos
ataskaita, atsakymai į dažnai pateikiamus klausimus ir kiekvienos ES
valstybės informaciniai biuleteniai, pateiktas 
http://ec.europa.eu/information_society/newsroom/cf/itemlongdetail.cfm?item_id=4784MEMO/09/129MEMO/09/132Annex: 
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management ConsultantsStatus of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)[  ]
Mobile number
portability – days required to port number
[  ]
Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
