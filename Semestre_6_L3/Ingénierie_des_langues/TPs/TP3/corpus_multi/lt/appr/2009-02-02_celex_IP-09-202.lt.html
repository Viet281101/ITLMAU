IP/09/202
Briuselis, 2009 m. vasario 2 d.Vartotojai. Energetikos,
bankininkystės ir miesto transporto sektoriai neatitinka vartotojų
poreikiųEuropos Komisijos šiandien paskelbtoje ES
ataskaitoje nurodyta, kad daugiausiai rūpesčių vartotojams kelia
trijų svarbių sričių – energetikos,
bankininkystės ir transporto (traukiniai, autobusai ir tramvajai) –
paslaugos. Antrojoje metinėje ES vartotojų rinkos
rodiklių ataskaitoje pagal penkis pagrindinius vartotojų rodiklius
(kainas, galimybę pakeisti prekę ar tiekėją,
pasitenkinimą, skundus ir saugą) palyginta per 20 prekių ir
paslaugų sektorių (įskaitant maisto, drabužių,
avalynės, finansinių paslaugų, energetikos ir telekomunikacijos
sektorius). Ataskaitos tikslas – nustatyti, kurios rinkos labiausiai
neatitinka vartotojų poreikių. Vartotojams sudarytos mažmeninio
elektros energijos tiekimo rinkos sąlygos bus Komisijos atliekamos
išsamios 2009 m. rinkos analizės objektas.
Už vartotojų teisių apsaugą atsakinga Europos Komisijos
narė Meglena Kuneva sakė: „Man kelia nerimą tai, kad
trijų gyventojams ypač svarbių sričių paslaugos pagal
daugelį kriterijų ES vartotojų vertinamos labai blogai.
Atsižvelgdama į tai, kad mažmeninio elektros energijos tiekimo
rinka turi didelės įtakos namų ūkio biudžetui,
nusprendžiau 2009 m. atlikti išsamų šios srities
tyrimą. Europos vartotojai nusipelno geresnių paslaugų.“Pagrindiniai rezultatai 
Iš 2009 m. rezultatų ataskaitos matyti dvi pagrindinės
visos ES tendencijos:
1. Pagrindinės paslaugos neatitinka vartotojų
poreikių.
Palyginti su tradicinėmis prekių rinkomis, paslaugų rinkose
vartotojai dažniau patiria problemų. Vartotojų pasitenkinimo
duomenimis, gautais iš 19 rinkų, paslaugų ir prekių rinkos
aiškiai skiriasi. Vartotojai ypač nepatenkinti miesto ir
užmiesčio transporto (traukinių, autobusų ir tramvajų),
energetikos, fiksuotojo telefono ryšio ir pašto paslaugomis. Visų
šių sektorių paslaugomis patenkinti mažiau nei 60 %
vartotojų. Taip pat pastebėta, kad vartotojai dažniau
skundžiasi dėl paslaugų rinkų nei dėl prekių
rinkų (žr. informacinį pranešimą MEMO/09/44).
2. Energetika, transportas ir bankininkystė – 3 sektoriai,
kuriais vartotojai labiausiai nepatenkinti (vertinant pagal 5 rodiklius)
Energetika.Savo energijos tiekėjais patenkinti mažiau nei du trečdaliai
vartotojų.
Elektros energijos ir dujų tiekimo paslaugos įvertintos ypač
blogai (pagal pranešimus apie kainų didėjimą).
Maždaug 60 % vartotojų pranešė, kad jų energijos
tiekėjas padidino kainas, tik 3–4 % pranešė apie
mažesnes kainas.
Elektros energijos ir dujų tiekimo paslaugos taip pat įvertintos
labai blogai (pagal alternatyvų palyginamumą ir galimybes keisti
tiekėją). Rečiausiai tiekėjus keičia
energetikos sektoriaus vartotojai : tik 7 % vartotojų pasirinko
kitą dujų tiekėją, 8 % – elektros energijos
tiekėją. Tiekėjo keitimo rodiklis yra ypač
svarbus; viena svarbiausių rezultatų ataskaitos išvadų
– rinkose, kuriose tiekėjo keitimo rodikliai didesni,
vartotojai rečiau praneša apie kainų padidėjimą.
Tokių rinkų pavyzdžiai – automobilių draudimas
(25 % vartotojų per pastaruosius dvejus metus), internetas (22 %)
ir mobiliųjų telefonų rinka (19 %). Įrodyta, kad
vartotojai, turintys galimybę rinktis, padeda visiems vartotojams gauti
daugiau naudos. Mažmeninio tiekimo sektoriuose geresnės sąlygos
keisti tiekėją turėtų būti vienas iš politikos
prioritetų.
Bankininkystė.Turimais kainų duomenimis, bankininkystei reikia skirti daugiau
dėmesio. Tiek bankų mokesčiai, tiek palūkanų normos
valstybėse narėse labai nevienodi ir tokius skirtumus sudėtinga
paaiškinti. Pavyzdžiui, koreguotos 1–5 metų vartojimo
paskolos palūkanų normos labai skiriasi: Švedijoje
palūkanų norma – 0,21 %, Estijoje – 12,12 %
(skaičiuojant atsižvelgiama į kapitalo sąnaudas).
Svarbi bankininkystės sektoriaus problema – alternatyvų
palyginamumas, paslaugų teikėjo keitimo galimybės ir faktinis
keitimas. Per pastaruosius dvejus metus paslaugų teikėją
pakeitė vidutiniškai 11 % mažmeninės
bankininkystės vartotojų. Tik 9 % einamąsias sąskaitas
turinčių vartotojų pakeitė bankus; daugiausiai galimybe
rinktis pasinaudojo paskolas paėmę arba investicinius produktus
perkantys vartotojai, bet ir šiuo atveju pakeičiamumo rodiklis buvo
tik 13 %.Transportas.Miesto ir užmiesčio transporto paslaugų
(autobusų, traukinių, tramvajų) vartotojai yra mažiausiai
patenkinti ir patiria daugiausiai problemų: šiomis paslaugomis
patenkinti mažiau nei pusė vartotojų. Daugiausia skundų
dėl šios rinkos yra susiję su kainomis, komercinių
pasiūlymų patrauklumu, pirkimo sudėtingumu ir vartotojų
poreikių tenkinimu. 
Problemų patyrė ir skundų pateikė ketvirtadalis
vartotojų. Tolesni žingsniai
Iš trijų sektorių, kurių paslaugomis vartotojai yra
labiausiai nepatenkinti, vartotojai daugiausiai išleidžia energetikos
sektoriui (5,7 % namų ūkio lėšų); energetikos
sektoriuje didžiausią vartotojų išlaidų dalį
(2,1 %) sudaro išlaidos elektros energijai. Mažmeninė
elektros energijos tiekimo rinka bus nagrinėjama atliekant
išsamesnį 2009 m. rinkos tyrimą – bus nagrinėjamos
vartotojams ir namų ūkiams sudarytos sąlygos, pavyzdžiui,
alternatyvų palyginamumas, nesąžininga komercinė veikla ir
apmokestinimas.
Kitos svarbios išvados
Išsamūs rodiklių ataskaitos rezultatai pateikiami pridedamame
informaciniame pranešime. Ataskaitoje nurodyta, kad tarpvalstybinės
mažmeninės prekybos svarba nepakito. Tarpvalstybinės prekybos
dalis nuo 2006 m. nepadidėjo. Remiantis nacionalinėmis
gairėmis, valstybėse narėse vartotojams sudarytos labai
skirtingos sąlygos – ypač daug dėmesio reikėtų
skirti tobulinimui ir žalos atlyginimui.
Daugiau informacijos: 
http://ec.europa.eu/consumers/overview/cons_policy/index_en.htm
