IP/09/642
Briuselis, 2009 m. balandžio 27 d.Europos Komisijos narė Danuta
Hübner ir Fabrizio Barca siūlo ES sanglaudos politikos reformos
pakeitimusUž regioninę politiką atsakinga
Europos Komisijos narė Danuta Hübner ir Italijos Finansų ir
ekonomikos ministerijos generalinis direktorius Fabrizio Barca šiandien
pristatė dokumentą „Barcos ataskaita. Reformuotos sanglaudos
politikos darbotvarkė“. Ataskaitoje, užsakytoje
Komisijos narės, aiškinama Europos sanglaudos politika ir teikiami
išsamios dešimčia ramsčių pagrįstos reformos
pasiūlymai.  F. Barcos pasiūlymai buvo parengti nepriklausomai nuo
Komisijos 2008 m. vykusiuose susitikimuose, kuriuose dalyvavo
akademinių institucijų ekspertai ir valstybių narių
pareigūnai. Ataskaita – tai ateities politikos (po 2013 m.)
nuodugnaus svarstymo proceso, kuris prasidėjo po 2007 m. ketvirtosios
ekonominės ir socialinės sanglaudos ataskaitos, dalis. 
Komisijos narė D. Hübner sakė: „Barcos ataskaita
patvirtina, kad sanglaudos politika yra pagrindinis Europos integracijos proceso
ramstis. Joje pripažįstama, kad visi regionai turi turėti
galimybių įgyvendinti savo ekonominės plėtros
potencialą ir kad visiems piliečiams, kad ir kur jie gyventų,
ši politika turėtų būti naudinga. Ataskaitoje patvirtinama,
kad reformos, kurias vykdome keletą pastarųjų metų, yra
teisingos. Taip atveriami nauji keliai, praplėsiantys mūsų
politikos atnaujinimo perspektyvą.“
Fabrizio Barca pabrėžė: „Ataskaitoje apžvelgus
tikrovę ir teorinius dalykus, matyti, kad Europos Sąjungai reikia
ekonominės ir socialinės plėtros politikos, pritaikytos
ypatingiems pačių įvairiausių vietovių poreikiams.
Ji turėtų skatinti galimybes ir įveikti problemas, kilusias
ES piliečiams dėl rinkų suvienijimo. To galima pasiekti
reformuota sanglaudos politika, taikant pažangias metodologijas, skiriant
daugiau dėmesio rezultatams ir šiuolaikiniam daugialygiam
valdymui“.
Ataskaitoje pateikiamos dešimčia ramsčių grindžiamos
politikos rekomendacijos.
1. Susitelkti į pagrindinius prioritetus 
F. Barcos manymu, ES turi apie 65 % finansavimo sutelkti į tris ar
keturis pagrindinius prioritetus, skirtingomis dalimis paskirstyti jį
valstybėms narėms ir regionams, atsižvelgdama į jų
poreikius ir strategijas. Finansavimo paskirstymo kriterijai turėtų
likti tokie patys kaip ir dabar (t. y. remiantis BVP vienam gyventojui).
Vienas ar du pagrindiniai prioritetai turėtų būti nukreipti
į socialinę įtrauktį, idant įgalintų
„teritorinės socialinės darbotvarkės“
plėtrą.  
2. Nauja strateginė programa 
Turėtų būti stiprinamas Europos Komisijos ir valstybių
narių (kai kuriais atvejais regionų) strateginis dialogas,
grindžiamas Europos strategine plėtros programa, nustatant
aiškius principus, rodiklius ir veiklos vertinimo gaires.
3. Nauji sutartiniai santykiai, veiklos vykdymas ir
atskaitomybė
Europos Komisija ir valstybės narės turėtų iš naujo
susitarti – sudaryti nacionalinį strateginį plėtros
susitarimą, kuriame daugiausia dėmesio būtų skiriama
rezultatams ir įsipareigojimams, kurių laikymasis galėtų
būti patikrintas.
4. Sustiprinti pagrindinių prioritetų
įgyvendinimą
Europos Komisija turėtų nustatyti tam tikras sąlygas,
kurių nacionalinės institucijos, turėtų laikytis, idant
gautų konkrečių prioritetų finansavimą, ir
įvertinti pažangą siekiant tikslų. 
5. Skatinti papildomą, novatorišką ir lankstų
finansavimą
Komisija, remdamasi Stabilumo ir augimo paktu, turėtų stiprinti
„papildomumo“ principą, užtikrinantį, kad
valstybės narės nekeistų nacionalinių išlaidų ES
išlaidomis.  Sutartiniais įsipareigojimais būtų siekiama
užtikrinti novatoriškas ir papildomos naudos teikiančias
priemones. 
6. Skatinti bandymus ir įtraukti vietos dalyvius 
Komisija ir valstybės narės turėtų skatinti eksperimentus
ir siekti pusiausvyros, įtraukdamos į ES sanglaudos politiką
vietos dalyvius, užkirsdamos kelią interesų grupių
mėginimams šią politiką „pasigrobti“. 
7. Skatinti mokymosi procesą ir pereiti prie perspektyvinio
poveikio vertinimo
Sukūrus ir įdiegus geresnius metodus, leidžiančius
įvertinti, kokie būtų rezultatai be jokio įsikišimo,
būtų galima geriau suprasti, ko labiausiai reikia konkrečiomis
sąlygomis, ir prireikus imtis drausminančių veiksmų. 
8. Didinti Komisijos kaip kompetencijos centro vaidmenįPlėtoti labiau specializuotą Komisijos kompetenciją, skatinant
glaudesnį koordinavimą su generaliniais direktoratais,
atitinkantį didesnį Komisijos vaidmenį ir
savaveiksmiškumą vykdant politiką. Tam prireiks didelių
investicijų į žmogiškuosius išteklius ir
organizacinių permainų.
9. Pertvarkyti finansų valdymą ir kontrolę 
Reikėtų siekti didesnio efektyvumo administruojant
struktūrinius fondus, toliau įgyvendinant supaprastinimo
darbotvarkę, imantis kitų Komisijos, valstybių narių ir
naudos gavėjų išlaidų ir naštos mažinimo
priemonių.
10. Sustiprinti aukščiausio lygio politinę patikros
sistemą
Reikėtų sugriežtinti Komisijos, Europos Parlamento ir Tarybos
tarpusavio patikros sistemą sukuriant oficialią Sanglaudos politikos
tarybą ir skatinti diskusijas sanglaudos politikos turinio, rezultatų
ir poveikio klausimais. 
Visą ataskaitą ir susijusius dokumentus rasite 
http://ec.europa.eu/regional_policy/policy/future/barca_en.htm
