IP/09/405
Briuselis, 2009 m. kovo 16 d.Kuriamas Europos vertimo raštu magistro
studijų tinklasEuropos vertimo raštu magistro studijų
(EMT) tinklo sukūrimas – pagrindinė Europos Komisijos
2009 m. kovo 16–17 d. Briuselyje rengiamos tarptautinės
konferencijos tema. Konferencijoje susitiks per šimtą vertėjus
rengiančių universitetų ir kitų suinteresuotųjų
šalių atstovų. Jie sieks nustatyti studijų programų
kriterijus, kurie turėtų tapti sudėtine bendro EMT kokybės
ženklo dalimi. Europos Komisija kviečia vertėjus
rengiančius universitetus įsijungti į šio tinklo
veiklą.
„Visos Europos Sąjungos universitetuose siūlomos
kokybiškos ir patrauklios vertėjų raštu studijų
programos padės užtikrinti, kad profesionalių vertėjų
pakaktų ne tik Europos Komisijai bei kitoms ES institucijoms, bet ir kitoms
vertimo rinkos dalims“, – sakė už daugiakalbystę
atsakingas Europos Komisijos narys Leonardas Orbanas. 
Europos vertimo raštu magistro studijos, per kurias vertėjai
turės įgyti tam tikrų gebėjimų, turėtų tapti
kokybės simboliu. Ši Europos Komisijos Vertimo raštu generalinio
direktorato 2005 m. iniciatyva buvo plėtojama bendradarbiaujant su
pripažintais įvairių mokslo institucijų vertimo
specialistais.
Pirmosiose dviejose konferencijose, vykusiose 2006 m. spalį ir
2008 m. kovą, buvo parengtas pavyzdinis su mokymo programa susietas
bendrųjų gebėjimų sąrašas ir taip sukurtas
bendradarbiavimo pagrindas. Šiuo sąrašu gali naudotis bet kuris
universitetas, rengiantis vertėjus raštu ir norintis dalyvauti EMT
tinklo veikloje. Komisija gali patarti, tačiau atsakomybė už
vertėjų rengimą tenka patiems universitetams. 
Tinklo sukūrimas vainikuos Europos Komisijos Vertimo raštu
generalinio direktorato ketverius metus plėtotą
iniciatyvą. 
Sukūrus tinklą, universitetams bus lengviau keistis gerąja
patirtimi, drauge bus gerinami mokymo standartai, didinamas
būsimųjų vertėjų profesionalumas, kuriama išties
europietiška kvalifikuotų vertėjų rinka.
Neseniai paskelbtame Komisijos
pranešime[1]
įspėjama, kad ateityje gali pritrūkti tam tikrų kalbų
vertėjų, todėl svarbu, kad vertėjus rengiančios mokslo
institucijos užtikrintų nuolatinę kvalifikuotų
vertėjų pasiūlą.
2009 m. EMT konferencijoje daugiausia dėmesio bus skiriama
šiems aspektams:svarbiausi būsimųjų vertėjų gebėjimai;
studijų programos ir vertėjų perspektyvos darbo rinkoje
siekiant sustiprinti įvairių šalių universitetų
bendradarbiavimą;
narystės EMT tinkle kriterijai;
tinklo narių ir pretendentų jais tapti privilegijos ir
atsakomybė;
tinklo veikimo principai ir veikla
ateityje.Konferencijoje
dalyvauja tik kviestieji asmenys, tačiau renginys bus tiesiogiai
transliuojamas internetu (taip pat bus atsakyta į
žiūrovų pateiktus klausimus): 
http://ec.europa.eu/dgs/translation/external_relations/universities/emt_conference2009_en.htmPrie EMT tinklo prisijungti norintys universitetai paraiškas
turėtų pateikti iki 2009 m. balandžio 30 d. 
Daugiau informacijos 
2009 m.
EMT konferencija: 
http://ec.europa.eu/dgs/translation/external_relations/universities/emt_conference2009_en.htmAtviras kvietimas
teikti paraiškas: 
http://ec.europa.eu/dgs/translation/external_relations/universities/emt_network_join_en.htmVertimo
raštu generalinis direktoratas: 
http://ec.europa.eu/dgs/translation/index_en.htm
ES
kalbos: http://europa.eu/languages/lt/home
[1] MEMO/09/76,
2009 2 19.
