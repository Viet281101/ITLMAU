IP/09/552
Briuselis, 2009 m. balandžio 8 d.Komisija imasi priemonių prieš
pavėluotus mokėjimusNors pastaraisiais metais padaryta tam tikra
pažanga, ES vis dar būna pavėluotų mokėjimų,
atliekamų pagal įmonių arba įmonių ir valstybės
institucijų komercinius sandorius. Jie trukdo plėtoti verslą ir
netgi sukelia perspektyvių bendrovių, ypač mažų ir
vidutinių įmonių (MVĮ), bankrotą. Deja, ne visada
pagyrimo nusipelno ir ligšiolinė valstybės institucijų
mokėjimo praktika. Todėl dabartinės krizės sąlygomis
kai kurios valstybės narės nutarė spręsti
šiuos klausimus nacionaliniu lygiu. 
Vykdydama pagal Smulkiojo verslo aktą duotą
įsipareigojimą, Komisija šiandien teikia politiniu
požiūriu naują pavėluotų mokėjimų problemos
sprendimo būdą, iš esmės pakeičiant 2000 m.
pavėluotų mokėjimų direktyvą. Komisija valstybės
institucijoms siūlo rodyti pavyzdį ir sąskaitas faktūras
apmokėti per nustatytą 30 dienų laikotarpį. Pati Komisija
įsipareigoja spartinti atsiskaitymą už prekes ir paslaugas, kad
būtų visiškai paisoma sąskaitų apmokėjimo
terminų, o kai kuriais atvejais – netgi atsiskaitoma anksčiau
nei numatyta. 
Už įmonių ir pramonės politiką atsakingas Komisijos
pirmininko pavaduotojas Günteris Verheugenas pareiškė:
„Nebegalima toleruoti valstybės institucijų pavėluotai
atliekamų mokėjimų. Todėl šiandieniniu pasiūlymu
žengtas svarbus žingsnis, siekiant įveikti ekonominę
krizę, padedant išvengti bankroto ir skatinant įmonių
grynųjų pinigų srautus, kad Europos įmonių
konkurencingumas ateityje didėtų.“
Siūlomais pakeitimais pabrėžiama laiku atliekamų
mokėjimų svarba įmonėms, visų pirma MVĮ.Paprastai valstybės institucijos už prekes ar paslaugas
turėtų sumokėti per 30 dienų laikotarpį, kitaip nuo
pirmosios vėlavimo dienos jos turės mokėti delspinigius,
atlyginti išieškojimo išlaidas ir sumokėti nustatyto
5 % nuo mokėtinos sumos dydžio kompensaciją. Tinkamai
pagrįstais atvejais mokėjimo laikotarpiai gal būti ilgesni.
Įmonių tarpusavio santykiai bus grindžiami sutarčių
laisvės principu, tačiau įmonės, kurioms vėluojama
sumokėti, galės reikalauti mokėti delspinigius už
pavėluotus mokėjimus ir atlyginti išieškojimo išlaidas.Griežtinamos sutarčių nesąžiningų
sąlygų reglamentavimo taisyklės.Pasiūlymu
siekiama gerinti Europos įmonių grynųjų pinigų srautus,
kas itin svarbu ekonominės krizės laikotarpiu. Kitas pasiūlymo
tikslas – sudaryti palankesnes vidaus rinkos veikimo sąlygas,
šalinant tarpvalstybiniams komerciniams sandoriams kylančias
kliūtis.
Šio tikslo bus
siekiama nustatant priemones, kuriomis kreditoriai galės pasinaudoti,
norėdami veiksmingai naudotis visomis savo teisėmis tada, kai jiems
vėluojama mokėti, o valstybės institucijoms bus taikomos nuo
vėlavimo mokėti veiksmingai atgrasančios priemonės.
Daugiau informacijos:
http://ec.europa.eu/enterprise/regulation/late_payments/index.htm
Small
Business Act (Smulkiojo verslo aktas)
