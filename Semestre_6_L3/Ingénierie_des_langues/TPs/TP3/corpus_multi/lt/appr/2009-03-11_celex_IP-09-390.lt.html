IP/09/390
Briuselis, 2009 m. kovo 11 d.Saugi jūrų laivyba.
Jūrų laivų avarijų prevencijos gerinimasPraėjusį gruodį per taikinimo
procedūrą pavykus susitarti, Tarybai pritarus, 2009 m. kovo
11 d. Europos Parlamentas galutinai pritarė trečiam saugios
jūrų laivybos priemonių paketui. 
„Labai džiaugiuosi, kad Europos Parlamentui ir Tarybai pavyko
susitarti. Šis susitarimas – svarbus žingsnis siekiant
geresnės jūrų laivų avarijų prevencijos, taigi šio
sektoriaus veiklos vykdytojams teks didesnė atsakomybė, –
kalbėjo pirmininko pavaduotojas Tajani. – Šiuo paketu papildomi
ir atnaujinami galiojantys ES teisės aktai ir imamasi
neatidėliotinų priemonių tose srityse, kurios kelia gyventojams
vis didesnį susirūpinimą.“
Europos Sąjungoje bus taikoma visiškai atnaujinta laivų
kontrolės uostuose sistema. Ši sistema sudarys sąlygas
reguliariai ir dažniau tikrinti pavojų keliančius laivus. Be to,
ją taikant bus galima itin didelį pavojų keliantiems laivams
uždrausti įplaukti į Europos uostus.
Valstybių Bus sugriežtintos valstybių narių vardu laivus
sertifikuoti įgaliotoms institucijoms taikomos Europos lygmens
pripažinimo taisyklės. Itin griežtų darbo normų bus
skatinamos laikytis klasifikavimo grupės. Prie to bus prisidėta
finansinių nuobaudų taikymo taisyklėmis ir šių
bendrovių kokybės priežiūros sistemų sertifikavimo
institucijos veikla.
Bus patobulintos Europos Sąjungos pakrančių laivybos
stebėjimo priemonės. Nuo šiol SafeSeaNet bus vienintelė
elektroninė valstybių narių dalijimosi informacija apie
laivybą sistema. Bus įsteigtas Europos tolimojo plaukiojimo laivų
sekimo duomenų valdymo centras. Žvejybos laivai bus labiau apsaugoti
nuo susidūrimo. Bus užtikrinta, kad sprendimai dėl nelaimės
ištiktų laivų priėmimo prieglobsčio vietose
būtų priimami nepriklausomai.
Nepriklausomumo principas taip pat bus taikomas tiriant nelaimingus
atsitikimus. Taikant bendrus tyrimo metodus ir sudarius išsamią
duomenų bazę bus galima užtikrinti, kad ši neįkainojama
patirtis ateityje padėtų išvengti nelaimingų
atsitikimų.
Prevencija pirmiausia priklauso nuo vėliavos valstybių
valdžios institucijų veiklos. Jų veiksmai bus tikrinami
naudojantis Tarptautinės jūrų organizacijos patvirtintu modeliu,
šios institucijos taip pat privalės turėti kokybės
sertifikatus.
Į Europos Sąjungos uostus įplaukiantys laivai turės
būti apdrausti. Šis draudimas privalės atitikti
griežčiausius atsakomybės reikalavimus, t. y. 1996 m.
Tarptautinės jūrų organizacijos konvencijoje dėl
atsakomybės pagal jūrinius reikalavimus ribojimo nustatytus
reikalavimus. Nors konvencija taikoma tik 20 proc. pasaulio laivyno, šiai
taisyklei turės paklusti kiekvienas į mūsų uostus
įplaukiantis laivas.
Tarptautinės jūrų organizacijos priimtoje tarptautinėje
konvencijoje (Atėnų konvencija dėl keleiviams padarytos
žalos) numatyta atsakomybės ir draudimo sistema įtraukta į
ES teisę. Tai reiškia, kad ne vėliau kaip po ketverių
metų tarptautiniais maršrutais keliaujantys gyventojai bus tinkamai ir
vienodai apsaugoti. Be to, palaipsniui tokią apsaugą bus imta taikyti
ir kelionėms po valstybę.
Taip pat žiūrėti MEMO/09/105
