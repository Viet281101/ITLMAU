IP/09/792
Briuselis, 2009 m. gegužės 15 d.Visos ES valstybės
gegužės  18–20 d. Romoje švęs Europos
jūros dienąJūra visada buvo labai svarbi Europos
gerovei. Mūsų žemyno kranto linija – beveik
70 000 km, ir 22 iš 27 ES valstybių narių yra
jūrinės arba salų valstybės. Pajūrio regionuose gyvena
40 % gyventojų, sukuriama 40 % pridėtinės vertės,
o jūrų pramonės sektoriuje dirba maždaug 5 mln.
žmonių. Todėl gegužės 20 d. ES paskelbta Europos
jūros diena. Komisija, kartu su Italijos vyriausybe, šių
metų gegužės 18–20 d. Romoje rengia 3 dienų
konferenciją. Šįkart į šį svarbų renginį
suvažiuos ne tik Europos Sąjungos, bet ir trečiųjų,
visų pirma Viduržemio jūros regiono, valstybių
suinteresuotųjų šalių, valdžios institucijų ir
kitų subjektų atstovai aptarti visuotinių uždavinių,
kuriuos šiandien turi spręsti jūrinė Europa. Europos
jūros diena – tai vienas iš pagrindinių 2007 m.
pradėtos įgyvendinti integruotosios ES jūrų politikos
veiksmų.
„Gegužės 20 d. Romoje švęsime kasmetinę
Europos jūros dieną, – sakė Komisijos Pirmininkas José
Manuelis Barroso. – Europos piliečiai vis geriau suvokia
mūsų bendros jūrinės praeities ir ateities svarbą.
Mūsų integruotoji jūrų politika atspindi aiškią
viziją, kaip spręsti su jūra susijusius gerovės, darnos ir
saugumo klausimus, ir yra ypač svarbi kovos su klimato kaita ir Europos
ekonominio konkurencingumo atkūrimo srityse.“
Už jūrų reikalus ir žuvininkystę atsakingas
Komisijos narys Joe Borgas sakė: „Įgyvendinant
integruotąją ES jūrų politiką jūrų
pramonės sektoriai ir pajūrio regionai, kuriems anksčiau skirta
nedaug dėmesio, naujoje, dinamiškoje ir visuotinėje darnaus
vystimosi ir darbo vietų kūrimo politikoje tampa itin svarbūs. ES
ir valstybės narės įsitikinusios, kad vandenynų,
jūrų ir pakrančių klausimai turi būti sprendžiami
darniai ir nuosekliai. Romoje valdžios institucijų ir
suinteresuotųjų šalių atstovai svarstys naujus būdus,
kaip darniai valdyti mūsų vandenynus, jūras ir pajūrio
regionus laikantis bendros ir visuotinės integruotosios politikos
strategijos.“
Jūros dienos proga Romoje rengiamoje suinteresuotųjų
šalių konferencijoje ES ir kitų šalių verslo ir
pilietinės visuomenės atstovai, sprendimus priimantys asmenys ir
žurnalistai aptars įvairiausias strategijas ir praktiką,
pavyzdžiui, integruoto jūrų valdymo, kuriamų
technologijų, energijos gamybos, jūrų erdvės planavimo,
jūrų stebėjimo sistemų, darnaus pajūrio turizmo,
bendrosios žuvininkystės politikos reformos ir kitus klausimus. Į
konferencijoje pareikštas nuomones bus atsižvelgiama toliau vystant ES
integruotąją jūrų politiką. 
Be to, prieš konferenciją ir po jos suinteresuotųjų
šalių organizacijos Romoje surengs nemažai seminarų ir
pristatymų su konferencijos darbotvarke susijusiomis temomis. Be
pagrindinės konferencijos Romoje, dar maždaug 40 renginių bus
surengta įvairiose Europos Sąjungos valstybėse narėse. Tai
bus konferencijos, seminarai, atvirų durų dienos uostuose ir
aplinkosaugos projektai. 
Pagrindinius pranešimus Romos konferencijoje skaitys Italijos Ministras
Pirmininkas Silvio Berlusconi, Europos Sąjungai pirmininkaujančios
Čekijos atstovas, Europos Komisijos Pirmininkas José Manuelis Barroso
ir Europos Parlamento pirmininko pavaduotoja Rodi Kratsa-Tsagaropoulou.
Konferenciją ves už jūrų reikalus ir žuvininkystę
atsakingas Komisijos narys Joe Borgas ir Italijos infrastruktūros ir
transporto ministras Altero Matteoli. Europos Komisijai taip pat atstovaus
už įmones ir pramonę atsakingas Komisijos pirmininko pavaduotojas
Günteris Verheugenas ir už transportą atsakingas Komisijos
pirmininko pavaduotojas Antonio Tajani. Į konferencijos dalyvius kreipsis
ir Italijos užsienio reikalų ministras Franco Frattini. Įvairiose
diskusijose bus vertinami integruotosios jūrų politikos
laimėjimai nuo jos įgyvendinimo pradžios ir svarstomi tolesni
veiksmai.
Integruotosios jūrų politikos pasiūlymą Europos Komisija
pateikė 2007 m. spalio mėn., o valstybių ir
vyriausybių vadovai jį patvirtino 2007 m. gruodžio mėn.
Nuo tada padaryta akivaizdi pažanga kuriant darnią sąveikos
skatinimo ir skirtingų politikos sričių, kurios susijusios su
jūra, galimų neatitikimų sprendimo sistemą. Laikydamasi
2007 m. spalio mėn. paskelbto veiksmų plano, Komisija jau
pateikė nemažai pasiūlymų, pavyzdžiui, skatinti
jūrų mokslinius tyrimus ir vystyti ES uostus, remti jūrų
erdvės planavimą ir jūrų transporto erdvės be
kliūčių kūrimą, taip pat skatinti jūros vėjo
energetiką. Kituose pasiūlymuose išdėstytos prisitaikymo
prie klimato kaitos, paramos jūroje ir jūrų transporto sektoriuje
dirbantiems žmonėms arba integruoto jūrų valdymo metodų
nustatymo strategijos. Žuvininkystės srityje Komisija
pasiūlė naujus teisės aktus, kuriais būtų kovojama su
neteisėta žvejyba ir gerinama kontrolė bei teisės aktų
vykdymas, ir pradėjo ES masto konsultacijas dėl bendrosios
žuvininkystės politikos esminės reformos.
Naudingos nuorodos
Jūros diena: 
http://ec.europa.eu/maritimeday
Kiti suinteresuotųjų šalių Romoje organizuojami
renginiai: 
http://ec.europa.eu/maritimeaffairs/maritimeday/side_events_en.html
Suinteresuotųjų šalių organizuojami renginiai
valstybėse narėse: 
http://ec.europa.eu/maritimeaffairs/maritimeday/events_in_member_states_en.html2008 m. gegužės mėn. Trišalė deklaracija:http://ec.europa.eu/maritimeaffairs/pdf/maritime_policy_action/20080520_original-signatures-declaratio_en.pdf
MEMO/09/240
