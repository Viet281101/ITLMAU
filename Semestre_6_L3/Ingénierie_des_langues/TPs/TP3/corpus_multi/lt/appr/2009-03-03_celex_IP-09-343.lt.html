IP/09/343
Briuselis, 2009 m. kovo 3 d.Komisijos teigimu, norint atgaivinti Europos
kaimo regionus, būtina geresnė sparčiojo interneto
prieigaKaip šiandien nurodė Komisija,
sparčiojo interneto prieiga 30 % jos neturinčių ES kaimo
gyventojų turėtų būti vienas iš prioritetų, kad
iki 2010 m. plačiajuostis ryšys taptų prieinamas visiems.
 Geresnis interneto ryšys yra svarbi spartaus ekonomikos
atsigavimo skatinimo priemonė. Komisija šiandien nurodė, kaip
įgyvendindama savo paramos programas ji plėtos interneto tinklus ir
gerins interneto paslaugas kaime, ir paragino ES valstybes nares sekti jos
pavyzdžiu. Gera interneto prieiga gali padėti sumažinti kaimo
ūkių ir bendrovių, visų pirma mažų ir
vidutinių įmonių (MVĮ), atskirtį ir padidinti jų
konkurencingumą, nes jos įgytų galimybę patekti į
tarptautines rinkas ir sparčiau bei efektyviau vykdyti savo veiklą.
Šiuo metu Europos Parlamentas ir Taryba svarsto Komisijos
pasiūlymą Europos ekonomikos atkūrimo plane numatyti dar
1 mlrd. EUR kuo geresnei sparčiojo interneto prieigai visuose
Europos regionuose užtikrinti.
„Daugelis mūsų galėtų pasakyti, kad dabar, XXI
amžiuje, be informacinių ir komunikacinių technologijų darbo
vietose, o galbūt ir namuose išsiversti tiesiog neįmanoma.
Kodėl kaimo gyventojai ir verslas turėtų taikstytis su ribota IKT
prieiga? – klausė už žemės ūkį ir kaimo
plėtrą atsakinga Europos Komisijos narė Mariann Fischer Boel.
– Jeigu iš tikrųjų siekiame, kad kaimas
klestėtų ir būtų gyvybingas, privalome padėti visiems
gyventojams kuo geriau pasinaudoti šiuolaikinių technologijų
teikiamomis galimybėmis.“ 
„Turime dėti visas pastangas, kad interneto technologijos
taptų prieinamos visiems Europos piliečiams. Interneto
technologijų indėlis – pusė viso produktyvumo prieaugio
Europos Sąjungoje, todėl ES valstybės narės turi
užtikrinti, kad jų kaimo vietovėse būtų pasinaudota
šiuo potencialu, ypač šiuo ekonominės krizės
laikotarpiu, – teigė už informacinę visuomenę ir
žiniasklaidą atsakinga Komisijos narė Viviane Reding. –
Plačiajuostis ryšys yra būtinas kaimo įmonėms,
labiausiai MVĮ, kurioms spartusis internetas – tai sąsaja su
visa ekonomika.  Raginu Tarybą padėti mums užtikrinti, kad
šios įmonės nebūtų paliktos likimo valiai, ir
aiškiai paremti pastangas užtikrinti, kad plačiajuostis
ryšys taptų prieinamas visiems europiečiams.“
Sparčiuoju internetu gali naudotis vidutiniškai 93 %
europiečių, tačiau kaime – tik 70 %, o kai kuriose
šalyse (tokiose kaip Graikija, Lenkija, Slovakija, Bulgarija ir Rumunija)
spartusis plačiajuostis internetas prieinamas tik 50 % ar mažiau
kaimo gyventojų. 
Šiandien priimtame komunikate Komisija aiškiai nurodo, kokią
naudą kaimo verslo įmonėms ir gyventojams, įskaitant
ūkius ir maisto gamintojus, gali suteikti geresnė prieiga prie
šiuolaikinių informacinių ir komunikacinių
technologijų, tokių kaip internetas. 
Pavyzdžiui, Švedijoje interneto prieigą turi 80 %
ūkių, o trečdalis ūkininkų internetu naudojasi kasdien
(be to, trečdalis jų internetu teikia ES paramos paraiškas).
Tačiau kituose regionuose, pavyzdžiui, Italijos Toskanos regione, ir
Vengrijoje internetu naudojasi tik ketvirtadalis ūkininkų, todėl
jiems sunkiau planuoti gamybą, parduoti savo gaminius ir gauti informacijos
apie kainas tarptautinėse rinkose, sužinoti oro prognozę ar
sudaryti bendradarbiavimo susitarimus su kitais rinkos dalyviais. Tai pasakytina
ne tik apie ūkininkus –  visoje Europoje tik 22,5 % kaimo
gyventojų, palyginti su 32,9 % miestiečių, naudojasi
e. vyriausybės paslaugomis, tokiomis kaip mokesčių
deklaravimas.
Todėl Komisija ragina valstybes nares ir regionus, įskaitant vietos
valdžią, apsvarstyti galimybę taip pritaikyti savo kaimo
plėtros programas, kad informacinėms ir komunikacinėms
technologijoms ir interneto ryšiui būtų skirtas reikiamas
dėmesys, visų pirma atliekant 2010 m. numatytą kaimo
plėtros planų laikotarpio vidurio peržiūrą.
Pagrindiniai faktai
ES nevienodo plačiajuosčio interneto diegimo miestuose ir kaimuose
problema sprendžiama įgyvendinant kaimo plėtros politiką,
kuri yra bendrosios žemės ūkio politikos dalis. Valstybės
narės ir regionai ES lėšas gali skirti naujosiomis
technologijomis grindžiamam ūkių modernizavimui, mokymams,
aplinkos apsaugai, naujo verslo kūrimui ir bazinėms paslaugoms
kaime.
Be to, pagal 2007–2013 m. ES sanglaudos politiką apie
15 mlrd. EUR skiriama informacinių ir komunikacinių
technologijų prioritetams, pavyzdžiui, e. viešosioms
paslaugoms ir interneto infrastruktūrai. Dalis šių
lėšų bus skirta kaimui.
2009 m. sausio
28 d. Komisija, atsižvelgdama į 2008 m.
gruodžio mėn. Europos Vadovų Tarybos išvadas,
pasiūlė papildomai Europos ekonomikos atkūrimo plane numatyti
1 mlrd. EUR investicijoms į plačiajuostį
ryšį, kad spartusis plačiajuostis internetas taptų
prieinamas visiems europiečiams (MEMO/09/35).
Siekdama pratęsti šiandien priimto Komunikato dėl geresnės
šiuolaikinių informacinių ir komunikacinių technologijų
prieigos kaime temų aptarimą, 2009 m. balandžio
2–3 d. Komisija Turine (Italija) rengia ES konferenciją
plačiajuosčio ryšio klausimais. Komisijos, nacionalinių
bei regioninių valdžios institucijų ir kitų
suinteresuotųjų šalių atstovai šiame renginyje aptars
didesnes ES investicijas į plačiajuostį ryšį pagal ES
ekonomikos atkūrimo planą ir politiką, kuri padės
užtikrinti, kad plačiajuostis ryšys kaime taptų prieinamas
visiems.
Komunikatas dėl geresnės šiuolaikinių IKT prieigos kaime
pateiktas 
http://ec.europa.eu/agriculture/rurdev/employment/ict/index_en.htm
MEMO/09/92
Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[  ]
Note: No data for rural areas in Malta and Cyprus
Source: Rural development statistical report 2008, European
Commission
