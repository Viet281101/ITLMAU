IP/09/1366  Briuselis, 2009 m. rugsėjo 28 d. ES sveikos mitybos kampanija „Sveikuolių trijulė“ – nauja iniciatyva skatinti vaikus sveikai gyventi ir maitintis  Šiandien už žemės ūkį ir kaimo plėtrą atsakinga Komisijos narė Marianna Fischer Boel Europos moksleiviams pristatė naują sveikos mitybos kampaniją.  Septyniose Europos šalyse bus vykdomos trys reklaminės akcijos „Numalšink alkį, troškulį ir tingulį“ – jų metu vaikai galės dalyvauti mokomojoje veikloje ir žaidimuose.  Be to, Europos Komisija sukūrė interaktyviąją svetainę, organizuoja konkursus ir kitus renginius, kurių pagrindinis tikslas vienas – pagerinti vaikų mitybos įpročius.  Įgyvendinti šį tikslą padės Belgijos teniso čempionė Justine Henin ir aštuonmetis Gineso rekordininkas Rosolino Cannio. „Apsidairius aplinkui ir pamačius, kiek yra antsvorio turinčių vaikų, tampa akivaizdu, kad veiksmų turime imtis jau dabar, – sakė už žemės ūkį ir kaimo plėtrą atsakinga Komisijos narė Marianna Fischer Boel. – Skatinimo vartoti vaisius mokyklose ir pieno tiekimo mokykloms programos yra du pirmieji žingsniai reikalinga kryptimi, o sveikos mitybos kampanija norime pačiose mokyklose įtikinti mokinius, kad „būti geros formos šaunu.“  Už sveikatą atsakinga Europos Komisijos narė Androulla Vassiliou pritarė: „Sveikos mitybos kampanija prisidedama prie mūsų pastangų įveikti vaikų nutukimo problemą Europoje, dedamų įgyvendinant ES mitybos, fizinės veiklos ir sveikatos strategiją.  Labai svarbu, kad visų sričių ES politika būtų visiems piliečiams siekiama sudaryti ir palaikyti sveikesnę aplinką.“ Pagrindiniai faktai  Iš ES žemės ūkio biudžeto finansuojama sveikos mitybos kampanija bus vykdoma kartu su ES mokyklų aprūpinimo vaisiais programa ir ES pieno tiekimo mokykloms programa – svarbiomis darnesnės ir sveikesnės vaikų mitybos įpročių iniciatyvomis.   Sveikos mitybos kampanijos šūkis  „Numalšink alkį, troškulį ir tingulį“ įgyvendinamas tiesiog mokyklose.  Aštuonias savaites reklaminės akcijos organizatoriai keliaus po Belgiją, šiaurės Prancūziją, Jungtinę Karalystę, Airiją, Estiją, Lietuvą ir Lenkiją.  Jie kasdien aplankys po dvi mokyklas.  Iš viso reklaminėje akcijoje dalyvaus 18 000 vaikų iš 180 mokyklų.  Šia akcija bus siekiama įtikinti  tinkamai maitintis, nes būti geros formos – šaunu .  Reklaminės akcijos metu 8 savaites ES Sveikuolių trijulės svetainėje vyks interaktyvi lobių paieška. 8–15 m. moksleiviai iš visos Europos Sąjungos galės laimėti pramogų ir sporto prizus.  Naujausios „Eurobarometro“ apklausos duomenimis, trys ketvirčiai apklausos dalyvių visiškai sutinka su tuo, jog dabar yra daugiau antsvorį turinčių vaikų nei prieš penkerius metus, todėl spaudos atstovai gali būti tikri, kad ši tema yra svarbi ir verta nušviesti. Iš tikrųjų Europos Sąjungoje yra apie 22 mln. antsvorį turinčių vaikų, iš jų 5 mln. – nutukę. Daugiau informacijos rasite  Sveikuolių trijulės kampanija:    http   ://   ec   .   europa   .   eu   /   agriculture   /   tasty   -   bunch   /   Atnaujinama informacija spaudai skelbiama    http://ec.europa.eu/agriculture/tasty-bunch/press-corner/index_en.htm    Vaisių vartojimo skatinimo mokyklose programa    http://ec.europa.eu/agriculture/markets/fruitveg/sfs/index_en.htm     Europos pieno tiekimo mokykloms programa     http://ec.europa.eu/agriculture/markets/milk/schoolmilk/index_en.htm    ES visuomenės sveikatos portalas „Mityba“:    http://ec.europa.eu/health-eu/my_lifestyle/nutrition/index_en.htm    ES jaunimo sveikatos iniciatyva:    MEMO/09     /421    ir   http://health.europa.eu/youth
