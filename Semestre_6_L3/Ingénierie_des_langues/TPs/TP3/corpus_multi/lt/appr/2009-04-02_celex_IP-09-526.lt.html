IP/09/526
Briuselis, 2009 m. balandžio 2 d.Vadovaudamosi pagrindinėmis ES
taisyklėmis pirmosios Europos oro susisiekimo bendrovės jau
pradėjo teikti judriojo ryšio paslaugas orlaiviuoseVis
daugiau Europos oro keleivių keliaudami lėktuvais gali naudotis
mobiliaisiais telefonais – siųsti teksto žinutes, naršyti
internete ar net skambinti. Komisijai nustačius bendras
saugaus mobiliųjų telefonų naudojimo orlaiviuose taisykles ir
supaprastinus leidimo teikti šią tarpvalstybinę paslaugą
procedūrą, po metų saugiam naudojimuisi mobiliaisiais telefonais
skrendant Europos oro erdvėje užtikrinti skirta įranga yra
sumontuota dvidešimt septyniuose Europos orlaiviuose. Iki 2009 m.
pabaigos šis skaičius turėtų padidėti dvigubai.„Galimybė naudotis mobiliuoju telefonu orlaivyje ypač
svarbi keliaujantiems verslininkams ir jauniesiems oro keleiviams. Be to,
Europos bendrovėms tai patrauklus verslo modelis.  Dėl šių
priežasčių prieš metus Komisija nustatė bendras
pagrindines taisykles, siekdama užtikrinti, kad bendrovės
galėtų teikti šią paslaugą Europos oro erdvėje
saugiai ir paprastai, t. y. kad nereikėtų taikyti dvidešimt
septynių skirtingų nacionalinių leidimo suteikimo
procedūrų, – sakė už telekomunikacijas atsakinga
Komisijos narė Viviane Reding. –  Džiaugiuosi, kad pirmosios
Europos oro susisiekimo bendrovės jau pradėjo teikti judriojo
ryšio paslaugas orlaiviuose. Kad judriojo ryšio paslaugų
orlaiviuose plėtra ir toliau būtų sklandi, reikėtų
užtikrinti, kad  tokiomis paslaugomis pageidaujantys naudotis asmenys
netrukdytų kitiems keleiviams, pavyzdžiui, orlaiviuose kaip ir
traukiniuose galėtų būti įrengtos „ramybės“
vietos.  Be to, ryšio operatoriai turėtų pasirūpinti, kad
kainos liktų prieinamos. Tokiu atveju judriojo ryšio paslaugas
orlaiviuose teikiančios Europos bendrovės įgytų
pranašumą konkurencingoje pasaulio oro kelionių
rinkoje.“
Siekdama suderinti judriojo ryšio paslaugų teikimo visos Europos
Sąjungos orlaiviuose sąlygas, 2008 m. balandžio mėn.
Komisija nustatė taisykles (IP/08/537).
Po metų šios taisyklės suteikė galimybę dviem judriojo
ryšio paslaugų orlaiviuose teikėjams OnAir (Ženeva) ir AeroMobile (Londonas) pradėti
verslą Europoje. Šie paslaugų teikėjai bendrauja su oro
susisiekimo bendrovėmis, kurios yra suinteresuotos savo keleiviams teikti
judriojo ryšio paslaugas skrydžio metu. 
Šiuo metu minėtas paslaugas savo orlaiviuose diegia trys Europos
oro susisiekimo bendrovės – Ryanair (Airija), TAP
(Portugalija) ir bmi (Jungtinė Karalystė). Dvidešimt septyniuose
orlaiviuose šioms paslaugoms teikti reikalinga įranga jau sumontuota,
o iki 2009 m. pabaigos tokią įrangą turinčių
orlaivių skaičius turėtų padidėti dvigubai.  Taigi, kol
kitos oro bendrovės atlieka techninius bandymus, jau padaryta daug
žadanti pažanga.  
Kol kas oro susisiekimo bendrovės, siekdamos kuo labiau
išpopuliarinti naująją paslaugą, derina sąlygas,
kuriomis keleiviai galės naudotis savo mobiliaisiais telefonais
orlaiviuose, ir analizuoja paslaugos populiarumą tuose orlaiviuose,
kuriuose jau sumontuota reikiama įranga. Remiantis dabar turima
informacija, mažiausia paslaugos kaina yra apie 1,60 EUR/min už
balso skambutį ir apie 0,43 EUR už teksto žinutę
– kaina priklauso nuo antžeminio judriojo ryšio operatoriaus,
kurio paslaugomis naudojasi keleivis. 
2008 m. Komisija, siekdama užtikrinti, kad judriuoju ryšiu
orlaiviuose visoje ES teritorijoje būtų naudojamasi saugiai, ir
sudaryti sąlygas bendrovėms teikti šias paslaugas
tarptautinių skrydžių metu, ėmėsi reguliavimo
veiksmų.  Ji turėjo imtis trijų veiksmų:užtikrinti, kad orlaivyje naudojant įrangą (įskaitant
keleivių telefonus) nebūtų trikdomas orlaivio įrangos ir
sistemų veikimas; 
užtikrinti, kad judriojo ryšio įranga nesijungtų prie
antžeminių judriojo ryšio tinklų, o jungtųsi tik su
orlaivyje veikiančia bazine stotimi, kuri per palydovą prijungta prie
antžeminės ryšio įrangos; 
nustatyti bendras taisykles ir standartus, kad orlaiviuose įrengtos
bazinės stotys galėtų veikti lėktuvui skrendant per
skirtingas ES valstybes nares. Pavyzdys kitiems
žemynams
Europos koncepciją perėmė kiti regionai. Kelios ne Europos oro
susisiekimo bendrovės (įskaitant Qantas, Emirates, Malaysian
Airlines, Royal Jordanian, Wataniya, Virgin Australia) bando šią
paslaugą arba jau ją teikia – paslaugai teikti būtina
įranga sumontuota jau maždaug keturiasdešimtyje orlaivių.
Kitos oro susisiekimo bendrovės jau pranešė turinčios
tokių pat ketinimų. GSM standartui paplitus visame pasaulyje
(šiuo metu juo naudojasi beveik 3 mlrd. žmonių) toks verslo
modelis tampa patrauklus, nes keleiviai gali naudotis savo įprastais
mobiliaisiais telefonais.
Pagrindiniai faktai
Orlaiviuose teikiamos judriojo ryšio paslaugos yra Europos masto
ryšio paslaugos. 2008 m. balandžio mėn. Komisija
priėmė dvi priemones (IP/08/537):Sprendimą, kuriame pateikiami suderinti orlaivių
įrangos, skirtos skrydžio metu naudotis mobiliojo ryšio
telefonais visoje ES, techniniai parametrai. Šie parametrai padeda
užtikrinti, kad įranga nekeltų trikdžių, ir
leidžia Europos aviacijos saugos agentūrai (EASA) sertifikuoti įvairių
tipų lėktuvuose naudojamos įrangos tinkamumą
skrydžiams. Sprendimas yra teisiškai privalomas ir juo
užtikrinama, kad visuose orlaiviuose būtų naudojama tokios
pačios rūšies įranga. 
Rekomendaciją dėl suderinto leidimų išdavimo
principo, kuriuo skatinama abipusiškai pripažinti valstybių
narių išduotus leidimus.Orlaivyje naudojamas
tarptinklinis ryšys (judriojo ryšio skambučiai ir teksto
žinutės orlaivyje) laikomas tarptautiniu tarptinkliniu ryšiu,
analogišku antžeminėms paslaugoms. Iš pirmųjų
pavyzdžių matyti, kad tarifai yra gerokai mažesni nei fiksuotojo
telefono ryšio paslaugų, kurios anksčiau skrydžio metu buvo
teikiamos per palydovą, kainos. Orlaiviuose teikiamos judriojo ryšio
paslaugos nepriklauso Komisijos kompetencijai reguliuoti balso ir duomenų
perdavimo tarptinkliniu ryšiu tarifus, nes besiformuojančioje rinkoje
tokios paslaugos laikomos naujoviškomis, todėl jų tarifus nustato
paslaugos teikėjas. Tačiau Komisija atidžiai stebi vartotojų
kainas ir jų skaidrumą. 
http://ec.europa.eu/information_society/policy/ecomm/radio_spectrum/topics/ecs/mca/index_en.htm
MEMO/08/220
http://www.onair.aero/
http://www.aeromobile.net/
