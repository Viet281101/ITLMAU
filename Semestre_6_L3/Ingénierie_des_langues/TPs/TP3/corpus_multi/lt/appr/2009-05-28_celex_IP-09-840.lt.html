IP/09/ 840   Briuselis, 2009 m . gegužės , 28 d.  Europoje sukurtos laidos ir filmai užima tris ketvirčius žiūrimiausio laiko  Europos televizijos žiūrovai ir toliau mieliau renkasi europinius filmus ir laidas.  Šiandien paskelbto Europos Komisijos užsakyto nepriklausomo tyrimo duomenimis, tris ketvirčius žiūrimiausio Europos televizijos kanalų laiko žiūrovai skiria europiniams kūriniams. Tai, kad europinius kūrinius siūloma žiūrėti naujomis formomis, pvz., naudojantis užsakomosios televizijos paslaugomis, yra teigiamas reiškinys, tačiau reikia labai atidžiai stebėti, kad nebūtų pažeidžiamos naujosios Europos garso ir vaizdo sektoriaus taisyklės. Minėtos taisyklės, skirtos europinių kūrinių transliacijai užtikrinti, 2007 metais buvo papildytos specialiomis naujosioms audiovizualinėms paslaugoms skirtomis nuostatomis, kurias visos valstybės narės privalo pradėti taikyti iki 2009 m. gruodžio mėnesio (   IP/08/2032   ).  „Džiaugiuosi, kad televizijos žiūrovai renkasi europinius kūrinius. Tai rodo, kad pasitelkiant Europos Sąjungos audiovizualinę politiką skatinama Europos įvairovė didžiosios dalies europiečių yra vertinama , – tvirtina Europos Komisijos pirmininko pavaduotojas Jacques’as Barrot, šiuo metu taip pat einantis už informacinę visuomenę ir žiniasklaidą atsakingo Komisijos nario pareigas. – Vis dėlto esu įsitikinęs, kad mūsų kūrinių transliavimo mastą įmanoma dar padidinti. Siekdami visoje Europoje skatinti vietos bei europinio turinio kūrinius ir taip sukurti geresnes sąlygas kultūrinei įvairovei ir nepriklausomų kūrėjų kūrybai, turėtume pasinaudoti būtent užsakomųjų programų teikiamu potencialu.“  Šiandien skelbiamame tyrime pirmą kartą nurodomas europinėms programoms žiūrėti televizijos žiūrovų skiriamas laikas. Atliekant ankstesnius tyrimus tebūdavo nustatoma tų laidų užimama dalis programų tinklelyje. Šio tyrimo duomenimis, nepriklausomų Europos kūrėjų laidos ir filmai labai populiarūs. 2007 metais europinės laidos ir filmai buvo žiūrimi 74 % viso žiūrimo laiko, o nuo 18 iki 23 valandos – net 75,5 % laiko, 33,4% laiko europiečiai žiūrėjo nepriklausomų Europos kūrėjų laidas.  Beveik visų televizijos kanalų teikiamų užsakomųjų televizijos programų paslaugų turinys europinis: daugiau kaip 90 % apklaustų televizijos kanalų nurodė, kad daugiau kaip 75 % jų katalogų, pagal kuriuos užsakomos programos, turinio sudaro europiniai kūriniai. Tačiau nepriklausomi užsakomųjų programų paslaugų teikėjai europinius kūrinius populiarina daug menkiau: 25 % jų tvirtina savo kataloguose europiniams kūriniams skirią mažiau nei 25 % laiko. Todėl svarbu prižiūrėti užsakomųjų programų pasiūlos raidą Europos Sąjungoje, kad būtų skatinama siūlomos produkcijos kultūrinė įvairovė.  Europos Komisijos užsakyto tyrimo, atliekamo remiantis visos Europos televizijos kanalų ir susijusių paslaugų tipiniais pavyzdžiais, tikslas buvo išanalizuoti, kaip televizijos kanalai populiarina europinius kūrinius ir kaip tai darys 30 šalių užsakomųjų programų paslaugų teikėjai, kaip numatyta Europos garso ir vaizdo sektoriaus taisyklėse (   MEMO/08/803   ). Tyrime siūloma metodų, kaip nustatyti, kiek europinio turinio programų siūloma teikiant užsakomųjų programų paslaugas ir kiek į jas investuojama. Valstybės narės ir užsakomųjų programų paslaugas teikiantys subjektai skatinami nustatyti gaires, pagal kurias būtų nustatoma europinio turinio programų dalis užsakomosiose programose. Aplinkybės  Pagal 1989 m. direktyvą „Televizija be sienų“ Europos televizijos transliuotojai didžiąją transliavimo laiko dalį privalo skirti europiniams kūriniams ir ne mažiau nei 10 % to laiko ar biudžeto – nepriklausomų Europos kūrėjų laidoms. 2007 metais į šios direktyvos taikymo sritį Audiovizualinės žiniasklaidos paslaugų direktyva įtrauktos užsakomosios paslaugos. Pagal naująją direktyvą valstybės narės prižiūri, kad užsakomųjų garso ir vaizdo paslaugų teikėjai, kai tai įmanoma, taikydami tinkamas priemones, skatintų europinių kūrinių gamybą ir sklaidą. Prie to įmanoma prisidėti įvairiomis priemonėmis – investuojant į europinių kūrinių kūrimą ir įsigyjant jų autorines teises arba nustatant adekvačią arba didžiausią europinių kūrinių dalį užsakomųjų programų kataloguose (   MEMO/08/803   ).  Šiandien skelbiamame nepriklausomame tyrime pateikiami remiantis valstybių narių pateikta informacija parengti duomenys apie tai, kaip valstybės narės laikosi minėtų reikalavimų – taip papildoma dvimetė Komisijos parengta ataskaita. Tyrimą Komisijos užsakymu atliko Attentional Limited, Oliver &amp; Ohlbaum Associés , Ramboll Management ir Headway International. Komisija naujausią 2005–2006 m. laikotarpio ataskaitą paskelbė 2008 m. liepą (   IP/08/1207   ). 2007–2008 m. laikotarpio ataskaita bus paskelbta 2010 m. Su tyrimo duomenimis galima susipažinti:    http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1     full text:  http://ec.europa.eu/avpolicy/info_centre/library/studies/index_en.htm#eurworks  Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
