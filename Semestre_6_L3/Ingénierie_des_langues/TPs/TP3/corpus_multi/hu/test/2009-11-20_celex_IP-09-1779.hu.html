IP/09/ 1779  Brüsszel, 2009. november 20 A Bizottság elfogadta a legrászorultabbak megsegítését célzó, 2010. évi élelmiszer-elosztási tervet  A Bizottság a mai napon közzétette a 2010. évre vonatkozó, a leginkább rászoruló személyek megsegítését célzó élelmiszer-elosztási tervet.  A program eredetileg azzal a céllal jött létre, hogy a mezőgazdasági termelőknél felhalmozódott élelmiszer-felesleget („intervenciós készletek”) elossza a rászorulók között. A 90-es évek derekán a programot úgy módosították, hogy bizonyos feltételek mellett az intervenciós készletek piaci beszerzéssel is bővíthetőek legyenek. Ebben az évben mindazonáltal a rendelkezésre álló intervenciós készletek (gabonafélék, cukor, tejpor és vaj) javarészt fedezték a 2010. évi tervben megállapított igényeket, így csak igen kismértékű piaci beszerzésre volt szükség. A program keretében – a 2009. évhez hasonlóan – 500 millió euró költségvetés áll rendelkezésre. Idén 19 tagállam döntött úgy, hogy részt vesz a programban..  „Ez a program lehetővé teszi, hogy az Európai Unió a társadalom legelesettebb tagjainak konkrét segítséget nyújtson – jelentette ki Mariann Fischer Boel mezőgazdasági és vidékfejlesztési biztos. – Csak megfelelő végrehajtással érhető el, hogy a termékek valóban eljussanak a rászorulókhoz.” Háttér  A Közösség legrászorultabb polgárainak először 1986–1987 rendkívül hideg telén osztottak ingyenesen élelmiszert. A kialakult szükséghelyzetben a mezőgazdasági termékek felesleges készletei a tagállamok jótékonysági szervezeteinek közreműködésével jutottak el a rászorulókhoz.  Később az intézkedés állandósult, alapját immár az intervenciós készletek képezték. A program keretében ugyanis a tagállamok élelmiszersegélyként hasznosíthatták az állami készletekben felhalmozott élelmiszer-felesleget. Az 1990-es évek elején megkezdődött a közös agárpolitika (KAP) reformja, amely célul tűzte ki a közösségi intervenciós készletek drasztikus csökkentését. Mindez hozzájárult ahhoz, hogy bizonyos feltételek mellett engedélyezték a készletek piaci beszerzését. Ebben az évben a rendelkezésre álló intervenciós készletek mindazonáltal lefedték szinte a terv szerinti teljes mennyiséget, így az ellátás biztosítása csak igen csekély mértékű piaci beszerzést igényelt. Az intervenciós készletek tartós csökkenése előidézte ugyanakkor a program reformjára vonatkozó tervezet kidolgozását, amelynek célkitűzése, hogy a program igazodjon a KAP-ban bekövetkező változásokhoz, valamint hatékonyabban segítse a legrászorultabbakat. A reformjavaslatot a Tanács még nem hagyta jóvá.  A tagállamok saját belátásuk szerint dönthetnek a programban való részvételről. A Bizottság minden évben új tervet hagy jóvá. A segélyt általában a nélkülözők különböző csoportjaihoz juttatják el, így például a hátrányos helyzetű családok, a kisnyugdíjasok, a hajléktalanok, a fogyatékkal élők, a veszélyeztetett gyermekek, a létminimum alatt élő és migráns munkavállalók, valamint a menedékkérők részére.  Minden év elején az érintett tagállamok értesítik a Bizottságot részvételi szándékukról, majd a későbbiekben bejelentik az egyes termékek iránti igényüket. A program megvalósításáról utólag jelentést kell készíteniük.  Jóllehet az Európai Unió világviszonylatban és átlagosan a legmagasabb életszínvonalat biztosító társadalmak egyikének számít, sok polgárának még sincs lehetősége megfelelően táplálkozni. A legfrissebb becslések szerint átlagosan az Európai Unió népességének 17%-a él a szegénységi küszöb alatt vagy ahhoz közeli szinten: hiányos táplálkozásra kényszerülnek és például minden másnap sincs lehetőségük a kiegyensúlyozott táplálkozásra. Ennek és az ehhez hasonló programoknak köszönhetően a KAP – az egyik legrégebbi európai közpolitika – a legszegényebb európai polgárok javát szolgálhatja.  A programmal kapcsolatos további információ és dokumentum az alábbi címen található:    http://ec.europa.eu/agriculture/markets/freefood/index_en.htm    1. melléklet: A 2010. évi terv keretében a közösségi intervenciós készletekből elosztás céljából a tagállamok rendelkezésre bocsátandó termékek mennyisége terméktípusonként  2. melléklet: A 2010. évi terv keretében rendelkezésére álló források eloszlása a tagállamok között. 1. melléklet A 2010. évi terv keretében a közösségi intervenciós készletekből elosztás céljából a tagállamok rendelkezésre bocsátandó termékek mennyisége terméktípusonként  (tonnában)             Tagállam    Gabona -félék    Vaj   Tejpor   Cukor     Belgique/België   29 067   1 285   -   1 507      България   54 104   -   -   1 724     Česká republika   302   20   22   9     Eesti   5 147   -   1   -     Eire / Ireland   -   350   -   -     Elláda   64 397   -   5 889   -     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006     Latvija   22 951   -   969   -     Lietuva   40 317   145   1 212   1 182     Magyarország   95 687   -   -   1 938     Malta   4 740   -   -   -     Polska   387 305   1 901   17 952   10 823     Portugal   47 522   5 079   1 826   1 045     România   135 555   -   4 500   5 577     Slovenija   9 810   -   600   289     Suomi / Finland   25 371   -   500   -     Összesen   1 555 726   51 148   65 290   34 832     2. melléklet A 2010. évi terv keretében rendelkezésére álló források eloszlása a tagállamok között          (EUR)     Tagállam   Forrás     Belgique/België   7 806 433      България   8 565 832     Česká republika    133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115      Luxemb ourg    107 483     Magyarország   14 770 126     Malta   698 841     Polska   97 405 034     Portugal   22 516 761      Rom ânia    29 951 704     Slovenija   2 619 927     Suomi/Finland   4 636 567     Összesen   478 000 000
