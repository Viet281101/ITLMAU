IP/09/362
Brüsszel, 2009. március 6Az európai unió
többnyelvűségről szóló együttes nyilatkozatot
ír alá a hozzá hasonlóan 23 hivatalos nyelvvel
rendelkező IndiávalA mai napon Leonard Orban együttes
nyilatkozatot ír alá az indiai kormánnyal, amelyet Daggubati
Purandeshwari miniszter asszony képviselt. A nyilatkozattal az Európai
Bizottság és az indiai kormány olyan kulcsfontosságú
kérdésekben kívánják
megerősíteni az együttműködést és
párbeszédet, mint például a nyelvi sokféleség
és a kultúrák közötti párbeszéd; a nyelvek
hatása a foglalkoztathatóságra, az üzleti
versenyképességre és a társadalmi kohézióra; az
egész életen át tartó nyelvtanulás; a
nyelvtanulást szolgáló új technológiák és a
terminológia.
„India egyedülálló tapasztalattal rendelkezik a nyelvi
sokféleség kezelése területén, és úgy
vélem, az EU és India sokat tanulhat egymástól e
téren” – nyilatkozta Leonard Orban
többnyelvűségért felelős biztos.
Az együttes nyilatkozat a 2008. szeptember 29-én Marseille-ben
rendezett EU–India csúcstalálkozó nyomán jött
létre, ahol az uniós és indiai vezetők
elkötelezték magukat a nyelvek
népszerűsítésére, a kultúrák
közötti párbeszédre és a többnyelvűségre
irányuló párbeszéd kialakítása mellett. 
A párbeszéd
kialakítását célzó első lépésre 2008
decemberében került sor a „Többnyelvűség és
kulturális párbeszéd a globalizációban”
című, Újdelhiben (India), a kultúrák közötti
párbeszéd európai éve (2008) keretében megrendezett
konferenciával. A konferenciát az Európai Bizottság,
Franciaország európai uniós elnökségének
keretében a francia nagykövetség, az „Indian Knowledge
Commission” (Indiai Nemzeti Tudományos Bizottság), valamint az
európai kulturális intézetek hálózata
(EUNIC–India klaszter) közösen szervezték. A konferencia
helyszínéül a Delhi Egyetem szolgált. A konferenciával
kapcsolatos részletes információkért keresse fel el az
alábbi weboldalt: 
http://ec.europa.eu/education/languages/news/news3134_en.htm.Csaknem 1,1 milliárd fős népességével India
egyedülálló ötvözete az etnikai, szociokulturális
és vallási sokféleségnek, amelyhez rendkívül
gazdag nyelvi sokféleség társul. A 2001. évi
népszámlálási adatok alapján 29 nyelvet beszélnek
egymilliónál is többen anyanyelvükként, 122 nyelv
esetében az azt beszélők száma legalább tízezer
fő, és 234 másik olyan nyelv létezik, melyet ennél
kisebb számú beszélő használ. India alkotmánya
értelmében az ország hivatalos nyelve a hindi. Az angol nyelv
szintén használható hivatalos célokra, emellett pedig az
ország 22 hivatalos regionális nyelvvel rendelkezik. Ez a
páratlan nyelvi sokféleség India egész
történelmét jellemzi, és a helyiek számára
magától értetődőnek számít.
Mivel nyelvi szempontból India és az Európai Unió
helyzete hasonló, Európa számára India kiváló
tárgyalópartner a többnyelvűség
kérdésében. Ez az együttes nyilatkozat biztosítja a
rendszeres eszmecserét és a bevált gyakorlatok
cseréjét.
