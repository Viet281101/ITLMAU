IP/09/673
Brüsszel, 2009. április 29.Igazgatói fizetések &#8211; a
Bizottság további útmutatást határoz meg az
igazgatók bérének szerkezete és megállapítása
tekintetébenA
Bizottság ajánlást fogadott el a jegyzett társaságok
igazgatóinak javadalmazási rendszerére vonatkozóan, amely
ajánlás két korábbi ajánlást (2004/913/EK és
2005/162/EK) hivatott kiegészíteni. Megfelelő
javadalmazási politika alkalmazásával biztosítható,
hogy a vállalatok igazgatói a teljesítményüknek
megfelelő javadalmazásban részesüljenek, és
ösztönzést kapjanak a vállalat közép- és
hosszú távú fenntarthatóságának
szavatolására. Az igazgatói javadalmazásról
szóló meglévő ajánlás a
teljesítményalapú díjazás és a javadalmazási
politika közzétételének koncepcióján alapul. Az
új ajánlásban a Bizottsági további útmutatást
fogalmaz meg az említett célok elérésére:
megállapítja a megfelelő javadalmazási politika
kialakítására legjobban bevált gyakorlatokat. Ennek
érdekében az ajánlás kiemelten foglalkozik az igazgatói
bérek szerkezetének egyes vonatkozásaival és
megállapításuk folyamatával, ideértve a
részvényesi felügyelet szerepét is. A Bizottság
ezenkívül ajánlást fogadott el a pénzügyi
szolgáltató szektorban alkalmazandó javadalmazási
politikáról is (ld. IP/09/674).
A belső piacért és a szolgáltatásokért
felelős biztos, Charlie McCreevy a következőket nyilatkozta:
„A jegyzett társaságok ügyvezető igazgatóinak
esetében alkalmazott ösztönző rendszerek hatása sok
esetben az, hogy túl rövid távra hoznak intézkedéseket,
és az intézkedések sikertelensége esetén is jutalomban
részesülnek. A meglévő közösségi
szabályokat ki kell egészíteni olyan útmutatással,
amely segít eligazodni az igazgatói bérek szerkezetével
kapcsolatos egyes kulcsfontosságú kérdésekben.
Szigorításokat vezettünk be az igazgatói bérek
megállapításának folyamatára vonatkozóan is: ennek
egyik eleme a részvényesek felügyelete a folyamatban.
Üzenetünk egyértelmű: az igazgatói béreket
egyértelműen teljesítményhez kell kötni, és nem
szabad jutalmazni a sikertelenséget.”
Az igazgatói bérek szerkezetének tekintetében az
ajánlás a következőkre kéri fel a
tagállamokat:állapítsanak meg korlátot a végkielégítés
(„arany ejtőernyők”) mértékére (legfeljebb
két év, az éves bér nem változó
összetevője alapján), és sikertelenség esetén
tiltsák meg a végkielégítés fizetését,
határozzák meg a bér nem változó és
változó összetevője közötti egészséges
arányt, valamint az utóbbit előre meghatározott és
mérhető teljesítménykritériumoktól tegyék
függővé, így a teljesítménnyel
arányosabbá tehető a díjazás mértéke, 
az igazgatók díjazásához megszabott rövid és
hosszú távú teljesítménykritériumok
egyensúlyának megteremtésével, a változó
bérkomponens kifizetésének elhalasztásával, valamint a
részvények tekintetében minimális (legalább 3
éves) megszolgálási időszak előírásával
ösztönözzék a vállalatok hosszú távú
fenntarthatóságát, és kötelezzék az
igazgatókat arra, hogy megbízatásuk végéig
megtartsák részvényeik egy részét, 
tegyék lehetővé a vállalatok számára, hogy
visszaköveteljék az igazgatóktól változó
bérkomponensük azon részét, amelyeket utólag
nyilvánvalóan tévesnek bizonyult adatok alapján fizettek ki
nekik. Az igazgatói bérek megállapítása
folyamatának tekintetében az ajánlás a
következőkre kéri fel a tagállamokat:terjesszenek ki bizonyos, a jelenlegi ajánlásban szereplő
közzétételi előírásokat, és ezáltal
biztosítsanak nagyobb rálátást a részvényesek
számára a javadalmazási politikák
alakulására,
gondoskodjanak róla, hogy a részvényesek,
különösen az intézményi részvényesek adott
esetben vegyenek részt a közgyűléseken és szavazati
jogukat az igazgatók javadalmazása tekintetében megfontoltan
használják, 
az összeférhetetlenség elkerülésének
érdekében írják elő, hogy a nem vezetőségi
alkalmazottak bérének nem képezheti részét
részvényopció,
erősítsék meg a javadalmazási bizottság
szerepét és működését a következőkre
vonatkozó új elvek alapján: (i) a bizottság
összetétele, (ii) tagjainak részvételi
kötelezettsége a javadalmazási politikáról
szóló közgyűléseken a részvényeseknek
adandó tájékoztatás céljából, (iii) a
javadalmazási tanácsadók esetében az
összeférhetetlenség megelőzése. Az
ajánlásban a Bizottság kellően figyelembe veszi az egyes
tagállamokban a pénzügyi válsággal kapcsolatban eddig
tett erőfeszítéseket, és célja, hogy ezeket az
eredményeket a legjobban bevált gyakorlatok
rögzítésével szilárdítsa meg az unión
belüli nagyobb fokú konvergencia megvalósulása
érdekében. A Bizottság gondosan figyelemmel kíséri az
ajánlás végrehajtását, és az eredményeket
eredménytáblákon teszi közzé. 
Egy év elteltével a Bizottság az összegyűlt
tapasztalatok és a nyomon követés eredményei alapján
mindkét ajánlást felülvizsgálja, és
értékelő jelentésben számol be a két
ajánlás tagállamok általi
végrehajtásáról.
Az ajánlás teljes szövege az alábbi címen
érhető el:
http://ec.europa.eu/internal_market/company/directors-remun/index_en.htm
MEMO/09/213
