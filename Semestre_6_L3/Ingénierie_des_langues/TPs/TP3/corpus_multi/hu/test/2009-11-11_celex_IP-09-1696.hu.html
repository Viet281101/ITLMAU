IP/09 /1696  Brüsszel, 2009. november 11. Az Európai Bizottság nyilvános konzultációt indít az állampolgárok kezdeményezési jogáról  Az Európai Bizottság széleskörű társadalmi konzultációt indít a Lisszaboni Szerződés által bevezetendő polgári kezdeményezés g yakorlati részleteinek kidolgozása érdekében.  A polgári kezdeményezés értelmében, amennyiben egymillió állampolgár szükségesnek ítéli, felkérhetik a Bizottságot, hogy terjesszen elő egy adott szakpolitikai javaslatot.  „A polgárok részvétele a döntéshozatalban a demokrácia létfontosságú eszköze” – mondta Margot Wallström, az Európai Bizottság intézményi kapcsolatokért és kommunikációs stratégiáért felelős alelnöke.  „A Lisszaboni Szerződés az emberek számára olyan eszközt hoz létre, amely segítségével kifejezhetik akaratukat és közvetlenül befolyásolhatják az uniós politikaalkotást.” A Lisszaboni Szerződés által bevezetendő polgári kezdeményezés lehetővé teszi, hogy amennyiben több tagország állampolgárai közül egymillióan indokoltnak tartják, közvetlenül felkérhessék az Európai Bizottságot, hogy terjesszen elő valamilyen általuk fontosnak tartott jogszabályjavaslatot az Unió hatáskörébe tartozó területek egyikén.  A ma közzétett zöld könyv gyakorlati kérdéseket fogalmaz meg a kezdeményezés megvalósításával kapc solatban.  Ilyen kérdések például, hogy hány tagország polgárainak aláírása legyen szükséges, hogyan ellenőrizhető az aláírások valódisága, milyen legyen a petíció formája, határidők stb.  A Bizottság minden hozzászólást örömmel fogad, amelyeket a következő weboldalon 23 nyelven elérhető zöld könyv kérdéseire adott válasz útján lehet megtenni:     http://europa.eu/documentation/official-docs/green-papers/index_hu.htm     A válaszadás határideje 2010. január vége.  A határidőt követően az Európai Bizottság javaslatot fog benyújtani az Európai Parlamentnek és a Miniszterek Tanácsának egy rendelet elfogadására. További információ:   http://ec.europa.eu/dgs/secretariat_general/citizens_initiative/index_en.htm
