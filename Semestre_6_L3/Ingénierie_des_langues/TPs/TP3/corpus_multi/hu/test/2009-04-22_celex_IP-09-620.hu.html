IP/09/620
Strasbourg, 2009. április 22.Július 1-től csökkennek a
szöveges üzenetek, hívások és
adatszolgáltatások külföldi használatának
barangolási költségeiAz
Európai Unión belül a külföldről küldött
szöveges üzenetek ára július 1-től legfeljebb
0,11 euróba fog kerülni, a jelenlegi 0,28 euró
helyett. Elmúltak azok az idők, amikor az uniós
fogyasztóknak rettegniük kellett a telefonszámla
összegétől egy kép vagy film mobiltelefonos barangolás
közbeni letöltése után. Az Európai Parlament mai
strasbourgi plenáris ülésén nagy többséggel
megszavazta az Európai Bizottság által 2008 szeptemberében
előterjesztett, a szöveges üzenetküldés és a mobil
adatszolgáltatások külföldi használatáról
szóló új uniós szabályokat. (IP/08/1386).
A Parlament megszavazta továbbá a más EU-országokban
fogadott vagy kezdeményezett mobiltelefon-hívások
árának további csökkentését is. A
külföldről kezdeményezett mobiltelefonos hívások
jelenlegi felső díjhatára 2011 júliusáig
percenként 0,46 euróról fokozatosan 0,35 euróra, a
külföldön fogadott hívásokra vonatkozó
díjhatár pedig a mai 0,22 euróról 0,11 euróra
csökken. A mobilszolgáltatóknak továbbá
legkésőbb a beszélgetés 31. másodpercétől
kezdve másodperc alapon kell számlázniuk a barangolásos
hívásokat, amely véget vet a fogyasztókra akár 24%-os
többletköltséget terhelő jelenlegi gyakorlatnak. Mivel az EU
távközlési minisztereinek tanácsa már
beleegyezését fejezte ki az új barangolási szabályokra
vonatkozóan, a mai szavazás lehetővé tette, hogy az új
szabályok még az idei nyári szezon előtt hatályba
léphessenek. Az európai fogyasztók akár 60%-ot is
megtakaríthatnak az EU-n belüli telefonhasználatra vonatkozó
mobiltelefon-számlájukból. 
„&#220;dvözlöm azt az erőteljes támogatást,
amelyet az Európai Parlament a mai napon nyújtott a Bizottság
javaslatának, egységes távközlési piacot teremtve
minden európai polgár számára függetlenül
attól, hogy turistaként vagy üzleti ügyben lépik
át az országhatárokat, – nyilatkozta José Manuel
Barroso, az Európai Bizottság elnöke. A szavazás után
Európa már egyértelműen a világ legvonzóbb
földrésze a mobiltelefon-használók számára.
Várakozásaink szerint ez hamarosan a mobil
adatszolgáltatások további erőteljesebb
növekedését eredményezi az EU-n belül.” 
„A mai szavazás egyszer s mindenkorra véget a
külföldi mobilhasználat indokolatlanul magas díjainak,
– jelentette ki Viviane Reding, a hírközlésért
felelős biztos. Az Európai Parlament és a Tanács
határozott támogatásának köszönhetően a
külföldi mobilhasználatra vonatkozó szabályokról
rekordidő alatt, 7 hónapon belül született
megállapodás. Az európai polgárok számára a
nyári szabadságolási időszak során már a
telefonszámlán is láthatóvá válik a határok
nélküli közös piac.”
„Gazdasági visszaesés idején a fogyasztók
vásárlóerejének megerősítése a gyors
helyreállítás erőteljes eszköze, –
nyilatkozta Meglena Kuneva fogyasztóvédelmi biztos. A mai
szavazás ezért erősíti a fogyasztók jogait és
tovább ösztönzi a mobiltelefonos szolgáltatások
európai elterjedését.”
A Parlament által ma elfogadott új uniós barangolási
szabályok:0,11 eurós (HÉA nélkül számított)
felső határt szabnak a fogyasztók által
külföldről küldött szöveges
üzenetekre, a jelenlegi 0,28 euró átlagos díjjal szemben
(a külföldről küldött SMS díja Hollandiában
és Portugáliában meghaladja a 0,35 eurót). 
letöltött megabájtonként 1 euró viszonteladói
díjplafon bevezetésével lényegesen csökkentik a
külföldön igénybe vett adatszolgáltatások
díját (a külföldön igénybe vett mobiltelefonos
webböngészés vagy filmletöltés költségeit), a
jelenlegi megabájtonként 1,68 euró átlagárral, és
az Írországban (6,82 euró), Görögországban (5,30
euró) és Észtországban (5,10 euró) alkalmazott
legmagasabb árakkal szemben. A viszonteladói díjplafon 2010-re
0,80 euróra, míg 2011-re 0,50 euróra csökken.
megvédik a fogyasztókat az úgynevezett
„számlasokkal” szemben, mivel a fogyasztók olyan
biztonsági korlátot határozhatnak meg számlájukhoz,
amely alapesetben 50 eurós – tetszőlegesen növelhető
– számlaösszeg elérésekor korlátozza a
szolgáltatásokat. A mobilszolgáltatóknak 2010
márciusáig kell bevezetniük ezeket az
átláthatóságot javító intézkedéseket. A
közelmúltban 46 000 eurós számlával
szembesült az a német fogyasztó, aki franciaországi
barangolása közben egy TV-programot töltött le.
tovább csökkentik a külföldi barangolásos
mobilhívások díjplafonját. A
híváskezdeményezésre és a hívásfogadásra
jelenleg vonatkozó 0,46 eurós, illetve 0,22 eurós felső
határértékek 2009. július 1-től
külföldön történő
híváskezdeményezés esetén 0,43 euróra,
hívásfogadás esetén 0,19 euróra csökkennek, majd
2010. július 1-ig 0,39 euróra és 0,15 euróra,
végül 2011. július 1-ig pedig 0,35 euróra és 0,11
euróra (percenként, HÉA nélkül
számítva).
bevezetik a másodperc alapú számlázást a
külföldről kezdeményezett hívások 30.
másodpercétől és a külföldön fogadott
hívások első másodpercétől kezdve. Jelenleg a
fogyasztók híváskezdeményezés és -fogadás
során a hívások tényleges időtartamánál
hozzávetőlegesen 20%-kal többet fizetnek.A mai
parlamenti szavazást követően a barangolásról
szóló uniós rendelet 2009. július 1-től válik
közvetlenül alkalmazandó jogszabállyá az EU mind a 27
tagállamában. 
A 2007-ben elfogadott első mobiltelefonos barangolásról
szóló európai uniós rendeletet (IP/07/870)
kiegészítő új barangolási szabályok 2012
nyaráig lesznek hatályban. Az Európai Parlament felkérte a
Bizottságot, hogy 2010 nyaráig ismét készítsen
jelentést az új szabályok működéséről. A
Bizottság 2011. június végéig szükség szerint
új szabályokra tehet javaslatot. „Az EU szorosan figyelemmel
kíséri a barangolási szolgáltatások piacának
fejlődését az elkövetkező három év során
– mondta Reding asszony. Őszintén remélem, hogy a
mobilágazat megérti ezt az üzenetet. A labda most az ő
térfelükön van, így bebizonyíthatják, hogy a
barangolási szolgáltatások piacán helye van az
egészséges versenynek. Ennek legjobb bizonyítéka az lenne,
ha mihamarabb vonzó hang-és adatbarangolási
szolgáltatáscsomagok jelennének meg a piacon.”
Háttér: 
A jelenlegi Európai Bizottság hivatalba lépése óta a
mobiltelefonok használatának elterjedtsége az Európai
Unió lakosságára vetített 84,6%-ról 119%-ra nőtt
(IP/09/473).
Az
EU távközlési piacának 500 millió potenciális
felhasználója lehet, akik a vezetékes- és mobiltelefon,
szélessávú internet- és mobil adatszolgáltatásokat
vehetnek igénybe. A piac következetes szabályozásával
és a versenyképességgel kapcsolatos szerkezeti
problémák megoldása és új beruházások
ösztönzése érdekében az Európai Parlament
májusi plenáris ülésén várhatóan megszavazza
az EU távközlési szabályainak a Bizottság által
2007 novemberében kezdeményezett mélyreható reformját
(IP/07/1677,
MEMO/07/458,
IP/08/1661).
Az új szabályok magukban foglalják a „BEREC”
elnevezésű (Elektronikus Távközlési Európai
Testület) távközlési szabályozó szervezet 2010
januárjáig történő létrehozását.
A mobiltelefonos barangolással foglalkozó uniós
honlapon találhatók meg az EU egyes tagállamaiban jelenleg
érvényes barangolási díjak: 
http://ec.europa.eu/information_society/activities/roaming/index_en.htmAnnex:
The new EU Roaming Rules in detail
1) SMS roaming
a) The situation today
Retail average SMS prices
[  ]b) The new EU rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[  ]
Average off-net retail price per MB
[  ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[  ]
Average price roaming voice calls for calls received (April
– September 2007)
[  ]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[  ]
