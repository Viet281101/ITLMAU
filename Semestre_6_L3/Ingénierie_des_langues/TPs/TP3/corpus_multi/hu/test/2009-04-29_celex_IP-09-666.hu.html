IP/09/666
Brüsszel, 2009. április 29.Pénzügyi szolgáltatások:
A Bizottság jobb befektetővédelmi intézkedéseket
javasol a csomagolt lakossági befektetési termékekre
vonatkozóanAz Európai Bizottság elkötelezett a
lakossági befektetők által vásárolt főbb
befektetési termékekre vonatkozó befektetővédelmi
intézkedések jelentős javítása mellett. A
meglévő előírások következetlenségei
hátrányosak lehetnek a befektetők számára, és a
verseny torzulásához vezethetnek a lakossági befektetések
piacán. A Bizottságnak a csomagolt lakossági befektetési
termékekről szóló közleményben megfogalmazott
következtetései szerint javítani kell a
terméktájékoztatási előírásokat és a
termékek értékesítésével kapcsolatos
szabályokat, valamint azok következetességét. A
közlemény új, horizontális jogalkotási
megközelítésre tesz javaslatot a hatályban levő legjobb
előírások és azoknak a vonatkozó termékekre
történő alkalmazása alapján. A Bizottság megkezdi
az új megközelítés által igényelt részletes
jogalkotási javaslattal kapcsolatos munkát, és 2009
végéig tájékoztatást ad az
előrehaladásról.
A belső piacért és a szolgáltatásokért
felelős biztos, Charlie McCreevy a következőket nyilatkozta:
„A pénzügyi válság ismét
ráirányította a figyelmet annak fontosságára, hogy a
lakossági befektetők megalapozott befektetési
döntéseket tudjanak hozni. Alapvető fontosságú,
hogy a befektetők megbízható és érthető
tájékoztatást kapjanak a befektetéseikről, valamint
hogy a befektetéseket értékesítők minden esetben
tisztességesen és szükségleteikre összpontosítva
kezeljék a befektetőket. A ma bejelentett ambiciózus program
jelentős lépés e célkitűzés
megvalósítása felé, valamint gondoskodik arról, hogy a
csomagolt lakossági befektetési termékek
értékesítését és az azokról adott
tájékoztatást magas szintű és következetes
előírások szabályozzák.”
A javaslatok minden csomagolt lakossági befektetési termékkel
– mint például befektetési alapok, biztosítás
alapú befektetések és a strukturált termékek
különböző típusai – kapcsolatos
terméktájékoztatásra és
értékesítési folyamatokra koncentrálnak. Ezek azok a
termékek, amelyek vezető szerepet játszanak a lakossági
befektetések piacán, hasonló befektetői
szükségleteket elégítenek ki, valamint hasonló és
jelentős befektetővédelmi kihívásokat
támasztanak.
A közlemény egyelőre nem tartalmaz részletes
jogalkotási javaslatokat, hanem inkább a
terméktájékoztatással és
értékesítési gyakorlattal kapcsolatos horizontális
megközelítés magas szintű alapelveit határozza meg,
és előírja a Bizottság számára, hogy
jogalkotási javaslatokat tegyen az említett célok
elérése érdekében.
HáttérA csomagolt lakossági befektetések piaca igen nagy, a
becslések szerint 2008 végére eléri a 8 billió
eurót.
Ezek a termékek jelentős előnyöket biztosíthatnak a
lakossági befektetők számára. Gyakran azonban igen
bonyolultak és nehezen érthetők a befektetők
számára, különösen a kockázatok és a
költségek tekintetében.
Ezek a javaslatok az
Európai Tanács tavaszi ülésére készült, a
bizalom helyreállításáról és a jövőbeni
felelős pénzügyi piacok kialakításáról
szóló bizottsági közleményben (IP/09/351)
foglalt reformprogram részét képezik.
A Bizottság az európai értékpapír-piaci
szabályozók bizottságával (CESR)
együttműködve készít javaslatokat az
Á&#201;KBV-alapokkal[1]
kapcsolatos befektetőbarát terméktájékoztatási
dokumentumra, a „legfontosabb befektetői információk”
nevű dokumentumra vonatkozóan, amely megfelelő
viszonyítási alapot biztosít a többi csomagolt
lakossági befektetési termékkel kapcsolatban is.  
A termékértékesítésre vonatkozó
szabályok, függetlenül attól, hogy azt
közvetítő vagy maga a termék létrehozója
végzi, kiterjednek az összeférhetetlenségre,
ösztönzőkre, valamint az értékesítés
megfelelőségére és helytállóságára is. A
Bizottság úgy véli, hogy a pénzügyi eszközök
piacairól szóló irányelv (MiFID) megfelelő
viszonyítási alapot biztosít minden csomagolt lakossági
befektetési termék értékesítésére
vonatkozóan.További információkat az
alábbi linken találhat:
http://ec.europa.eu/internal_market/finservices-retail/investment_products_en.htmMEMO/09/210
[1]
Átruházható értékpapírokkal foglalkozó
kollektív befektetési vállalkozások
