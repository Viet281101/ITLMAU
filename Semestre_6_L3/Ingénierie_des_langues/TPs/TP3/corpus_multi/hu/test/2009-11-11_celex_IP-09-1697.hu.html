IP/09/1697   Brüsszel, 2009. november 11. A bizonyítékok más tagállamból történő megszerzésének megkönnyítése, és az ilyen bizonyítékok elfogadhatóságának biztosítása büntetőügyekben  A Bizottság ma elfogadott egy zöld könyvet a bizonyítékok büntetőügyekben történő megszerzésének területén folytatott tagállamok közötti együttműködés javítására irányuló további intézkedések megtétele érdekében.  A Bizottság fontolóra veszi a bizonyítékok büntetőügyekben történő megszerzésének jelenleg szétaprózott jogi szabályozása helyett egyetlen egy, a kölcsönös elismerés elvén alapuló jogszabály bevezetését, amely valamennyi bizonyítéktípusra kiterjedne, és közös szabályokat vezetne be az ilyen bizonyítékok bíróságok általi elfogadhatóságának biztosítása érdekében.  A zöld könyv célja a tagállamokkal és a megfelelő érdekeltekkel a fenti megközelítés érvényességéről és számos, e tekintetben lényeges kérdésről történő egyeztetés.  Jacques Barrot alelnök, a jogérvényesülésért, a szabadságért és a biztonságért felelős biztos kijelen tette:  „A tagállamok igazságügyi rendszereinek eltérései és a bírósági határozatok kölcsönös elismerésének hiánya nem akadályozhatják az igazságszolgáltatás eljárását a határokon átnyúló bűnözéssel szemben.  E tekintetben különösen fontos a hatékonyabb együttműködés előmozdítása valamennyi bizonyítéktípus büntetőügyekben történő megszerzése területén, ezáltal megkönnyítve és meggyorsítva a tagállamok közötti igazságügyi együttműködést.”  A bizonyítékok más tagállamból történő megszerzésének meglévő szabályai számos egymás mellett létező, különböző alapelvekre épülő és eltérő alkalmazási körű előírásokból állnak.  Ez nehézkessé teszi a szabályok alkalmazását, zavart okozhat a gyakorló jogászok körében, és ahhoz vezethet, hogy nem a legmegfelelőbb eszközt használják a keresett bizonyíték megszerzéséhez.  Ezek a tényezők végső soron tehát a hatékony, határokon átnyúló együttműködést is gátolhatják.  Ezenkívül a más tagállamból megszerzett bizonyítékok bíróság általi elfogadhatóságának kérdésével csak közvetett módon lehet foglalkozni, mivel nincsenek közös szabályok a bizonyítékok gyűjtésére vonatkozóan.  Ez pedig azt a veszélyt hordozza magában, hogy a bizonyítékok büntetőügyekben történő megszerzésének szabályai csak olyan tagállamok között működnek majd hatékonyan, amelyek hasonló nemzeti szabályokkal rendelkeznek a bizonyítékok gyűjtését érintően.  A „Szabadságon, a biztonságon és a jog érvényesülésén alapuló, a polgárok szolgálatában álló térség”-ről szóló, 2009. június 10-i közleményében meghatározott célkitűzésekkel összhangban a Bizottság további intézkedéseket kíván tenni a bizonyítékok büntetőügyekben történő megszerzésének területén folytatott tagállamok közötti együttműködés javítására.   A Bizottság fontolóra veszi a bizonyítékok büntetőügyekben történő megszerzésének meglévő jogi szabályozása helyett egyetlen egy, a kölcsönös elismerés elvén alapuló és valamennyi bizonyítéktípusra kiterjedő jogszabály bevezetését. Emellett a bizonyítékok büntetőügyekben történő gyűjtésére vonatkozóan is közös szabályok bevezetését tervezi. A zöld könyv célja a tagállamokkal és az érintett érdekeltekkel a fenti megközelítés érvényességéről és számos, e tekintetben lényeges kérdésről történő egyeztetés.    http://www.ec.europa.eu/commission_barroso/barrot/welcome/default_hu.htm
