IP/09/625
Brüsszel, 2009. április 23.Az EU szorosabbra fűzi a
szomszédaival ápolt kapcsolatát és támogatja azok
reformtörekvéseitÉves beszámolóiban az Európai
Bizottság számba veszi azokat a konkrét reformeredményeket,
amelyeket a partnerországok 2008-ban az európai
szomszédságpolitika (ENP) keretében értek el, valamint
meghatározza azokat a területeket, ahol további
erőfeszítésekre van szükség. Az ENP
végrehajtásáról szóló, a Bizottság által
a mai napon ismertetett szakpolitikai dokumentum áttekintést
nyújt a 12 ENP-országban végbement fejlődésről.
Kiemeli továbbá a pénzügyi válság rájuk
gyakorolt hatását és számos javaslatot tesz arra, milyen
módon járulhat hozzá az EU ezen országok
fellendülési folyamatához. A politikai és gazdasági
kihívásokkal és a reform lendületének
általános – különösen a kormányzás
terén megfigyelhető – lelassulásával jelzett 2008.
évi nehéz körülmények ellenére a
partnerországok számos eredményt értek el az
együttműködés kulcsterületein, például a
szorosabb politikai kapcsolatok, az intenzívebb kereskedelem, a szorosabb
kutatási és innovációs együttműködés, a
fiatalok nagyobb fokú mobilitása, stb. terén. A kapcsolatokat
jelentős mértékben tovább erősítették
két új regionális keretrendszerrel, amelyek kiegészítik
a differenciált kétoldali kapcsolatokat: az Unió a
Mediterrán Térségért és a keleti partnerség. A
szakpolitikai dokumentumot az egyes országokra vonatkozó, európai
szomszédságpolitikai cselekvési tervvel kiegészített
országjelentések[1],
valamint ágazati jelentés kíséri.
„A 2008-as év egyértelműen rámutatott az
európai szomszédságpolitika stratégiai
jelentőségére. A gazdasági és pénzügyi
válság, a szomszédságunkban zajló erőszakos
konfliktusok és a politikai instabilitás mind hatással van az
európai uniós polgárok biztonságára és
jólétére. Ezért továbbra is döntő
fontosságú, hogy kölcsönös biztonsági és
jóléti hozadékok teremtése érdekében az EU
kézzelfogható, célzott és hiteles támogatást
nyújtson szomszédainak” – nyilatkozta Benita
Ferrero-Waldner, a külkapcsolatokért és európai
szomszédságpolitikáért felelős biztos.
A nehéz körülmények (globális gazdasági és
pénzügyi válság, konfliktus Oroszország és
Grúzia között 2008 augusztusában, Izrael gázai
intervenciója 2008 decembere és 2009 januárja között)
ellenére 2008-ban szorosabbá váltak az EU és szomszédai
közötti kapcsolatok. Európa partnerei fejlődést
mutattak a gazdasági reformok terén, továbbá
modernizációs erőfeszítéseik révén jobb
lehetőségeket teremtenek társadalmaik számára.
Benita Ferrero-Waldner hozzátette: „A 2008. évi nehéz
nemzetközi körülmények 
ellenére az európai szomszédságpolitika további
eredményeket hozott és két új kezdeményezéssel
tovább mélyült – ezek az Unió a Mediterrán
Térségért és a keleti partnerség. Partnereink
jelentős eredményt értek el olyan kulcsterületeken, mint a
kereskedelem, az adózás és a jobb üzleti környezet,
azonban lényegesen többet kell tenniük különösen a
politikai reformok, a jó kormányzás és az emberi jogok
területén. Az EU ezért továbbra is az európai
szomszédságpolitikát használja majd arra, hogy
közvetlen szomszédságában ösztönözze a
reformokat.”
Megerősítették a politikai
együttműködéstAzerbajdzsán, Grúzia, Moldova,
Örményország és Ukrajna – eleget
téve a felkérésnek – igazodtak az EU közös
kül- és biztonságpolitikai nyilatkozatainak döntő
többségéhez annak érdekében, hogy a nemzetközi
színtéren az Unióval egységes hangon szólaljanak
meg.
Az Európai Bizottság társelnökként vett részt
a palesztinokért tartott donorkonferencián (és
440 millió EUR-t ajánlott fel 2008-ban) és
támogatja a politikai stabilizációt és nemzeti
megbékélést (választási reform) Libanonban.
Az Oroszországgal folyó fegyveres konfliktus idején az EU
döntő fontosságú szerepet töltött be a
tűzszünetről való megállapodásban
Grúziában, támogatta annak területi
integritását, haladéktalanul uniós megfigyelőket
küldött a helyszínre, azonnali humanitáriust segélyt
nyújtott a lakóhelyüket elhagyni kényszerült
személyeknek és pénzügyileg támogatta a konfliktus
megoldására összehívott genfi tárgyalásokat. Az
Európai Bizottság társelnökként vett részt a
Grúzia javára tartott nemzetközi donorkonferencián és a
2008-2010 közötti időszakra 500 millió EUR-ra tett
ígéretet.Fellendült a gazdasági
integráció és a kereskedelmi kapcsolatokUkrajna csatlakozott a Kereskedelmi Világszervezethez és
jelenleg az új társulási megállapodás keretében (a
keleti szomszédok közül elsőként) egy
mélyreható és átfogó szabadkereskedelmi
megállapodásról tárgyal az EU-val.
Elkészültek a Grúziával, illetve
Örményországgal a jövőben kötendő
mélyreható és átfogó szabadkereskedelmi
megállapodás lehetőségét felmérő
tanulmányok.
A mezőgazdasági és halászati termékekről
szóló kereskedelmi tárgyalások befejeződtek
Egyiptommal és Izraellel, és folyamatban vannak
Marokkóval és Tunéziával.
Tárgyalásokat kezdtek a szolgáltatások és a
letelepedés liberalizációjáról Egyiptommal,
Marokkóval és Tunéziával.
Az ENP-országok számára az EU a legfontosabb kereskedelmi
partner. Egyiptom, Jordánia, Libanon és
Ukrajna esetében az EU-ba irányuló export
növekedése 2008-ban kétszámjegyű
volt.Vízumkönnyítés és az
illegális bevándorlás elleni küzdelem2008. január 1-jén hatályba léptek az
Ukrajnával és Moldovával kötött
vízumkönnyítési és visszafogadási
megállapodások.
2008 októberében párbeszédet kezdeményeztek
Ukrajnával a vízumkérdésekről, a
párbeszéd hosszú távú célja a
vízummentességi rendszer felállítása.
Megerősítették a Grúziával folyó
párbeszédet azzal a céllal, hogy
vízumkönnyítési és visszafogadási
megállapodásokat kössenek, valamint hogy mobilitási
partnerséget indítsanak a legális migráció
megkönnyítése és ezzel párhuzamosan az illegális
migráció elleni küzdelem fokozása érdekében. 2008
közepén indítottak hasonló mobilitási partnerséget
Moldovával.
Elmélyítették az illegális migráció elleni
küzdelemről folytatott politikai párbeszédet és az e
téren folyó biztonsági együttműködést
Marokkóval. 
A határellenőrzések erősítése
érdekében Tunézia korszerűsítette
berendezéseit és infrastruktúráját, és új
biometrikus útlevelet fogadott el; mindazonáltal 2008-ban
jelentősen nőtt a Tunéziából érkező
illegális bevándorlók
száma.Igazságügyi
együttműködésA palesztin bírók és ügyészek
képzési feltételeit javította a Bizottság által
finanszírozott Palesztin Bírói Szakképzési Intézet
létrehozása. Előkészítés alatt áll a
bírók, ügyvédek és titkárok szakképzése
Libanonban.
A Bizottság járműveket bocsátott a palesztin
polgári rendőrség rendelkezésére, jelentősen
növelve ezzel annak hatékonyságát.
Grúzia jelentős előrelépést ért el a
korrupció elleni küzdelem, a fogvatartás jobb
körülményei és a kínzás és az embertelen
bánásmód elleni küzdelem tekintetében.
A menekültekről és a menekültügyről
szóló új jogszabályok célja
Örményországban az uniós és a nemzetközi
előírásokhoz való
közelítés.Az energiaügyi
együttműködés új szakaszba lépettTárgyalások kezdődtek Moldova és Ukrajna
csatlakozásáról az Energiaközösségről
szóló szerződéshez, amely elkötelezettségeket
tartalmaz az uniós belső energiapiaci szabályokhoz való
fokozatos közelítés iránt.
A szovjet típusú reaktorok korszerűsítésére
irányuló uniós finanszírozás döntő
fontosságú Ukrajna atomenergia-biztonsága
számára. Az Európai Bizottság továbbra is
pénzügyi támogatást nyújt
Örményországnak a biztonsági
minimum-előírások betartásához a medzamori
atomerőműben.
Az EU energiaügyi egyetértési megállapodást
kötött Egyiptommal, amely fontos energiatermelő
ország. Azerbajdzsán a Kaszpi-tenger alatti olaj- és
földgáz-készletek vonatkozásában
energiatermelőként és tranzitországként is az EU
stratégiai partnere.
Izrael, a Palesztin Hatóság és az Európai
Bizottság újraindították a háromoldalú
energiaügyi együttműködést, a Solar for Peace-t
(Napenergia a békéért), mialatt a Palesztin Hatóság
terveket dolgozott ki a jerikói naperőműre. 
Az Unió a Mediterrán Térségért 2008. július
13-i csúcstalálkozóján jóváhagyták a
földközi-tengeri napenergia-tervet mint a „Barcelonai
folyamat: Unió a Mediterrán Térségért” kiemelt
kezdeményezését.Szorosabbá váltak a
közlekedési kapcsolatokA Marokkóval aláírt légiközlekedési
megállapodás következtében 2007 óta a légiforgalom
17%-kal nőtt, 52 új járatot létesítettek és 12
új légitársaság lépett a piacra. Hatásaként
csökkentek a díjak, a turisták számára bővült
a választási lehetőségek köre, emellett a
megállapodás hozzájárul az idegenforgalom
fejlődéséhez és munkahelyeket teremt. Hasonló
megállapodás céljával az EU tárgyalásokat kezdett
Ukrajnával és vett tervbe Grúziával.
Horizontális légiközlekedési megállapodást
írtak alá Örményországgal, Izraellel
és Jordániával, valamint ez utóbbi két
országgal euro-mediterrán légiközlekedési
megállapodási tárgyalásokat kezdtek.
A Dél-Kaukázusban megkezdődött a Jereván-Tbiliszi
(Örményország-Grúzia) vasútvonal
felújítása.
A szomszédsági beruházási eszköz pénzügyi
hozzájárulásai például a következő
projekteket támogatják: villamos Rabatban és vidéki utak
építése Marokkóban, a chisinaui
repülőtér korszerűsítése és
útfelújítás
Moldovában.További eredményekAz Európai Bizottság pénzügyi támogatást
nyújt NGO-knak és helyi hatóságoknak Egyiptomban,
Grúziában, Jordániában,a megszállt
palesztin terülteken, Tunéziában és
Ukrajnában.
A marokkói oktatási rendszer reformjára
irányuló pénzügyi támogatás célja a
lakosság 38 %-át, többségében a nőket
érintő írástudatlanság csökkentése.
Tovább javították a nők helyzetét és jogaik
védelmét Jordániában, Tunéziában
és Egyiptomban.
Az uniós támogatás elősegítette a
kötelező betegbiztosítási rendszer bevezetését
Marokkóban és döntő fontosságú
tényezője az egészségügyi szektor reformjának
Moldovában.
Az EU által finanszírozott vízelosztás-javítás
Jordániában a Zarqa régió iraki menekültjeinek
szükségleteit célozza meg.
2008-ban mozgósították a közösségi
katasztrófavédelmi mechanizmust azzal a céllal, hogy
segítséget nyújtsanak Grúziának az
Oroszországgal folytatott háborút követően, valamint
hogy segítsenek Ukrajnának és Moldovának
megbirkózni a tragikus árvizekkel. 
A 7. kutatási keretprogram első pályázatain
különösen Izrael (mint társult tag), Egyiptom,
Jordánia és Marokkó szerepelt sikerrel.
Jelentősen megnövekedett azon partnerországbeli fiatalok
száma is, akik a Cselekvő Ifjúság elnevezésű
uniós program keretében önkéntes szolgálatot
vállaltak (+87,5 %), valamint fokozódott a fiatalok és a
fiatal dolgozók cseréje (+23 %).A barcelonai
folyamatra alapozva az Unió a Mediterrán
Térségért megújult lendületet adott Európa
déli szomszédaival fenntartott kapcsolatának. Az Európai
Bizottság meghirdette továbbá a nagyszabású keleti
partnerséget Azerbajdzsánnal, Belarusszal, Grúziával,
Moldovával, Örményországgal és Ukrajnával, amely
széleskörű és nagyszabású programot
kínál az EU kapcsolatainak elmélyítésére ezekkel
az országokkal.
2008-ban jelentős mértékben nőtt a
szomszédságpolitikai partnereknek nyújtott uniós
támogatás: 1,71 milliárd EUR-t
különítettek el. Összehasonlításképpen: a
2007. évi összeg 1,67 milliárd EUR volt.
A dokumentumok hozzáférhetősége:
„A Bizottság közleménye a Parlamentnek és a
Tanácsnak az európai szomszédságpolitika
végrehajtásáról 2008-ban” c. dokumentum (2009.
április 23.), valamint az Azerbajdzsánra, Egyiptomra,
Grúziára, Izraelre, Jordániára, Libanonra, Marokkóra,
Moldovára, Örményországra, a megszállt palesztin
területekre, Tunéziára és Ukrajnára vonatkozó
országjelentések, továbbá az ágazati jelentés
megtalálható a következő internetes címen: 
http://ec.europa.eu/world/enp/documents_en.htm
Az egyes országok helyzetéről szóló
összefoglalók az alábbi helyen érhetők el:
Örményország 	MEMO/09/182
Azerbajdzsán 		MEMO/09/183
Egyiptom 		MEMO/09/179
Grúzia 			MEMO/09/184
Izrael 			MEMO/09/185
Jordánia 		MEMO/09/186
Libanon 		MEMO/09/187
Marokkó 		MEMO/09/188
Moldova 		MEMO/09/180
A megszállt palesztin területek MEMO/09/181
Tunézia 		MEMO/09/178
Ukrajna 		MEMO/09/189
Az európai szomszédságpolitikáról bővebben a
következő internetes címen olvashat:
http://ec.europa.eu/world/enp/documents_en.htm
[1] Azerbajdzsán,
Egyiptom, Grúzia, Izrael, Jordánia, Libanon, Marokkó, Moldova,
Örményország, a megszállt palesztin területek,
Tunézia, Ukrajna.
