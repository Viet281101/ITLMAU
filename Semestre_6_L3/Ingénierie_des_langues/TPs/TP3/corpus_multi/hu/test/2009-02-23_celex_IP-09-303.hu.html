IP/09/303
Brüsszel, 2009. február 23.A Bizottság a katasztrófák
megelőzésére és a kockázatok
csökkentésére összpontosít itthon és
külföldönAz Európai Bizottság ma két
közleményt is elfogadott a katasztrófavédelem
területén: az egyikben közösségi
koncepciót vázol fel az Európai Unióban
bekövetkező természeti csapások és ember okozta
katasztrófák hatásainak mérséklésére, a
másikban pedig azt a stratégiát ismerteti, amely a
fejlődő országokban előforduló katasztrófák
kockázatainak csökkentését célozza. Az egyetlen
csomagként elfogadott két közlemény az első
kísérlet a stratégiai szemléletmód erőteljesebb
érvényesítésére – ami azért is fontos, mert
az éghajlatváltozás miatt egyre nagyobbak a kockázatok. A
Bizottság szerint a Közösség szintjén azokra a
kérdésekre érdemes összpontosítani, amelyekben a
közös fellépés jobb hatékonyságot ígér,
mint a tagállamok egyenkénti cselekvése: például
ismereteink bővítésére, az egyes szereplők és
politikai kezdeményezések közötti
kölcsönhatások megerősítésére, a
meglévő közösségi katasztrófamegelőző
eszközök működésének javítására. A
fejlődő országok vonatkozásában a Bizottság egy
olyan európai uniós stratégiát dolgozott ki, amely
segít mérsékelni a természeti csapások
következményeit a fokozottan veszélyeztetett országokban.
Mindkét közlemény hozzájárul a katasztrófák
kockázatainak csökkentéséről megrendezett
világkonferencián a 2005-től 2015-ig terjedő időszakra
vonatkozóan elfogadott úgynevezett hyogói cselekvési keret
végrehajtásához. 
Stavros Dimas, a környezetvédelemért felelős európai
biztos elmondta: „A természeti csapások egyre nagyobb
veszélyt jelentenek az EU tagállamai számára, és az
előrejelzések szerint az éghajlatváltozás hatásai
következtében mind gyakoriságuk, mind erejük nőni fog
az elkövetkezendő években. Ahhoz, hogy
mérsékelhessük e csapások következményeit, a
lehető legalaposabban fel kell rájuk készülnünk. Ez a
közlemény az első fontos lépés abban a hosszú
távú folyamatban, amely meghatározza a Közösség
fellépését ezen a területen.”
A fejlesztési politikáért és a humanitárius
segítségnyújtásért felelős európai biztos,
Louis Michel ezt mondta: „A szökőárak és a
hurrikánok szerte a világon hatalmas pusztításokat okoznak,
és szegénységben élő emberek életét teszik
tönkre. Senki előtt nem titok, hogy a megelőzés jobb
eszköz, mint a gyógyítás. Pénzügyi
szempontból is érdemesebb a kockázatok
csökkentésébe befektetni a természeti csapás
bekövetkezése előtt, semmint utólag humanitárius
segélyeket nyújtani. És azt is tudjuk, hogy az
éghajlatváltozás miatt a helyzet csak romlani fog, ezért
kell már most lépnünk. Meggyőződésem, hogy a
természeti csapások kockázatainak csökkentése
emberéleteket fog menteni, és szerte a világon
kulcsfontosságú fegyverré fog válni a szegénység
elleni küzdelemben.” 
Megelőzés:  az uniós szintű összefogás
hozadéka
A megelőzésről szóló közlemény
megjelöli azokat a területeket, amelyeken az európai uniós
szintű fellépés többletértéket jelenthet. A
Bizottság álláspontja szerint például
közösségi szintű leltárt kellene készíteni a
rendelkezésre álló információkról és
bevált gyakorlati megoldásokról; iránymutatásokat
kellene összeállítani a veszélyforrások és a
kockázatok feltérképezéséről; gondoskodni kellene
arról, hogy a katasztrófavédelem teljes területén
– elsősorban a képzési és a
tudatosságnövelő kezdeményezések fokozása
révén – megerősödjenek az egyes szereplők,
illetőleg az egyes politikai törekvések közötti
kapcsolatok; javítani kellene a korai figyelmeztető rendszerekhez
való hozzáférést; és hatékonyabban,
célirányosabban kellene felhasználni a közösségi
finanszírozást.
Kockázatcsökkentés: nélkülözhetetlen
eszköz a szegénység fenntartható
visszaszorításában
A természeti csapások kockázatainak
csökkentésével foglalkozó közlemény a
következő elsőbbségi területeket határozza meg a
közösségi fellépés számára:megerősíteni a fejlődő országokkal folytatott
politikai párbeszédet, 
beépíteni a katasztrófákhoz társuló
kockázatok csökkentését az EU és a fejlődő
országok szakpolitikáiba és konkrét cselekvéseibe,
ennek keretében európai uniós támogatást nyújtani
az egyes országok kockázatcsökkentő
beruházásaihoz,
térségi terveket kidolgozni, elsőként a karibi
térségre vonatkozóan: ezek a cselekvési tervek egyebek
mellett információs kampányok támogatását
foglalják majd magukban.Tervezett konkrét
lépéseit az Európai Unió egy 2009 júniusában
közreadandó megvalósítási tervben fogja
rögzíteni.
Háttér
A Bizottság 2008 márciusában közleményt fogadott el
az Unió katasztrófaelhárítási
képességének megerősítéséről
(COM(2008) 130). Ebben olyan integrált koncepciót vázolt
fel, amely a katasztrófahelyzetek valamennyi szakaszát magában
foglalja (megelőzés, felkészülés, azonnali válasz,
helyreállítás), a katasztrófák valamennyi
típusára kiterjed (az EU-n belül és kívül,
természeti csapásokra és ember által előidézett
katasztrófákra egyaránt), és foglalkozik egyrészt az
összes uniós szintű eszközzel, másrészt az
intézményközi koordináció lehetőségével
is. A dokumentum külön mellékletet szentelt az
erdőtüzek kérdésének. A közleményben a
Bizottság két javaslat előterjesztését vetítette
elő: egyét a megelőzésről, egy másikét pedig
a fejlődő országokban bekövetkező
katasztrófák kockázatainak mérséklésével
kapcsolatban követendő európai uniós
stratégiáról. A katasztrófamegelőzés
területén mind az Európai Parlament, mind a Tanács azonnali
fellépést sürget.
Az európai katasztrófák becsült gazdasági
költsége 15 milliárd euró.
A katasztrófák a fejlődő országokat
sújtják a leginkább, mert ezek az országok egyrészt
sebezhetőbbek, másrészt kevesebb eszközük van a
védekezésre. A katasztrófák az ENSZ millenniumi
fejlesztési céljainak teljesíthetőségét is
aláássák. Az ENSZ által kijelölt, 2015-ig
elérendő nyolc cél között szerepel, hogy felére
kell csökkenteni a napi egy amerikai dollárnál kevesebből
élők részarányát, és gondoskodni kell arról,
hogy minden gyermek részesüljön alapfokú oktatásban (http://www.un.org/millenniumgoals
).
A katasztrófák kockázatainak csökkentésére
kidolgozott nemzetközi keretrendszer, az úgynevezett 2005. évi
hyogói cselekvési keret arra szolgál, hogy összefogja az
egyes államok ez irányú törekvéseit: 
http://www.unisdr.org/eng/hfa/hfa.htm.
További részletek
Az említett közlemények a következő
internetcímeken olvashatók:
A megelőzésről szóló közlemény:
http://ec.europa.eu/environment/civil/index.htmA kockázatok csökkentéséről szóló
közlemény:
http://ec.europa.eu/development/policies/9interventionareas/environment_en.cfm
