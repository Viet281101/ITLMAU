IP/09/232
Brüsszel, 2009. február 10
[Graphic in PDF & Word format]Közösségépítő
weboldalak: A nagyobb szolgáltatók
megállapodását a Bizottság is segítetteTizenhét nagy internetes cég is
aláírta azt az úttörő jellegű európai
megállapodást, amely a közösségépítő
weboldalak tizennyolc évesnél fiatalabb
használóinak biztonságát hivatott javítani. A
megállapodást a következő cégek
kötötték: Arto, Bebo, Dailymotion, Facebook, Giovani.it,
Google/YouTube, Hyves, Microsoft Europe, Myspace, Nasza-klaza.pl, Netlog,
One.lt, Skyrock, StudiVZ, Sulake/Habbo Hotel, Yahoo!Europe és Zap.lu. Az
Európában ma már 41,7 millió rendszeres
felhasználóval büszkélkedő úgynevezett
közösségépítő weboldalak újszerű
társadalmi és gazdasági jelenségnek számítanak,
és nagyban megváltoztatják azt, ahogyan egymással az
interneten keresztül kommunikálunk. A
közösségépítő weboldalak használata az
elmúlt év során 35%-kal bővült Európában,
és használóik száma a várakozások szerint 2012-ig
megduplázódik és eléri a 107,4 milliót. A
közösségépítő weboldalakra bejelentkezők
köre azonban csak akkor tágulhat a jövőben is, ha a fiatal
felhasználók biztonságban érzik magukat, amikor új
tagokat vesznek fel ismerőseik közé vagy személyes adataikat
mások tudomására hozzák. A biztonságosabb internet
napja elnevezésű, az Európai Bizottság által szervezett
rendezvény keretében ma Luxembourgban aláírt
megállapodás lehetőséget ad a tinédzsereknek arra, hogy
felkészültebben hárítsák el az interneten rájuk
leselkedő veszélyeket, így például a zaklatást
vagy a személyes adataik közzétételével járó
más bonyodalmakat.
„A Bizottság örömmel fogadja a
közösségépítő weboldalakkal kapcsolatban ma
megkötött első európai szintű megállapodást.
Hatalmas előrelépés ez annak biztosítása felé,
hogy gyermekeink Európa-szerte nagyobb biztonságban legyenek, amikor
ezekre az oldalakra látogatnak – mondta Viviane Reding, az
Európai Unió információs társadalomért és
médiaügyekért felelős biztosa. – Az internetes
közösségépítésben még nagy
lehetőségek rejlenek Európában, amelyek egyebek mellett a
gazdaság bővülését és társadalmunk
interaktívabbá válását is segíthetik – ehhez
azonban az szükséges, hogy a gyermekek és a tizenévesek
bizalommal tekintsenek ezekre a szolgáltatásokra, és
rendelkezzenek azokkal az eszközökkel, amelyek
biztonságosabbá teszik a másokkal való
»barátkozásukat« és személyes adataik
közzétételét az interneten. A magam részéről
azt ígérhetem, hogy szorosan figyelemmel fogom kísérni a mai
megállapodás végrehajtását, a Bizottság pedig egy
év múlva ismét foglalkozni fog a
kérdéssel.”
Európa jelentősebb közösségépítő
szolgáltatásokat kínáló internetes oldalai idén a
biztonságosabb internet napja alkalmából első ízben
ültek egy asztal mellé és – felelősségüket
felismerve – most először határozták meg pontosan
azokat a veszélyeket, amelyek a szolgáltatásaikat igénybe
vevő kiskorúakra leselkednek. Olyan nemkívánatos
jelenségekről van szó, mint az online zaklatás (gyermekek
zaklatása internetes oldalakon vagy sms-ben), az
„elcsábítás” (amikor egy felnőtt szexuális
zaklatás elkövetése céljából barátkozik
gyermekekkel), illetve a személyes adatok másoknak való
átadásával járó kellemetlenségek. A
megállapodás részes felei ezeket a jelenségeket a
következő eszközökkel tervezik visszaszorítani:egy olyan, könnyen használható és
hozzáférhető „visszaélés
bejelentése” gomb rendelkezésre bocsátásával,
amelynek révén a felhasználó egyetlen kattintással
jelezheti, ha egy másik felhasználó viselkedését nem
tartja kívánatosnak,
annak biztosításával, hogy a tizennyolc évesnél
fiatalabbként regisztrált felhasználók összes online
adata és kapcsolatrendszere alapértelmezésben ne legyen
publikus, ami megnehezíti a rosszhiszemű felhasználók
számára, hogy az adott fiatallal kapcsolatba lépjenek,
annak biztosításával, hogy a tizennyolc évesnél
fiatalabb felhasználók személyes adatai sem az adott
honlapon, sem keresőprogramokkal ne legyenek kereshetők,
annak garantálásával, hogy a magánélet
védelmét szolgáló funkciók minden
időpillanatban jól látható, könnyen
hozzáférhető módon legyenek elhelyezve, és
ezáltal a felhasználók könnyen ellenőrizhessék,
hogy amit az interneten közzétesznek, azt csak barátaik
láthatják-e, vagy bárki más is,
annak megelőzésével, hogy a
célközönségnél fiatalabbak is igénybe
vegyék szolgáltatásaikat: ha egy
közösségépítő weboldal a 13 évesnél
idősebb tizenéveseknek szól, akkor az ennél fiatalabbaknak
meg kell nehezíteni, hogy regisztrálják magukat.A
közösségépítő weboldalak üzemeltetői
2009 áprilisáig tájékoztatják a Bizottságot
arról, hogy milyen elveket fektettek le a biztonság növelése
érdekében, és ezeket az elveket hogyan kívánják
átültetni a gyakorlatba. 
Háttér
A ma megkötött megállapodás a
közösségépítő weboldalakkal foglalkozó, az
Európai Bizottság által 2008 áprilisában
létrehozott munkacsoportban lezajlott egyeztetések
gyümölcse. A csoport munkájában a
közösségépítő weboldalak üzemeltetői
mellett civil szervezetek és kutatók is részt vettek, és
eredményeik jól példázzák az ágazati
önszabályozásban rejlő lehetőségeket. Amennyiben a
végrehajtás is eredményes, ezt a megközelítést a
Bizottság is támogatja.  
Ezen a területen korábban is voltak már
kezdeményezések: a brit belügyminisztérium 2008
áprilisában útmutatót adott közre a
közösségépítő weboldalak
használatáról, az Egyesült Államokban pedig a Myspace
és a Facebook külön-külön negyvenkilenc
államügyésszel kötött megállapodást. 
A
biztonságosabb internet napját az Európai Bizottság 2004
óta minden évben megrendezi. Keretében több mint ötven
országban szerveznek különböző rendezvényeket
Európában és világszerte.
A biztonságosabb internet napja alkalmából 2007-ben Viviane
Reding biztos kezdeményezésére megállapodás jött
létre a fiatal tizenévesek mobiltelefon-használatának
biztonságosabbá tételéről, amelyet minden nagyobb
mobilszolgáltató aláírt (IP/07/139).
A következő internetcímen található
sajtócsomagban elolvasható az egyezmény végleges
szövege, egy részletesebb ismertetés („MEMO”),
valamint egy rövid videofilm az online zaklatásról, amelyet
több európai uniós, norvégiai és izlandi
tévécsatorna is be fog mutatni, és amely az interneten is
megtekinthető lesz:
http://ec.europa.eu/information_society/newsroom/cf/itemlongdetail.cfm?item_id=4672
MEMO/09/58
További információk:
www.keepcontrol.eu
http://ec.europa.eu/information_society/activities/social_networking/index_en.htm
AnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.
In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.
In Denmark children will create artwork at the Science Museum in
Copenhagen based on their views of the internet.
In France the singer for children Henri Dès will take part in
Safer Internet Day 
In Italy youths will express their opinions to social networking
sites presenting the work that in the last months has involved about 1000
children
In Egypt and Norway the local versions of the INSAFE family
toolkit will be launched.The European internet safety network
INSAFE organised a online competition. 6000 participants took part and the 6
winners have been awarded their prize today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
