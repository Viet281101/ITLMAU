IP/09/1044  Brüsszel, 2009. június 26. Hamarosan a cirill és a görög ábécé előtt is megnyílik a .eu internetes domain  A bolgárok és görögök rövidesen anyanyelvükön is használhatják a .eu weboldalakat.  Az Európai Bizottság a mai napon elfogadta azokat az új uniós szabályokat, amelyek lehetővé teszik az internethasználók és a vállalkozások számára, hogy az Európai Unió mind a 23 hivatalos nyelvének karaktereivel – beleértve most már a cirill és görög betűket is – regisztrálhassanak .eu domainnevet.  Mindez azt jelenti, hogy az év folyamán a .eu a bolgárok, görögök és ciprusiak által használt ábécék betűkészletei és más nyelvek különleges karakterei számára is elérhetővé válik.  A csehek eddig csak 27 karaktert használhattak a 42 közül, míg a litvánok 23-at a 32-ből.  Az európai felső szintű domain fejlődéséről szóló és a mai napon közreadott új bizottsági jelentés alapján a regisztrált .eu domainnevek száma (ami jelenleg mintegy 3 millió) 2007-ben és 2008-ban is 11%-al nőtt.  „Három évvel elindítása után a .eu értékes választási lehetőséggé vált az európai internetes identitást választó vállalkozások és állampolgárok számára, akiknek a száma egyre nő.  A .eu domainnév választása egyszerű módja annak, hogy a vállalkozások megmutathassák, hogy székhelyük az Európai Unió 27 tagállamának valamelyikében található, és szigorú EU‑jogszabályok vonatkoznak működésükre, különösen ha adatvédelemről, fogyasztóvédelemről vagy az EU pénzügyi piacáról van szó – mondta Viviane Reding, az információs társadalomért és médiaügyekért felelős biztos.  – Ennélfogva természetes annak lehetővé tétele, hogy az európaiak által választott domainnevek is tükrözhessék Európa sokszínűségét.  Ezért döntöttünk úgy, hogy elérhetővé tesszük a .eu-t a tagállamokban használt valamennyi ábécé és az Európai Unió 23 hivatalos nyelvének mindegyik karaktere számára.”  Az Európai Bizottság a mai napon úgy módosította a .eu-ra vonatkozó szabályokat, hogy azok lehetővé teszik az internethasználók számára a különböző ábécék (mint például a cirill vagy a görög) használatával történő .eu domainnév‑regisztrációt.   Eddig a .eu felső szintű domain alatt bejegyzett domainnevek kizárólag az „a–z” karaktereket, a „0–9” számjegyeket és a „-” jelet tartalmazhatták.  A jövőben a .eu alatt lehetőség lesz olyan domainneveket is bejegyezni, amelyekben szerepelnek például az „à”, „ą”, „ä”, „ψ” és „д” karakterek is.  Az Európai Unió állampolgárai és vállalkozásai olyan domainneveket is bejegyezhetnek majd, amelyek nem a latin írásmódot követik – ez alapvetően fontos például a görög és a bolgár nyelvek esetében.  9 578 bejegyzéssel jelenleg Bulgária rendelkezik az egyik legalacsonyabb számú regisztrációval a .eu domain alatt (lásd a mellékletet).  A várakozások szerint az új szabályok tovább növelik azt a vonzerőt, amit Európa felső szintű d omainneve képvisel.  A .eu domainnév regisztrálása csak az Európai Unió 27 tagállamának valamelyikében letelepedett internethasználók számára lehetséges.   Az Európai Bizottság által a mai napon közreadott új számadatok alapján a .eu népszerűsége még három évvel elindítása után is folyamatosan nő.  A regisztrált .eu domainnevek száma 2007-ben és 2008-ban is 11%-al nőtt.  Ezt a növekedést az a tény is elősegítette, hogy a regisztrációs díj 2007-ben 10 euróról 5 euróra, majd 2008-ban 4 euróra csökkent.  A .eu népszerűsége különösen gyors növekedést mutat Kelet-Európában: 2006 és 2008 között Lengyelországban 149%-al, míg Litvániában 142%-al nőtt a domainek száma.   A .eu Európa negyedik legnépszerűbb országkód szerinti felső szintű domainje lett, csak a .de (Németország), a .uk (Egyesült Királyság) és a .nl (Hollandia) előzik meg.  A .eu a világ kilencedik leggyakrabban használt domainje.  Az EU svéd elnökségének hivatalos weboldala első alkalommal érhető el .eu domainnév alatt:    www.se2009.eu   . Háttér  Azt követően, hogy 2006 áprilisában először nyílt meg az Európai Unió valamennyi lakosa és az Unióban székhellyel rendelkező minden szervezet előtt (   IP/06/476   ), a .eu hamar népszerűségre tett szert.  A .eu domain bevezetésének első évfordulójáig 2,5 millió nevet jegyeztek be (   IP/07/483   ), e nevek száma 2007-ben további 300 000-rel gyarapodott (   IP/08/530   ;   IP/09/536   ).  A .eu kezelését a független non-profit szervezetként működő   EURid   végzi.  Az EURid jelenleg a nemzetközi domainnevek hivatalos elindítását készíti elő a .eu alatt.  A .eu-ról készült, ma közzétett időközi jelentés az alábbi címen érhető el:    http://ec.europa.eu/information_society/policy/doteu/       MEMO/08/218       http://www.eurid.eu/      A .eu-val kapcsolatos legfrissebb statisztikai adatok az alábbi címen találhatók meg:    http://status.eurid.eu/   Annex Ten largest top level domains by number of registered domain names (as of march 2009)         TLD   Number of registered domains     .com    79   439   607      .cn    13   854   687      .de    12   652   025      .net    12   099   536      .org    7   472   142      .uk    7   382   123      .info    5   137   681      .nl    3   285   095      .eu (*)    3   049   034      .biz    2   025   576      Source:  http://domainsinfo.fr/ . (*) The number of registrations for .eu is updated daily on:  http://www.eurid.eu/en/about/facts-figures/statistics . Number of .eu domains by country of residence of registrants (as of March 2009)         Country    Number of .eu domains March 2009     Austria    74   767      Belgium    92   404      Bulgaria    9   578      Cyprus    53   051      Czech Republic    82   020      Denmark    45   167      Estonia    8   179      Finland    14   876      France    251   744      Germany    930   467      Greece    25   169      Hungary    29   148      Ireland    59   612      Italy    166   454      Latvia    7   166      Lithuania    9   416      Luxembourg    27   256      Malta    2   916      Netherlands    415   474      Poland    176   328      Portugal    11   789      Romania    20   204      Slovakia    18   609      Slovenia    6   385      Spain    70   390      Sweden    81   979      United Kingdom    377   820      Source: EURid. Growth of .eu domains 2006-2008 by country of residence of registrants         Country    Growth of .eu domains 2006-2008*     Austria   +27  %     Belgium   +23  %     Bulgaria**   +58  %     Cyprus   -41  %     Czech Republic   +65  %     Denmark   +18  %     Estonia   +43  %     Finland   +57  %     France   +56  %     Germany   +19  %     Greece   +44  %     Hungary   +32  %     Ireland   +94  %     Italy   +14  %     Latvia   0  %     Lithuania   +142  %     Luxembourg   +95  %     Malta   -85  %     Netherlands   +36  %     Poland   +149  %     Portugal   -2  %     Romania**   +40  %     Slovakia   +74  %     Slovenia   +71  %     Spain   +33  %     Sweden   -10  %     United Kingdom   -14  %     EU   +22  %     *from 31.12.2006 to 31.12.2008. ** Figures for Bulgaria and Romania refer to 2007-2008, since registration of ‘.eu’ domains started after their accession to the EU on 1 January 2007. Source: EURid. .eu registrations per country (as of 23 June 2009)       Source: EURid .eu registrations by month (as of 23 June 2009)       Source EURid
