IP/09/354
Brüsszel, 2009. március 5Fogyasztóvédelem: Egyre
népszerűbb az online vásárlás az EU-ban, de
fejlődését visszafogják a határon
átnyúló kereskedelem akadályaiAz e-kereskedelem akadályairól
szóló új jelentés – amelyet az EU
fogyasztóvédelmi biztosa, Meglena Kuneva ma mutatott be
– megállapítja, hogy az online vásárlás egyre
népszerűbb az EU-ban, de figyelmeztet is egyben, hogy a határon
átnyúló kereskedelem akadályai hátráltató
tényezőként hatnak. A ma közzétett jelentés
részletesen elemzi az e-kereskedelem legfrissebb európai uniós
tendenciáit – többek között országokra lebontva,
a legkeresettebb termékek szerint, illetve a fogyasztókat és a
vállalkozásokat érintő akadályok
szempontjából. 2006 és 2008 között a legalább egy
terméket az interneten keresztül megvásárló
fogyasztók aránya 27%-ról 33%-ra nőtt. Az átlagra
vonatkozó számok nem tükrözik az online
vásárlás egyes országokban, például az
Egyesült Királyságban, Franciaországban és
Németországban tapasztalt óriási
népszerűségét, ahol az internethasználók több
mint fele vásárolt valamit az interneten az elmúlt év
folyamán. Az északi országokban (Dánia,
Svédország, Norvégia, Finnország és Izland) 91%-ot tett
ki azon internethasználók aránya, akik vásároltak
termékeket és szolgáltatásokat az interneten.
Olaszországban és Spanyolországban szintén gyorsan
növekszik a piac. A nemzeti piacok gyors növekedési
tendenciáival szemben a határon átnyúló online
vásárlások aránya továbbra is alacsony, mindössze
7%-os volt 2008-ban (szemben a 2006-os 6%-kal). A jelentés felhívja a
figyelmet arra, hogy számos akadály – nyelvi, gyakorlati és
szabályozási, illetve a megbízhatósággal kapcsolatos
jelentős aggályok – visszatartják az online
vásárlások európai uniós
felfutását.
Kuneva biztos kifejtette: „A fogyasztók nagyon sokat nyerhetnek az
internettel. Piacuk kibővül, több szolgáltatóhoz
nyernek hozzáférést, és választási
lehetőségeik is kiszélesednek. Az internet korábban nem
látott lehetőséget biztosít a termékek, eladók
és az árak összehasonlítására. Az internet
használata minden bizonnyal általánossá fog válni a
fogyasztók vásárlásaiban. Már most is 150 millió
fogyasztó vásárol elektronikusan, de közülük csak
30 millióan vásárolnak külföldről. Tennünk
kell azért, hogy az internetes platform elterjedését ne
lassítsa le az, hogy nem sikerül felszámolni a
számottevő szabályozási akadályokat vagy hogy nem
sikerül megoldást találni a bizalom hiányából
fakadó komoly problémákra.”
A főbb megállapítások 
1.	Az e-kereskedelem jól teljesít 
A fogyasztók általában elégedettek az online
vásárlással. A különösen gyakran
vásárolt termékek – például az informatikai
eszközök vagy a szórakoztató és szabadidős
termékek – csoportjában az internetes
vásárlásokkal kapcsolatos fogyasztói elégedettség
átlagban magasabb, mint a kiskereskedelemben általában.A fogyasztók különösen elégedettek az árak
összehasonlíthatóságát, a szélesebb
választékot, a termékek elérhetőségét és
az eladók közüli választás lehetőségeit
tekintve.
A fogyatók kevésbé lelkesek az egyértelmű
termékismertetők hiánya, a reklámozás, az
adatvédelem, a megbízhatóság és az áruk
visszaküldésének lehetőségeit
illetően.
2.	Komoly lehetőségeket rejt az internetes
vásárlás a határon átnyúló kereskedelem
számáraAz uniós polgárok egy harmada azért fontolná meg egy
termék vagy szolgáltatás másik tagállamból
történő megvásárlását, mert az ott
olcsóbb vagy jobb minőségű. 
Az európai uniós fogyasztók egy harmada hajlandó
termékeket és szolgáltatásokat más nyelven
megvásárolni. A multikulturális Európában több
választási lehetőségre és szélesebb
választékra van kereslet, mint amit a helyi boltok vagy a
világmárkák kínálni tudnak. 3.	A
határon átnyúló kereskedelemben rejlő
lehetőségeket nem sikerül kihasználni
2006-tól 2008-ig az online vásárlók aránya
27%-ról 33%-ra nőtt az Európai Unióban, miközben a
határon átnyúló e-kereskedelem szintje változatlan
maradt. A fogyasztóknak mindössze 7%-a vásárol
külföldről online. A különbség tehát nő,
ahelyett hogy csökkenne.
A főbb akadályokFöldrajzi tagoltság A legtöbb kereskedő ma
már rendelkezik honlappal, amely a fogyasztók által
bárhonnan elérhető. Ennek ellenére a kiskereskedők
túlnyomó többsége még mindig úgy véli, hogy a
belső piac fel van osztva a határok mentén. A szinte
végtelen lehetőségek ellenére a gyakorlatban a
fogyasztókat gyakran visszautasítják, vagy származási
országukba irányítják vissza. Gyakorlati
és szabályozási akadályokA nyelvi akadályok továbbra is érintik a legtöbb
kereskedőt és fogyasztót, de jelentőségüket nem
szabad eltúloznunk. A kereskedőknek több mint 60%-a
például már felkészült arra, hogy több nyelven
bonyolítson le tranzakciókat.
A fizetési és postai rendszerek összehangolt
működésével kapcsolatban felmerülő logisztikai
problémák, illetve hozzáférési problémák,
mint a szélessávú internet elterjedtsége szintén jelen
vannak. 
Fennállnak szabályozási akadályok is, amelyek
egyre kevésbé elfogadhatók a fogyasztók és a
vállalkozók számára; ezek többek között a
fogyasztóvédelmi jogot, az áfa-szabályokat, a
forgalmazási szabályokat, a szellemi tulajdon védelmére
vonatkozó szabályokat vagy például a hulladék
elhelyezésére vonatkozó uniós jogszabályok nemzeti
átültetését érintik.
A fogyasztói bizalmat aláásó
akadályok között található például az
elektronikus fizetések, a szállítás, a panaszok, a garancia
érvényesítése, a visszatérítések
intézése (vevőszolgálat) vagy az adatok védelme miatti
idegenkedés. A nehézségeket még súlyosabbnak
ítélik meg a határon átnyúló ügyletek
esetében. A következő lépések
2009 szeptemberében Kuneva biztos be fogja mutatni annak a
vizsgálatnak az eredményeit, amely annak feltárására
irányul, hogy a fogyasztókat hol és hogyan tartják vissza
attól, hogy online vásároljanak külföldről az
Európai Unióban. A kiskereskedelmi ágazat figyelemmel
kísérése keretében Kuneva biztos tavaly ősszel hirdette
meg azt az egész Bizottságot érintő folyamatot, amely az
e-kereskedelem akadályainak feltérképezésére
irányul. A Bizottság kiskereskedelmi ágazatról
készülő végleges jelentése 2009 őszére
készül el.
http://ec.europa.eu/consumers/strategy/docs/com_staff_wp2009_en.pdf
