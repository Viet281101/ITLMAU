IP/09/560
Brüsszel, 2009. április 8.A Bizottság
aktualizálta az európai légtérben repülési tilalom
hatálya eső légitársaságok
listájátAz Európai Bizottság a mai napon
elfogadta annak a „feketelistának” a frissített
változatát, amely az Európai Unióban
biztonsági okokból repülési tilalom
hatálya eső légitársaságokat tartalmazza. A
Bizottság hat kazahsztáni, egy thaiföldi működési
engedéllyel rendelkező légitársaságot, egy további
ukrajnai légi fuvarozót, valamint a Beninben működési
engedéllyel rendelkező összes légi fuvarozót kitiltott
az európai légtérből.
„A Bizottság továbbra is aktívan törekszik a
légi közlekedés szereplőivel folytatott
párbeszédre annak biztosítása érdekében, hogy
minden légi jármű és légi fuvarozó megfeleljen a
nemzetközileg előírt repülésbiztonsági
követelményeknek. Minden légi utasnak joga van arra, hogy
biztonságban érezze magát, amikor a gépe
felszáll”, nyilatkozta Antonio Tajani, a Bizottság
alelnöke és közlekedésért felelős biztosa.
Az új lista a 2008 novemberében kiadott előző lista
helyébe lép és már elérhető a Bizottság
internetes honlapján[1]. A
repülésbiztonsági bizottság egyhangú
véleménye alapján a Bizottság aktualizálta a
listát, és úgy határozott, hogy azt kibővíti,
és biztonsági okokból működési tilalmat vezet be a
következő légi fuvarozókra vonatkozóan:Air Company Kokshetau, ATMA Airlines, Berkut Air, East Wing, Sayat Air
és Starline KZ (Kazahsztán) 
One Two Go Airlines (Thaiföld)
Motor Sich Airlines (Ukrajna)
A Benini Köztársaságban működési
engedéllyel rendelkező összes légitársaság a
Nemzetközi Polgári Repülési Szervezet (ICAO) által
végzett, negatív eredménnyel zárult ellenőrzés
alapján. A Bizottság megállapította, hogy
Angola a meghozott intézkedések következtében jó
eredményeket ért el a biztonsági feltételek
javítása terén. A Bizottság különösen az
Angola légiközlekedési hatóságai által
elkészített, az európai szakértők 2008. februári
látogatását és az ICAO 2008. októberi biztonsági
ellenőrzési jelentését követő korrekciós
intézkedések megvalósításáról szóló
előrehaladási jelentést vette figyelembe.
Az európai szakértők által 2009 februárjában
tett indonéziai látogatásról készült jelentés
lényeges javulást mutatott. A Bizottság továbbra is
folytatja a légiközlekedési hatóságokkal folytatott
szoros konzultációt azzal a céllal, hogy a
repülésbiztonsági bizottság következő
ülésén ismét megvizsgálja a biztonsági
helyzetet.
Mától a közösségi feketelista a következő
légitársaságokat tiltja ki az európai
légtérből:Angola, Benin, Egyenlítői-Guinea, Indonézia, a Kirgiz
Köztársaság, Libéria, Sierra Leone, Szváziföld, a
Kongói Demokratikus Köztársaság és Gabon összes
légi fuvarozója, a Gabon Airlines és az Afrijet
kivételével, amelyek mentességgel rendelkeznek néhány
légi járműre vonatkozóan.
Tizenhat egyedi légi fuvarozó:
Afganisztán – Ariana Afghan Airlines 
Kambodzsa - Siem Reap Airways International
Koreai Népi Demokratikus Köztársaság - Air Koryo 
Kazahsztán - Air Company Kokshetau, ATMA Airlines, Berkut Air, East
Wing, Sayat Air, Starline KZ
Ruanda - Silverback Cargo Freighters 
Szudán - Air West 
Thaiföld -  One Two Go Airlines 
Ukrajna - Motor Sich Airlines,  Ukraine Cargo Airways, Ukraine Mediterranean
Airlines és Volare Aviation
[1] http://ec.europa.eu/transport/air-ban/
