IP/09/1349  Brüsszel, 2009. szeptember 2 3  Minden eddiginél környezettudatosabb Bizottság  Az Európai Bizottság hosszú ideje élen jár a globális éghajlatváltozás elleni politikai küzdelemben.  Jelentős munkaerő-állománnyal rendelkező szervezetként példával jár elöl és érezhetően hozzájárul a környezettudatossághoz.  A 2001-ben elindított kísérleti projektje sikerére építve az Európai Bizottság úgy döntött, hogy környezetközpontú irányítási rendszerét kiterjeszti valamennyi tevékenységére és épületére Brüsszelben és Luxembourgban.  Ezzel – az EMAS-rendeletre (környezetvédelmi vezetési és hitelesítési rendszer) épülő – minősítési rendszerrel a Bizottság egy olyan módszert alkalmaz, amely meghatározza és értékeli tevékenységei környezetvédelmi szempontjait, ami folyamatos javulást eredményez az olyan területeken, mint az energiahatékonyság növelése, a természeti erőforrások optimális felhasználása és a szén-dioxid-kibocsátás csökkentése.  „Munkatársaink régóta őszintén elkötelezettek amellett, hogy csökkentsék a Bizott ság tevékenységeinek környezetre gyakorolt hatását.  A Bizottság 1997 óta követi a környezettudatos működést és ügyvitelt, aminek eredményeként értékeli tevékenységeinek környezetre gyakorolt hatásait, azokról jelentést készít és csökkenti azokat az EMAS-rendelet kísérleti végrehajtása keretében.  Az EMAS Bizottságon belüli további kiterjesztésével az eddig felhalmozott tapasztalatunkra építve nézünk szembe azzal a kihívással, amit az ökológiai lábnyomunk folyamatos csökkentése jelent az elkövetkező években.” – mondta Siim Kallas, a Bizottság igazgatási, ellenőrzési és csalásellenes ügyekért felelős alelnöke. A környezetközpontú irányítási rendszer kiterjesztése a Bizottság egészére Brüsszelben és Luxembourgban  A kísérleti fázis pozitív eredményei alapján bebizonyosodott az EMAS-rendeletre épülő környezetközpontú irányítási rendszerről, hogy az a legmegfelelőbb eszköz az Európai Bizottság környezeti teljesítményének irányításához és javításához.  A rendszer szinergiahatásokat eredményezett a különböző osztályok és az érintett alkalmazottak között a közös célkitűzések megvalósításában. A Bizottság mai napon hozott döntése ezt az irányítási rendszert terjeszti ki valamennyi tevékenységére és épületére Brüsszelben és Luxembourgban. Az illetékes nemzeti hatóságoknál a hivatalos EMAS-nyilvántartásba vételt a Bizottság valamennyi tevékenységére 2012-re, illetve az összes épületre vonatkozóan 2014-re tervezik. Az EMAS kísérleti fázisának (2002-2008 között) Brüsszelben elért legfőbb eredményei  1) Az energiafogyasztás, a vízfogyasztás és az épületek szén-dioxid-kibocsátásának csökkentése   1   :  A villamosenergia- és a vízfogyasztás négyzetméterenként 14 %-kal illetve 23 %-kal csökkent. A szén-dioxid-kibocsátást ezekben az épületekben négyzetméterenként több mint 7 %-kal csökkentették. 2) A papírfogyasztás csökkentése 2003 óta az ofszetpapír-fogyasztást 48 %-kal, az irodai papír fogyasztást 41 %-kal csökkentették. 3) A hulladéktermelés csökkentése A keletkezett hulladék mennyisége 11 %-kal csökkent 331 kg/személy/évről 294/kg/személy/évre. E mennyiség kb. 54 %-át újrahasznosítják. 4) A fenntartható közlekedési eszközök használatának ösztönzése A legutóbbi (2008 közepén végzett) felmérések adatai jelzik azokat a pozitív hatásokat, amelyek a Bizottság fenntartható közlekedési eszközök használatának ösztönzésére tett erőfeszítéseiből erednek. Brüsszelben a személyzet személygépkocsit használó aránya 29 %-ra esett vissza (az 1998. évi 50 %-ról), miközben a tömegközlekedést – busz, villamos, metró vagy vasút – igénybe vevők aránya 50 %-ra emelkedett (az 1998. évi 32 %-ról). A Bizottság szorosan együttműködik Brüsszel régióval egy új várostervezési projekten, melynek fókuszában a Bizottság brüsszeli fő épületegyüttesét környező terület áll. A célok egyike a szomszédos környék oly módon történő átalakítása, hogy az tartósan jobb munka- és életkörülményeket nyújtson, különös tekintettel a fenntartható közlekedésre. A Bizottság környezetvédelemmel kapcsolatos valamennyi nyilatkozata elérhető az EMAS honlapján:    http://ec.europa.eu/environment/emas/index_en.htm   (a következő alatt: Tools | environmental statement library | section 99).   1 :   Az összehasonlításhoz csak a jelenleg az EMAS hatályába eső 19 brüsszeli épületet vesszük figyelembe
