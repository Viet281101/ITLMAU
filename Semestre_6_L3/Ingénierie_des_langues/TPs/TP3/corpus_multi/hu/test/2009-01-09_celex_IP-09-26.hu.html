IP/09/26
Brüsszel, 2009. január 9Filmipar:
A filmszakma európai uniós támogatását az egész
világra kiterjesztikAz Európai Bizottság ma elfogadta az
új MEDIA MUNDUS programot, az audiovizuális ágazatban
megvalósuló nemzetközi együttműködés
eszközét, amely az európai filmipar és harmadik
országok filmgyártói közötti kulturális és
kereskedelmi kapcsolatokat hivatott erősíteni. Az EU a
2011 és 2013 közötti időszakra 15 millió euro
összegű támogatást tesz elérhetővé az
uniós és harmadik országbeli audiovizuális szakemberek
számára. Világszerte nagy az igény az európai
filmiparral való együttműködésre, ezt bizonyítja a
MEDIA International elnevezésű előkészítő
intézkedés sikere. Az intézkedés keretében az EU 2
millió euróval járult hozzá 18 olyan projekt
támogatásához, amelyben nemzetközi partnerek vettek
részt. (lásd: IP/08/1273)
Az új MEDIA MUNDUS program 2011–2013 között a
növekvő érdeklődésre építve használja ki
az audiovizuális szakmában kínálkozó globális
együttműködési lehetőségeket. A fogyasztók
számára a filmkínálatot kulturálisan sokszínű
termékekkel bővíti, a filmszakma képviselői előtt
pedig új üzleti lehetőségeket nyit meg, legyenek akár
európaiak, akár más kontinensen élők.
„Az elmúlt két évtizedben jelentősen
megváltozott a nemzetközi audiovizuális színtér,
elsősorban az olyan technológiai fejlődéseknek
köszönhetően, mint a lekérhető videofilmek, az
internetes televízió vagy a többcsatornás digitális
televízióadás. Ez az újabb audiovizuális tartalmak
iránti egyre nagyobb kereslet kialakulásához vezetett,
következésképp újszerű és érdekes tartalommal
kell megtöltenünk az új technológiát. –
nyilatkozta Viviane Reding, az EU médiaügyekért felelős
biztosa.  – Úgy vélem, a MEDIA MUNDUS megfelelő
kulturális válasz a globális technológiai
kihívásokra. A jelenlegi MEDIA és MEDIA International
programok sikere folytatásért kiált. Ideje világszinten
fellépnünk. Remélem, az európai uniós polgárok
hamarosan a közeli mozikban is  láthatják majd ezen új
kezdeményezés eredményét.” 
Az új MEDIA MUNDUS program céljai a következők:elősegíteni a szakmán belüli
információáramlást, különösen az
audiovizuális ágazat európai és harmadik országbeli
szakemberei közötti hálózatépítést
elősegítő képzési programok és
ösztöndíjak révén. Ezáltal javul a
külföldi piacokhoz való hozzáférés, és
bizalom, valamint hosszú távú kereskedelmi
együttműködés alakulhat ki;
a nemzetközi koprodukciók megkönnyítésével
javítani az audiovizuális alkotások
versenyképességét és nemzetközi
forgalmazását; 
az audiovizuális alkotások világszintű
terjesztésének és bemutatásának
előmozdítása, és a kulturális szempontból
sokszínű tartalmak iránti igény növelése
különösen a fiatal közönség körében.
Az új MEDIA MUNDUS program 2011-től 2013-ig tart.
Előzmények:
A
jelenlegi MEDIA 2007 program a 2007–2013 közötti időszakban
755 millió eurós támogatást nyújt Európa
audiovizuális ipara számára, amit szakemberek
képzéséhez, filmgyártáshoz, valamint az alkotások
európai terjesztéséhez és reklámozásához
lehet használni. (lásd: IP/07/169).
2008
májusában a cannes-i fesztiválon a MEDIA
támogatásával készített filmalkotások
közül négy nyert neves díjakat. A francia Falak közt
(Entre Les Murs) Aranypálma-díjat kapott, a Gomorra című
olasz film pedig a zsűri nagydíját nyerte el (IP/08/800).
E két filmmel együtt Cannes-ban tizennégy olyan filmet mutattak
be, amelyet a MEDIA programból származó, összesen több
mint 900 000 eurós támogatás felhasználásával
forgattak vagy forgalmaztak (IP/08/741).
A MEDIA támogatásával készült filmek között
már Oscar-díjas alkotások is vannak: A
pénzhamisítók (Die Fälscher, osztrák-német
koprodukció) és a Piaf (La Môme – La vie en
rose/Franciaország) (IP/08/298).
A MEDIA International projektfelhívásai és a nyertes
pályázók jegyzéke a következő weboldalon
találhatók: 
http://ec.europa.eu/information_society/media/prep_action/index_en.htm
A
MEDIA MUNDUS-ról bővebben: 
http://ec.europa.eu/information_society/media/mundus/index_en.htm
