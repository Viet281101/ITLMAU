IP/09/718
Brüsszel, 2009. május 7Egyetértés az EU
foglalkoztatási csúcstalálkozóján a növekvő
munkanélküliség elleni fellépésekrőlAz EU ma Prágában rendkívüli
csúcstalálkozót tartott, amelyet a gazdasági
válság foglalkoztatásra gyakorolt hatásait
ellensúlyozó fellépéseknek szenteltek. A trojka
elnökségek (a cseh, a svéd és a spanyol kormány) az
Európai Bizottsággal, a munkáltatókkal és a
szakszervezetekkel együtt tárgyalják meg
elképzeléseiket arról, hogyan lehet segíteni az embereket
munkahelyük megtartásában, vagy abban, hogy új
állást találjanak maguknak. A csúcstalálkozó
tíz konkrét fellépést határozott meg a
munkanélküliség elleni küzdelem és a
munkahelyteremtés területén. A Bizottság az Európai
Tanács június 18-19-i ülésének szánt javaslatai
megfogalmazásakor a csúcstalálkozó vitáira
kíván építeni.
Barroso elnök a következőképpen nyilatkozott: „A
mai uniós foglalkoztatási csúcstalálkozó fontos
előrelépés a foglalkoztatás területén
szükségessé vált több és jobban összehangolt
cselekvés felé. Azt nem akadályozhatjuk meg, hogy a
válság munkanélküliséggel járjon; de ha azonnal
cselekszünk, talán kevesebben veszítik el munkájukat,
és milliókat segíthetünk abban, hogy új és jobb
állást találjanak maguknak. Az azonnali cselekvés a
foglalkoztatás fenntartható helyreállítása felé is
megnyithatja az utat. A mai csúcstalálkozó nem az első,
és nem is az utolsó közösségi fellépés e
területen. Azt üzenjük vele Európa polgárainak, hogy
foglalkoztatásukat az EU a legfontosabb célkitűzésének
tekinti. Felkérek minden tagállamot, hogy kötelezze el magát
a közös munka mellett, hogy annál gyorsabban cselekedhessünk
a foglalkoztatás érdekében.”
„A mai válságban elsősorban az emberekre kell
összpontosítanunk; segítenünk kell őket abban, hogy
megtartsák munkájukat, vagy minél előbb találjanak
új állást. Minden rendelkezésünkre álló
eszközzel korlátoznunk kell a válságnak a
reálgazdaságra, különösen a polgárokra és a
megélhetésükre gyakorolt hatását” –
jelentette ki Vladimír Špidla, a foglalkoztatásért,
szociális ügyekért és esélyegyenlőségért
felelős biztos. 
„A mai csúcstalálkozóval nagy lépést
teszünk előre a munkanélküliség és a
munkahelyteremtés problémáinak lehető legjobb megoldása
felé vezető úton. Stratégiánknak erőteljes
társadalmi párbeszéden kell alapulnia; együtt kell
fellépnünk és összhangot teremtenünk a szociális
és a gazdaságpolitikák között. Sem az alapvető
szociális értékekből, sem a versenyképes belső
piacból nem szabad engednünk a másik javára.”
A csúcstalálkozó azt bizonyította, hogy a
követendő utat illetően a résztvevők között
széleskörű egyetértés alakult ki.  A
találkozó fő üzenetei azt hangsúlyozzák, hogy a
foglalkoztatás érdekében kifejtendő, és
meghatározott elveken alapuló fellépéseknek a munkahelyek
fenntartását, illetve újak létrehozását kell
célba venniük; növelni kell a munkához jutás
lehetőségeit elsősorban a fiatalok számára, emelni kell
a szakmai képzettség szintjét, megfelelni a munkaerőpiac
szükségleteinek és elősegíteni a mobilitást. A
résztvevők tíz konkrét fellépést javasoltak,
amelyek részben rövid, részben hosszú távú
kihívásokra válaszolnak; ezeket a szociális partnerekkel
együtt tagállami és európai szinten egyidejűleg kellene
megvalósítani.1. A lehető legtöbb embert kell hozzásegíteni munkahelye
megtartásához; ehhez a munkaidő átmeneti
kiigazítását átképzéssel kellene
összekapcsolni és közfinanszírozásból (többek
között az Európai Szociális Alapból)
támogatni.
2. Ösztönözni kell a vállalkozó szellemet és a
munkahelyteremtést, többek között a munkát terhelő
nem bérjellegű költségek csökkentésével
és a rugalmas biztonság szorgalmazásával.
3. Javítani kell a nemzeti foglalkoztatási szolgálatok
hatékonyságát intenzív tanácsadással,
képzéssel és munkakereséssel a
munkanélküliség első hetei alatt, különösen a
fiatal munkanélküliek számára.
4. 2009 végéig jelentősen növelni kell a magas
szintű szakmai képzések és gyakornoki képzések
számát.
5. Segíteni kell a befogadóbb munkaerőpiacokat
foglalkoztatási ösztönzők biztosításával,
hatékony, aktív munkaerőpiaci politikákkal és a
szociális védelmi rendszerek modernizálásával, ami a
hátrányos helyzetű társadalmi csoportok – többek
között a fogyatékossággal élők, az alacsonyan
képzettek és a migránsok – jobb befogadásához is
vezetne.
6. Minden szinten emelni kell a képzettséget az egész
életen át tartó tanulás révén; az iskolát
elhagyó minden tanulónak el kell sajátítania a
munkakereséshez szükséges készségeket.  
7. Ki kell használni a munkaerő mobilitását a
munkaerőpiaci kereslet és kínálat még jobb
megfeleltetése érdekében.
8. Fel kell tárni a munkalehetőségeket és a
készségigényeket, és javítani kell a
szükséges kompetenciák előzetes felmérését a
megfelelő képzési kínálat megteremtése
érdekében.
9. Hozzá kell segíteni a munkanélkülieket és a
fiatalokat saját vállalkozásaik beindításához,
például vállalkozás-támogató képzésekkel
és kezdőtőkével, illetve az induló
vállalkozások adóztatásának
csökkentésével vagy megszüntetésével.
10. Elő kell készíteni és menedzselni kell a
szerkezetátalakításokat kölcsönös tanulás
és a helyes gyakorlatok cseréje révén.A
csúcstalálkozón azt is megvitatták, hogyan
egészítheti ki egymást leghatékonyabban a nemzeti és az
európai szintű cselekvés, és hogyan lehet
legelőnyösebben felhasználni az EU eszközeit és
forrásait, például az Európai Szociális Alapot és
az Európai Globalizációs Alkalmazkodási Alapot. Mindkét
alapot a közelmúltban vizsgálták felül
hatékonyságuk optimalizálása érdekében,
különös tekintettel a válságos időszakokra.
A csúcstalálkozó előkészítésére az
Európai Bizottság több munkaértekezletet szervezett a
jelenlegi és a jövőbeli EU elnökségek
képviselőivel (Madridban április 15-én, Stockholmban
április 20-án és Prágában április 27-én).
Rendkívüli vitát tartottak továbbá az Európai
Parlamentben Brüsszelben, május 5-én. E konzultációs
folyamat lehetővé tette, hogy az érdekeltek lehető
legszélesebb körének nézeteit gyűjtsék egybe,
köztük a szociális partnerekét minden szinten, valamint a
különböző EU intézmények képviselői, a
tagállamok, az állami foglalkoztatási szolgálatok, egyetemek
és a civil társadalom szempontjait is megismerjék. 
További információk: 
A foglalkoztatási csúcs főbb következtetései:
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops
http://ec.europa.eu/social/BlobServlet?docId=2623&amp;langId=en
MEMO/09/223
Tájékoztatás a foglalkoztatási
csúcstalálkozóról 
Barroso elnök válsággal foglalkozó weboldala:
http://ec.europa.eu/commission_barroso/president/focus/credit_crunch/index_en.htm
A Foglalkoztatási főigazgatóság és Špidla
biztos weboldala a válság társadalmi hatásairól: 
http://ec.europa.eu/social/main.jsp?langId=en&amp;catId=736
Kisfilm: I-061271
Gazdasági visszaesés: Foglalkoztatás: 
IP/09/703:
Út a gazdasági helyreállításhoz: A kohéziós
politika segíteni fog Európának, hogy túljusson a
válságon - nyilatkozta Hübner és Špidla biztos: 
MEMO/09/221:
Az Európai Globalizációs Alkalmazkodási Alap
felülvizsgálata:
