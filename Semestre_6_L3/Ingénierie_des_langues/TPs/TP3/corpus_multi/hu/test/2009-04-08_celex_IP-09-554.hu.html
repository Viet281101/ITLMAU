IP/09/554
Brüsszel, 2009. április 8.Állami támogatás: a
legfrissebb mutatórendszer összegzi a gazdasági válság
leküzdésére tett tagállami
intézkedéseket
(Lásd még: MEMO/09/160)Az Európai Bizottság a napokban tette
közzé az állami támogatásokat összegző
mutatórendszer (State Aid Scoreboard)
különkiadását, amely a jelenlegi pénzügyi
válságra tekintettel a tagállamok által elfogadott és a
Bizottság által felülvizsgált és összehangolt
intézkedésekre összpontosít. A pénzügyi
stabilitás megőrzése érdekében a tagállamok
összességében mintegy 3 000 milliárd EUR-t
fordítottak a pénzügyi ágazat javára szolgáló
garanciarendszerek, kockázatlefedésre létrehozott
intézmények és feltőkésítési
intézkedések céljára. A Bizottság nemrégiben
közzétett három közleménye világos keretet
biztosít azon feltételek megállapításához, amelyek
alapján e példátlan intézkedések a belső piac
egységességének megőrzése mellett és a
tagállamok közötti káros támogatási verseny
elkerülésével végrehajthatók. Ezenkívül az
állami támogatási intézkedésekről szóló
2008. decemberi ideiglenes keretrendszer útmutatást nyújt a
tagállamoknak ahhoz, hogy miként támogathatják a
leghatékonyabban a reálgazdaság vállalkozásait és
munkahelyeit anélkül, hogy az túlzott versenytorzulással
járna.
Neelie Kroes versenypolitikai biztos a következőket nyilatkozta:
„Az elmúlt hat hónap megmutatta: az állami
támogatások ellenőrzése kulcsszerepet játszik abban,
hogy Európa-szerte összehangolt választ adhassunk a
gazdasági válság kihívásaira. Az Európai Unió
kipróbált és jól bevált állami
támogatási szabályai egyértelműen
hozzájárultak a probléma megoldásához. A
beavatkozásunk és az – alkalmasint igen szigorú –
feltételrendszer visszatartotta a tagállamokat attól, hogy a
protekcionizmus csapdájába essenek és problémáikat
más tagállamokba helyezzék át. Egyúttal sikerült
elkerülniük a pénzügyi összeomlás
veszélyét is. Immár a pénzügyi ágazat
felelőssége, hogy mérlegeit konszolidálja és
szerkezetalakítást hajtson végre az életképes
jövő biztosítása érdekében.”
Pénzügyi válság
A tagállamok és a Bizottság összehangolt
tevékenységének köszönhetően rövid idő
alatt sikerült végrehajtani azokat a megfelelő
támogatási programokat és ad hoc intézkedéseket,
amelyek az indokolatlan versenytorzulás veszélye nélkül
adnak hathatós választ a pénzügyi válság
kihívásaira. 2008 szeptembere óta a Bizottság több mint
50 – gyakran rekordsebességgel elfogadott – határozatot
hozott. Ez a megfelelő kockázatvállalásra és a
jövőbeni versenyre irányuló ösztönzők
megőrzése mellett hozzájárult a pénzügyi
stabilitás fenntartásához, illetve a pénzügyi
ágazatba és általában a gazdaságba vetett bizalom
helyreállításához. 
Az állami támogatások ellenőrzése igen lényeges
a káros támogatási verseny elkerülése és az
egységes piacon működő vállalkozások
számára biztosított egyenlő feltételek védelme
érdekében. Ugyanakkor az ellenőrzésnek
köszönhetően megmaradt az alapvetően stabil
pénzintézetek azon törekvése is, hogy állami
támogatás igénybevétele nélkül folytassák
működésüket. 
A mutatórendszer különkiadásából kitűnik,
hogy a Bizottság által eddig jóváhagyott, a
pénzintézetek támogatására szolgáló
válságkezelő intézkedések teljes összege
megközelítőleg 3 000 milliárd eurót tesz ki. E
szám a garanciarendszerek (2 300 milliárd EUR-ig), a
feltőkésítési programok (közel 300 milliárd
EUR), valamint az egyéni bankok és pénzintézetek javára
végrehajtott ad hoc megmentési és
szerkezetátalakítási intézkedések
(400 milliárd EUR körül) teljes összegének felel
meg. Az állami támogatások tényleges
összértéke ennél lényegesen alacsonyabb lesz,
különösen azért, mert az állami
kezességvállalások állami támogatási eleme
általában a garantált összegnek csupán egy csekély
hányadát teszi ki. A költségvetési
reálkiadások azt csak abban az esetben tartalmazzák, ha az
állami kezességvállalást ténylegesen igénybe
vették.
2008. október eleje óta a Bizottság világos politikai
keretrendszer nyújtásával segíti a pénzügyi
válsággal szembeni küzdelmet. 2008 októbere és 2009
februárja között a tagállamokkal szorosan
együttműködve a következő három
közleményt fogadta el: a 2008. október 13-i „bankokról
szóló közlemény” (lásd IP/08/1495),
a 2008. december 5-i „feltőkésítési
közlemény” (lásd IP/08/1901)
és a 2009. február 25-i „értékvesztett
eszközökről szóló közlemény” (lásd
IP/09/322).
Reálgazdaság
2008 vége
felé a pénzügyi válság begyűrűzött a
reálgazdaságba. Tekintettel arra, hogy a vállalkozásoknak
egyre nagyobb nehézségeket okoz a hitelhez jutás, a
Bizottság 2008. december 17-én ideiglenes keretrendszert (lásd IP/08/1993)
fogadott el, amely további eszközöket biztosít a
tagállamok számára a hitelmegszorítás
reálgazdaságra kifejtett hatásának kezeléséhez.
Idáig a Bizottság tíz tagállamban mintegy 25 állami
intézkedést hagyott jóvá, melyek célja a
reálgazdaság vállalkozásainak és munkahelyeinek
stabilizálása.
A mutatórendszer, valamint az összes tagállamra vonatkozó
részletes statisztikai táblázatok és mutatók a
Bizottság Europa-honlapján tekinthetők meg:
http://ec.europa.eu/competition/state_aid/studies_reports/studies_reports.html
a „Scoreboard, reports and studies” („Mutatórendszer,
jelentések és tanulmányok”) címszó alatt.
A tagállamok jóváhagyott állami
támogatási intézkedéseia gazdasági és
pénzügyi válsággal összefüggésben
(2009. március 31-i állapot)TagállamKezességvállalási programokFeltőkésítési programokKülönböző intézkedéseket
vegyítő programokEgyéb intézkedésekAd hoc intézkedések a
közelmúltbanA reálgazdaságra vonatkozó
intézkedésekAusztriaxxBelgiumxxBulgáriaCiprusCseh KöztársaságDániaxxEgyesült KirályságxxxÉsztországFinnországxxFranciaországxxxxGörögországxHollandiaxxÍrországxxLengyelországLettországxxxLitvániaLuxemburgxxMagyarországxxMáltaNémetországxxxOlaszországxxPortugáliaxxxRomániaSpanyolországxxxSvédországxxxSzlovákiaSzlovéniaxxAz állami támogatásokat összegző mutatórendszer
2009. tavaszi kiadásának további táblázatai
részletesebb információval szolgálnak, ideértve a
referenciákat és az állami támogatásokról
szóló határozatokra vonatkozó online
elérhetőségeket is. A pénzügyi és gazdasági
válsággal összefüggésben elfogadott nemzeti
intézkedések áttekintéséhez lásd MEMO/09/111.
