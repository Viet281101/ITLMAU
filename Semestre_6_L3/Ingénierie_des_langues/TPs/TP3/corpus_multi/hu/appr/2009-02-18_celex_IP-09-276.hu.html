IP/09/276
Brüsszel, 2009. február 18.Az eltűnt gyermekek
felkutatására fenntartott 116 000-ás
közösségi segélyvonal öt tagállamban
hívhatóImmáron
két éve annak, hogy az Európai Bizottság a
Közösség egészén belül lefoglalta a
116 000-ás hívószámot az eltűnt
gyermekek felkutatását segítő forróvonal
létrehozása céljából, és a tagállamokat (IP/07/188)
a szolgáltatás mihamarabbi bevezetésére
ösztönözte. Tavaly még csak Magyarország
területén volt elérhető a 116 000-ás
hívószám (IP/08/1129),
de a Bizottság többszöri felszólítására
mára az összes tagállam megteremtette a nyilvános
hozzáférést a forróvonalak szolgáltatói
számára. Az elmúlt évben a tagállamok közül
hétben, idén viszont már kilencben sor került a
szolgáltató kijelölésére. Jelenleg öt
országban (Görögországban, Magyarországon,
Hollandiában, Portugáliában és Romániában) fogad
hívásokat a 116 000-ás segélyvonal,  és
várhatóan két további tagállam (Belgium és
Szlovákia) is hamarosan bevezeti ezt a szolgáltatást. Miután
a Bizottság körültekintően megbizonyosodott afelől,
hogy az Európai Unió tagállamai a közösségi jognak
megfelelően, kivétel nélkül lefoglalták a
116 000-ás hívószámot, most ismételten
felszólítja őket, hogy adjanak meg minden szükséges
segítséget és útmutatást a leendő
szolgáltatóknak, hogy a rászoruló gyerekek vagy
szülők Európa bármely pontjáról
hívhassák a 116 000-ás segélyvonalat.
„&#214;rvendetes, hogy az eltűnt gyermekek
felkutatására létrehozott 116 000-ás
hívószám Görögországban, Magyarországon,
Hollandiában, Portugáliában és Romániában már
hívható. Ennél azonban nagyobb fokú
elkötelezettséget vártam a tagállamoktól. Nem
lehetünk eléggé felkészültek, ha gyermekeink
biztonsága a tét – mondta Viviane Reding, az Európai
Unió távközlési ügykért felelős biztosa.
– Felszólítom a tagállamokat, hogy tegyenek eleget
kötelezettségeiknek és tájékoztassák
szolgáltatóikat a 116-os számtartomány
elérhetőségéről, s így a közösségi
forróvonal bevezetése ne szenvedjen további késedelmet.
Túl a jogi kötelmeken – amelyek teljesítését
továbbra is szigorúan elvárom – erkölcsi
felelősséggel is tartozunk az európai
családoknak.”
Az eltűnt
gyermekek felkutatására létrehozott 116 000-ás
hívószám az Európai Unió öt
tagállamában (Görögországban, Magyarországon,
Hollandiában, Portugáliában és Romániában)
hívható jelenleg. Ezek az országok már
kijelölték azokat a szolgáltatókat, amelyek az adott
tagállam területén kezdeményezett minden hívást
szakszerűen, ingyenesen, a hét minden napján és a nap minden
órájában fogadni tudnak. A 116 000-ás
hívószám bevezetése óta Magyarországon havonta
mintegy 40 000-en tárcsázzák ezt a szolgáltatást,
közülük hat-hétezren beszélnek is a Kék Vonal munkatársaival.
A 116 000-ás hívószám hasznosságát
példázza az a tavalyi eset is, amikor jogellenesen külföldre
vitt gyermekeket sikerült felkutatni: egy belga apa saját 7, 10
és 14 éves lányát elhurcolta, és kilenc és
fél hónapon át rendkívül nyomorúságos és
veszélyes körülmények között tartotta. 
Az eltűnt gyermekek felkutatására fenntartott belga és portugál 116 000-ás
forróvonal munkatársainak felkérésére 2008
szeptemberében a portugál televízió RTP-TV csatornája a
híradó esti kiadásában a nyilvánosság
segítségét kérte a három gyerek
felkutatásához, a 116 000-ás hívószámot
megjelenítve a képernyőn. Percekkel később az ügy
megnyugtatóan lezárult. Ha a 116 000-ás
hívószám Európa egészében hívható lenne,
jóval hatékonyabbá és egyszerűbbé válna a
gyermekek felkutatása és a nemzetközi összefogás. A
segélyszolgálatok összehangolt erőfeszítéssel a
tagállami határokon túl is nyomára bukkanhatnának az
eltűnt gyermekeknek.
A 2007 októberében elkülönített két másik
hívószám, a 116 111-es
(gyermeksegély-szolgálat) és a 116 123-as
(lelkisegély-szolgálat) bevezetése is jó úton halad.A tagállamok közül tavaly tízben, idén már
tizenhat tagállamban (Bulgáriában, Csehországban,
Németországban, Dániában, Észtországban,
Görögországban, Finnországban, Magyarországon,
Írországban, Lettországban, Hollandiában,
Lengyelországban, Portugáliában, Romániában,
Svédországban és Szlovákiában) sor került a
116 111-es hívószám kiosztására.
További két tagállam (Ciprus és Spanyolország) a
közeljövőben zárja le a kiosztási eljárást.
Tavaly még csak Magyarországon állt rendelkezésre,
idén viszont már nyolc másik tagállamban is
hívható a 116 111-es segélyvonal (Csehországban,
Németországban, Dániában, Észtországban,
Lengyelországban, Portugáliában, Romániában és
Szlovákiában), és példájukat hamarosan öt
további tagállam (Görögország, Finnország,
Írország, Lettország és Svédország) is
követi. 
A lelkisegély-szolgálat 116 123-as
hívószámát összesen hét tagállamban
(Ausztriában, Németországban, Finnországban,
Írországban, Hollandiában, Svédországban és
Szlovéniában) osztották ki
segélyvonal-szolgáltatók számára. Cipruson ez most
van folyamatban. A 116 123-as hívószám Ausztriában
már hívható, de Németországban, Svédországban
és Szlovéniában sem kell már erre sokat várni.
Egy
tavaly júliusi, az elért eredményeket taglaló
bizottsági jelentés rávilágított arra, hogy a
tagállamok eddig vajmi kevés erőfeszítést tettek
azért, hogy a szolgáltatók lehetséges köre
értesüljön a 116-os számtartomány
elérhetőségéről, ezért ezen a téren
további lépéseket sürgetett (IP/08/1129).
Különösen azzal érhetnek el jelentős
előrelépést a tagállamok, ha tájékoztatják a
számkiosztási eljárás menetéről az ilyen
hírközlési kérdésekben általában
járatlan szolgáltatókat, és az illetékes
minisztériumban vagy nemzeti szabályozó hatóságnál
külön kapcsolattartó személyt jelölnek ki
részükre. 
Háttér
2006
júliusában az Európai Bizottság egységes
hívószámok elkülönítését javasolta a
tagállamoknak egyrészt az eltűnt gyermekek felkutatása
(116 000), másrészt a gyermekek segélyhívásainak
fogadása (116 111) céljából. E törekvés
igazodik az Európai Unió által elfogadott gyermekjogi
stratégiához (IP/06/927).
2007. február 15-én, illetve október 30-án a Bizottság
úgy határozott, hogy a 116 000-ás számot (IP/07/188),
valamint a 116 111-es számot valamennyi tagállamban ebből a
célból fenn kell tartani. A határozat kötelezi a
tagállamokat a 116-os számtartomány nyilvános
hozzáférhetőségének biztosítására, a
számok kiosztásáról és a szolgáltatások
bevezetéséről azonban nem rendelkezik. 
További tájékoztatás a 116-os
számtartományról: 
http://ec.europa.eu/information_society/policy/ecomm/current/pan_european/index_en.htm
