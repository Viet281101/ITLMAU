IP/09/317
Brüsszel, 2009. február 25.A Bizottság a munkaadókkal és
a szakszervezetekkel egyeztet a gazdasági válság
kezeléséről és a munkahelyek
megmentésérőlAz Európai Bizottság ma a szakszervezetek
és a munkaadók európai uniós szintű
képviselőinek részvételével zajló
különleges üléssel folytatta az európai
gazdaságélénkítési terv végrehajtására
irányuló munkáját. Az ülésen
széleskörű egyetértés bontakozott ki arról, hogy a
belső piac és a gazdaságélénkítési terv a
megfelelő kiindulópontok a válság kezeléséhez
és az európai munkahelyek védelmében történő
fellépéshez, továbbá egyetértettek abban, hogy
további uniós szintű intézkedésekre van
szükség.
„A gazdasági válság kezelése és a munkahelyek
védelmében történő fellépés közös
erőfeszítést kíván” &#8211; jelentette ki Barroso
elnök. A Bizottság politikájának célja, hogy
mérsékelje a válság reálgazdasági és
foglalkoztatási hatásait, felkészítse a
vállalkozásokat és a munkaerőt a fellendülésre,
és segítse az Európaiakat abban, hogy hosszú távon
fenntartható munkahelyeket találjanak. A válság
nyilvánvaló foglalkoztatási hatásokkal jár. A
visszaesés megállításához, a munkahelyvesztés
és a vállalkozások  megszűnésének
mérsékléséhez, továbbá Európának a
foglalkoztatás és növekedés útjára való
visszavezetéséhez együttműködésre van
szükségünk. Örömteli a lehetőség, hogy a
szociális partnerekkel vitathatjuk meg, miként fókuszáljuk
munkánkat a leghatékonyabban, és miként
működhetünk együtt az eredmények elérése
érdekében.”
A mai ülésen a Bizottság és az európai
szociális partnerek (ETUC, Business Europe, a CEEP és az UEAPME)
egyetértettek abban, hogy együttműködésre van
szükség az EU szociális és gazdasági
vívmányainak és belső piacának megőrzése
és továbbfejlesztése érdekében, hiszen ezek teremtik
meg az európai jólét, a növekedés és a
foglalkoztatás feltételeit.
Az európai szociális partnerek pozitívan fogadták
továbbá az európai gazdaságélénkítési
tervet mint megfelelő kiindulópontot, és jelezték, hogy
készen állnak a terv gyakorlati megvalósítására,
és kellőképpen elszántak a véghezviteléhez
szükséges további lépések megtételére.
A Bizottság javaslata nyomán az Európai Tanács decemberi
ülésén elfogadott európai
gazdaságélénkítési terv olyan intézkedések
széles skáláját vázolja fel, amelyek a
munkahelyteremtést és a munkahelyek megőrzését
szolgálják, továbbá amelyek révén az európai
gazdaság a lehető legjobban felvértezve képes
szembenézni a recesszió kihívásával.
A gazdaságélénkítési terv számos
kulcselemének közvetlen hatása lesz a munkaerőre. Ezek
közé tartozik az embereknek az állásban tartására
és az új munkahely találására irányuló
képzése. Európai uniós forrás áll
rendelkezésre az Európai Szociális Alapból és az
Európai Globalizációs Alkalmazkodási Alapból,
továbbá új pénzügyi források nyíltak meg a
kkv-k számára.
A szociális partnerek képviselőivel folytatott
megbeszélések középpontjában a növekedés
és a foglalkoztatás ösztönzését célzó
intézkedésekre, a rugalmas biztonság
megvalósításához kapcsolódó lépésekre, a
vállalatoknak és a munkavállalóknak a recesszión
való átsegítésére, a beruházások
ösztönzésére és a vásárlóerő
és a kereslet fenntartására, a munkavállalók szabad
mozgására és a kollektív szerződésekre, valamint
az egységes piac megőrzésének biztosítására
vonatkozó javaslataik álltak.  Észrevételeik
beépülnek az állam- és kormányfők március
1-jei informális találkozójára, az Európai Tanács
tavaszi ülésére és a májusi Foglalkoztatási
Csúcsra készülő bizottsági anyagokba  A Bizottság
és a szociális partnerek között megegyezés
született arról, hogy szorosan együttműködnek és
biztosítják azt, hogy a munkaadók és a szakszervezetek az
Európai Unió egészében hozzá fognak tudni járulni
az európai gazdaság sikeres fellendítéséhez.
A szociális partnerek részéről az alábbi
képviselők vettek részt az ülésen: Business Europe:
Ernest-Antoine Seillière, elnök; CEEP: Carl Cederschiöld,
elnök; ETUC: John Monks, főtitkár; UEAPME: Georg Toifl,
elnök.
