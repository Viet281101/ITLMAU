IP/09/730
Brüsszel, 2009. május 11.A Bizottság elnöke és a
Parlament elnöke az európai és globális
gazdaságirányítás etikai vonatkozásairól
tárgyalt Európa vallási vezetőivelJosé Manuel Barroso, az Európai
Bizottság elnöke meghívására ma a
kereszténység, a judaizmus és az iszlám
mintegy húsz magas szintű képviselője gyűlt össze
a Bizottság épületében, hogy kötetlen
párbeszédet folytassanak az Unióval. A találkozó
José Manuel Barroso, az Európai Bizottság elnöke és
Hans-Gert Pöttering, az Európai Parlament elnöke közös
elnökletével zajlott. Az idei találkozó központi
témája az Európa és a világ előtt álló
nagy kihívás: a gazdasági és pénzügyi
válság, valamint az európai és globális
gazdaságirányítás etikai vonatkozásai
voltak.
Az uniós intézmények vezetői és a vallási
vezetők közötti éves találkozó ötödik
alkalommal került megrendezésre. A kezdeményezést 2005-ben
indította el Barroso elnök.
Idén a megbeszélés középpontjában a
következő téma állt: „Gazdasági és
pénzügyi válság: az európai és globális
gazdaságirányítás etikai vonatkozásai”.
Barroso elnök a következőképpen nyilatkozott: „A
pénzügyi és gazdasági válság
előrehaladásával egyre inkább világossá
válik, hogy eljött az a pillanat, amikor összhangot kell
teremtenünk a gazdasági irányítás és azon
alapvető erkölcsi értékeink között, melyek az
európai integráció alapját képezték az elmúlt
50 év során. A Bizottság fontos kezdeményezéseket
indított ezzel kapcsolatban, mindenekelőtt a pénzügyi piacok
szabályozásának területén, hogy gazdaságainkban
megerősítse a felelősségtudatot és a
fenntarthatóságot.”
Hans-Gert Pöttering, az Európai Parlament elnöke kiemelte:
„Az Európai Unió polgárai napjainkban gazdasági
szempontból rendkívül nehéz időszakot élnek
át. Ilyen időszakokban kell előtérbe helyezni, hogy
Európa értékeken alapuló közösség, és a
szolidaritás az Unió alapelvei közé tartozik. Olyan
közös megoldásokat kell keresnünk, amelyek az emberi
méltóságra épülnek, és társadalmunk minden
csoportja számára gondoskodást biztosítanak. A vallások
és egyházak szerepvállalásának e téren igen nagy
jelentősége van, mert munkájuk révén gyakran
társadalmaink legsebezhetőbb tagjai számára nyújtanak
segítséget.”
A találkozó résztvevői bátorították a
pénzügyi szabályozás megerősítésére
irányuló lépések összehangolása,
ösztönzése és irányítása, a gazdaság
talpra állítása és a foglalkoztatás
támogatása terén Európában és világszerte
tett uniós erőfeszítéseket. Szintén kiemelték,
hogy gondoskodni kell arról, hogy a politikák kialakítása
során továbbra is az előtérben álljon a társadalmi
igazságosság, valamint felhívták a figyelmet arra, hogy
most, amikor a munkanélküliség és a szegénység
aggasztó méreteket öltve növekszik, társadalmainknak
készen kell állniuk arra, hogy együttesen lépjenek fel,
és a válság polgárokra gyakorolt hatásainak
megfékezése érdekében konkrét intézkedések
dolgozzanak ki és hajtsanak végre. Végül
hangsúlyozták saját elkötelezettségüket amellett,
hogy segítenek újraéleszteni a különböző
hitű és meggyőződésű európai emberek
közötti szolidaritást, és etikusabb magatartásra
ösztönözni a pénzügyi és gazdasági
szereplőket.
A résztvevők felsorolását lásd a következő
dokumentumban: MEMO/09/227
