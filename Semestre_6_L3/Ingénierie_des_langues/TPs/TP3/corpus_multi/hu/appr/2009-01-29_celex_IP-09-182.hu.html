IP/09/182
Brüsszel, 2009. január 29Húsz tagállam továbbra sem
felel meg az energiahatékonysági közösségi
jogszabályoknakA Bizottság a mai napon indoklással
ellátott véleményt küldött annak a húsz
tagállamnak, amelyek még nem tájékoztatták a
Bizottságot az energiaszolgáltatásról szóló
irányelv[1]
átültetését szolgáló
intézkedéseikről. Az irányelv célja, hogy az
ösztönzők és energetikai szolgáltatások kereteinek
kialakítása révén javítsa az energia
végfelhasználásának hatékonyságát.Az érintett tagállamok a részükre 2008
júliusában megküldött hivatalos felszólító
levél ellenére továbbra sem tájékoztatták a
Bizottságot az irányelvnek nemzeti jogrendszerükbe való
teljes körű átültetéséről. A Bizottság
ezért megkezdte a jogsértési eljárás második
szakaszát Belgium, Bulgária, Ciprus, a Cseh
Köztársaság, az Egyesült Királyság,
Finnország, Görögország, Hollandia, Írország,
Lengyelország, Lettország, Litvánia, Luxemburg,
Magyarország, Németország, Portugália, Románia,
Svédország, Szlovákia és Szlovénia ellen.
Az említett irányelv olyan keretet hoz létre, amelyen
belül a tagállamok gazdaságuk egészében az
energiahatékonyságnak kedvező üzleti feltételeket
és infrastruktúrát teremthetnek. Az irányelv az
épületekre, a közlekedésre és
szállítmányozásra, valamint a mezőgazdasági
és ipari ágazatokra egyaránt vonatkozik.  Emellett kitér az
energiaelosztók szerepére, az energiatakarékosság
finanszírozására, a közszféra példamutató
szerepére, valamint az információk megfelelő
hozzáférhetőségének fontosságára, így
megteremtve az energiaszolgáltatási piac kifejlesztésének
és ösztönzésének, és más, az
energiahatékonyság javítását szolgáló
intézkedések bevezetésének feltételeit.
A tagállamok energiahatékonyság melletti politikai
elkötelezettségének az egyes országok
jogalkotásában is tükröződnie kell.
[1] Az Európai
Parlament és a Tanács 2005. április 5-i 2006/32/EK irányelve
az energia-végfelhasználás hatékonyságáról
és az energetikai szolgáltatásokról, valamint a 93/76/EGK
tanácsi irányelv hatályon kívül
helyezéséről
