IP/09/1548
      Brüsszel, 2009. október 20
      Versenypolitika: Az online zeneforgalmazással foglalkozó kerekasztal megállapodása nyomán bővülnek az európai zenefogyasztók lehetőségei
      Az online zeneforgalmazás általános alapelveit megfogalmazó, és ezzel az európai fogyasztók kiszolgálásának javítását megalapozó közös nyilatkozat aláírásával ért véget 2009. október 19‑én az online zeneforgalmazási
            kerekasztal negyedik ülése, amelyen Neelie Kroes, az Európai Bizottság versenypolitikai biztosa elnökölt. A kerekasztalon az Amazon, a BEUC, az EMI, az iTunes, a Nokia, a PRS for Music, a SACEM, a STIM és a Universal képviselői
            vettek részt. A találkozót követően több résztvevő is konkrét intézkedéseket és kötelezettségvállalásokat jelentett be, amelyek bővíteni
            fogják az európai fogyasztók hozzáférését az online zenei piachoz.
      A közös nyilatkozat aláírása kapcsán Kroes biztos a következőket mondta: „Az európai fogyasztók jogos igénye az online zenekínálat bővítése. A megbeszélésen az alapelvekről született mai megegyezés valódi előrelépést jelent ebbe az irányba. A piac különböző részeit képviselő szereplőknek most első ízben sikerült közös menetrendet elfogadniuk. Azokat a konkrét lépéseket és kötelezettségvállalásokat is üdvözlöm, amelyek révén a kerekasztal résztvevői javítani fogják
            az online zenék hozzáférésének lehetőségeit Európában.”
      A találkozó megnyitójában Kroes biztos emlékeztetett arra a közös felismerésre, hogy javítani kell a zenei alkotások online
            felhasználásának engedélyezési mechanizmusait. Az engedélyezési rendszer nehézkessége és bonyolultsága miatt a digitális forgalmazásban érdekelt felek komoly piaci lehetőségektől
            esnek el. Az egyszerűbb és átláthatóbb engedélyezési megoldások nyomán bővülhet a piac, gazdagabb és innovatívabb online zenei kínálat
            nyílhat meg az európai fogyasztók szélesebb köre előtt, és e megoldások a kulturális sokszínűség és a szerzők érdekeinek védelméhez
            is hozzájárulnak.
      A közös nyilatkozat szerint a kerekasztal résztvevői:Elkötelezték magukat amellett, hogy több jogkezelő szervezet repertoárját tartalmazó új európai uniós engedélyezési platformokat alakítanak ki. Ezeknek a platformoknak a jogkezelők katalógusaiban lévő alkotások lehető leggazdagabb repertoárját kell tartalmazniuk, és
                  a jogtulajdonosok önkéntes együttműködésén kell alapulniuk.Megegyeztek abban, hogy a közös jogkezelőknek objektív, átlátható és megkülönböztetésmentes feltételek alapján kell kiválasztaniuk
               azokat a szervezeteket, amelyeket több területre érvényes engedélyek kiadásával bíznak meg.Munkacsoportot hoznak létre a jogtulajdonosi információk megállapítására és cseréjére vonatkozó közös keretrendszer kialakítása érdekében. Ez megkönnyíti majd, hogy a kereskedelmi felhasználók azonosítsák a megfelelő jogtulajdonost, és megszerezzék a szükséges
                  jogokat.Ezekhez az alapelvekhez az iparág más szereplői is szabadon csatlakozhatnak. Az alapelvek célja, hogy a piac bővítése és a fogyasztók kiszolgálása érdekében megkönnyítsék a zenei alkotások online felhasználásának
            engedélyezését.
      A kerekasztalt követően:Az Apple bejelentette, hogy ösztönzőnek találja az online zeneforgalmazás hatékonyabb engedélyezési megoldásainak kialakítása
                  felé tett előrelépést, és derűlátó annak kapcsán, hogy 2010‑ben sikerül bővíteni azoknak az európai országoknak a körét, ahol
                  a fogyasztók hozzáférnek az iTunes webáruház kínálatához.Az EMI bejelentette, hogy a spanyol (SGAE) és a francia (SACEM) jogkezelő szervezetekkel megkötendő nem kizárólagos megállapodások aláírásával fontos lépést tesz majd az európai digitális engedélyezés terén.Az Amazon hangsúlyozta, folyamatosan arra törekszik, hogy valamennyi európai weboldalán széles választékot és alacsony árakat
                  kínáljon a vásárlóknak, és ma már mind a 27 uniós tagállamban valamennyi fizikai termékkategória esetében lehetővé teszi a
                  szállításokat. A vállalat kiemelte továbbá, elkötelezett amellett, hogy továbbra is a lehető legszélesebb kínálatot biztosítsa a fogyasztóknak
                  az online zenei piacon. Az Amazon üdvözli a közös elvek megfogalmazását, amelyet az EU engedélyezési keretrendszerének továbbfejlesztése és az európai
                  vásárlók számára biztosított online digitális zeneforgalmazás megkönnyítése felé tett fontos lépésnek tart.A kerekasztalon elfogadott elvekkel összhangban a SACEM a lehető legnagyobb számú európai szerzői szervezettel kíván együttműködést
               kialakítani annak érdekében, hogy az összeurópai alapon működő, online szolgáltatások számára a lehető legszélesebb repertoárt
               kínáló közös, nem kizárólagos portált hozzon létre.Kroes biztos üdvözölte a kerekasztalt követően bejelentett, a fogyasztók online zenei kínálathoz történő hozzáférését javítani
            hivatott konkrét intézkedéseket. A kerekasztal tagjai által elfogadott elvek fényében most további lépésekre nyílik lehetőség. A Bizottság továbbra is elkötelezett amellett, hogy a fogyasztók számára biztosított valódi előnyök érdekében együttműködjön
            a piaci szereplőkkel.
      A kerekasztal résztvevőinek az online zeneforgalmazás általános elveiről szóló, 2009. október 19‑i közös nyilatkozata az alábbi
         linken érhető el:http://ec.europa.eu/competition/sectors/media/joint_statement_1.pdf 
      Az EMI, a PRS for Music, a SACEM, a STIM és a Universal Music Group International „Munkacsoport a jogtulajdonosi információk
         közös keretrendszeréről” című közös nyilatkozata az alábbi linken érhető el:http://ec.europa.eu/competition/sectors/media/joint_statement_2.pdf 
      Előzmények
      Az online kereskedelmi kerekasztal első, a termékek és a szolgáltatások online kereskedelmével foglalkozó ülésén (2008. szeptember
            17. – lásd IP/08/1338) az EMI Music Publishing, a Fiat, az eBay, az Apple/iTunes, az Alcatel-Lucent, az LVMH, a Which? (brit fogyasztói szervezet),
            a SACEM (szerzők és zeneszerzők francia jogkezelő szervezete), és Sir Mick Jagger vett részt. A második találkozó (2008. december
            16.) az online zeneforgalmazással foglalkozott, és azon a kerekasztal e kérdésben érintett tagjai vettek részt.
      A megbeszélések eredményeként született meg az „Online kereskedelmi kerekasztal jelentése az online kiskereskedelem lehetőségeiről
            és gátjairól”. A jelentés a következő honlapon érhető el:
      http://ec.europa.eu/competition/consultations/2009_online_commerce/roundtable_report_en.pdf 
      A jelentést a Bizottság nyilvános konzultációra bocsátotta; az ennek kapcsán megfogalmazott beadványok az alábbi weboldalon
         olvashatók:http://ec.europa.eu/competition/consultations/2009_online_commerce/index.html
      A harmadik találkozón (2009. szeptember 8.) az online zeneipar további kulcsszereplői, így az Amazon, a Nokia, a PRS for Music
         (brit jogkezelő szervezet), a STIM (svéd jogkezelő szervezet), a Universal Music Publishing Group és az európai fogyasztók
         képviselői (Európai Fogyasztóvédelmi Szervezet – BEUC) is részt vettek.
