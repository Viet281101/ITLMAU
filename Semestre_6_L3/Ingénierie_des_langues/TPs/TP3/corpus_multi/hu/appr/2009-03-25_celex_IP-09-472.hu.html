IP/09/472
Brüsszel, 2009. március 25Az EU Bizottság felveszi a harcot a
modern rabszolgasággal és a gyermekek szexuális
zaklatásávalAz Európai Bizottság ma két új
jogszabályra vonatkozó javaslatot fogadott el, amelyek fokozzák
az emberkereskedelem, a gyermekek szexuális zaklatása és
szexuális kizsákmányolása, valamint a
gyermekpornográfia elleni küzdelmet. Az új javaslatok két
2002, illetve 2004 óta hatályos jogi aktus helyébe lépnek.
Az új javaslatok teljes mértékben megfelelnek a legszigorúbb
európai normáknak és biztosítják az
áldozatoknak nyújtott hatékonyabb támogatást, valamint
a gyermekek szexuális zaklatásáért, illetve
emberkereskedelemért felelős bűnözőkkel szembeni
keményebb fellépést. A javaslatok ezenkívül
kitérnek a gyorsan változó internetes
bűnelkövetési technológiákra is.
Jacques Barrot alelnök, a jogérvényesülésért,
szabadságért és biztonságért felelős biztos a
következőket nyilatkozta: „&#218;gy kívánjuk
felépíteni az EU-t, hogy képes legyen kellőképpen
megvédeni ezektől a szörnyű
bűncselekményektől leginkább veszélyeztetett
polgárainkat. Az emberkereskedelem esetében szexuális
rabszolgaságba taszított nőkről és fiatal
lányokról, vert, bántalmazott, koldulásra és
lopásra kényszerített gyermekekről, valamint
megdöbbentő körülmények között
éhbérért dolgoztatott fiatal felnőttekről van szó.
A gyermekek szexuális zaklatása és szexuális
kizsákmányolása kapcsán olyan, gyermekek sérelmére
elkövetett szörnyű bűncselekményekről van
szó, amelyek életre szóló, mély sérülést
és fájdalmat okoznak.”
Főbb tények és adatok
A Nemzetközi Munkaügyi Szervezet szerint a világon 1,225
millió embert vált az emberkereskedelem áldozatává a
hazájában vagy valamely másik országban. Az
emberkereskedelem áldozatainak többségét
prostitúcióra (43%) vagy munkavégzésre (32%)
kényszerítik. A kikényszerített üzletszerű
szexuális kizsákmányolás esetében az áldozatok
túlnyomó többsége (98%) nő vagy fiatal lány. A
rendelkezésre álló adatok alapján feltételezhető,
hogy az Unióba irányuló vagy az Unión belüli
emberkereskedelem évente több százezer áldozatot érint.Egyes tanulmányok szerint az európai gyermekek nem
elhanyagolható része, alapos tudományos becslés szerint
10–20%-a válik gyermekkorában szexuális
zaklatás áldozatává.
2008-ban több mint ezer kereskedelmi célú és mintegy
ötszáz egyéb célú, gyermekek szexuális
zaklatását ábrázoló tartalmakat megjelenítő
internetes oldalra bukkantak. Ezek 71 %-a az Egyesült Államokban
volt bejegyezve. A becslések szerint a gyermekpornográfiát
tartalmazó internetes oldalak mintegy 20%-a nem kereskedelmi céllal
készült (többségük fájlmegosztó oldal).A becslések szerint a szexuális elkövetők
átlagosan mintegy 20%-a (az elkövetők
különböző típusai között nagy
eltérések tapasztalhatók) az ítélet meghozatala
után ismét bűnelkövetővé válik.
Az új javaslatok
A két, tanácsi kerethatározatra irányuló javaslat
három területen kötelezné fellépésre az uniós
tagállamokat: az elkövetőkkel szembeni bűnvádi
eljárás lefolytatása, az áldozatok védelme és a
bűncselekmények megelőzése területén.
Az emberkereskedelem elleni küzdelemre irányuló
javaslat közelíti egymáshoz az egyes nemzeti jogszabályokat,
illetve a különböző tagállamokban alkalmazandó
szankciókat, és biztosítja, hogy az elkövetők akkor is
bíróság elé kerüljenek, ha cselekményüket
külföldön követik el. Lehetővé teszi, hogy a
rendőrség telefonbeszélgetéseket rögzítsen,
beszélgetéseket hallgasson le és a szervezett
bűnözés elleni küzdelemben használatos más
hasonló eszközöket vessen be. Annak érdekében, hogy az
áldozatok felépüljenek a megrázkódtatásokból,
és merjenek tanúskodni az elkövetők ellen, lakhatásban,
orvosi ellátásban és szükség estén rendőri
védelemben részesülnek. Megvédik őket a
büntetőeljárás során felmerülő további
sérülésektől, például a kényszerű
szexuális kizsákmányolásukkal kapcsolatos
élményeiket nem tényekre, hanem összefüggésekre
irányuló kérdésekkel vizsgálják. Az áldozatok
az eljárás ideje alatt költségmentes jogi
segítségnyújtásban részesülnek, amely
kárenyhítési igényük
érvényesítésére is kiterjed. A javaslat szankciók
előírását is támogatja a kényszerített
áldozatok szexuális szolgáltatásait igénybe vevő
személyekkel és az emberkereskedelem áldozatait
kizsákmányoló munkaadókkal szemben. A javaslat
ezenkívül független szerveket hoz létre e
fellépések nyomon követésére.
A gyermekek szexuális zaklatása és szexuális
kizsákmányolása elleni küzdelemre irányuló
javaslat megkönnyíti a gyermekeket zaklató elkövetők
megbüntetését, mivel büntetőjogi szankciókat
biztosít a zaklatás olyan új formáira, mint az
úgynevezett grooming (szexuális kapcsolat
létesítésére irányuló felhívás), a
gyermekek interneten történő csábítása és
zaklatása, gyermekpornográfiát tartalmazó anyagok
megtekintése még abban az esetben is, ha nem töltötték
le az adott fájlokat, vagy gyermekek webkamera előtti szexuális
pózokban történő bemutatása. Ezentúl a gyermekek
zaklatása céljából külföldre utazó
„szexturisták” ellen hazatérésük után
büntetőeljárást lehet indítani. A kiskorú
áldozatokat a bírósági tanúskodáskor nem kell
szembesíteni az elkövetővel, így megkímélik
őket a további sérüléstől. Ezenkívül
kirendelt védő áll a rendelkezésükre. Valamennyi
elkövetőt egyedi módon kell elbírálni, és olyan
egyéni bánásmódot kell számukra lehetővé
tenni, amely biztosítja, hogy ne váljanak
bűnismétlővé. Fontos, hogy nemcsak az
ítélethozatal szerinti országban, hanem az EU teljes
területén érvényt lehessen szerezni az elkövetők
olyan tevékenységektől való eltiltásának, amelyek
gyermekekkel való kapcsolattartással járnak. A jövőben
ezenkívül olyan rendszereket fognak kidolgozni, amelyek letiltják
a gyermekpornográfiát tartalmazó internetes oldalakhoz való
hozzáférést.
A javaslatot az EU Miniszterek Tanácsa megvitatja, majd elfogadás
után a nemzeti jogba ültetik át.
Jacques Barrot alelnök leszögezte: „Üzenetünk
egyértelmű: ezek a határt nem ismerő
bűncselekmények elfogadhatatlanok a számunkra. Európa
továbbra is igyekszik a legszigorúbban és a legnagyobb
igényekkel küzdeni ellenük.”
