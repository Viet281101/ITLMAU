IP/09/405
Brüsszel, 2009. március 16Az uniós mesterszintű
fordítóképzés
előkészítéseAz európai mesterszintű
fordítóképzés (European Master's in Translation, EMT)
hálózatának kialakítása lesz az Európai
Bizottság által 2009. március 16-17-én Brüsszelben
tartandó nemzetközi konferencia témája, amelyre több
mint száz egyetem, valamint a fordítóképzésben
érdekelt szervezet képviselőjét várják, hogy
megegyezésre jussanak azon kritériumokkal kapcsolatban, amelyek
alapján egy fordítóképzés tananyaga
megkaphatja a közös
EMT-minőségjelölést. Az Európai Bizottság
felkéri a hivatásos fordítók képzését
szervező egyetemeket, hogy csatlakozzanak a magas szintű
fordítóképzés európai
hálózatához.
„Az egyetemek által szerte az Európai Unió
területén nyújtott, magas szintű
fordítóképzési program nemcsak az Európai
Bizottság és a többi uniós intézmény, hanem
valamennyi, a fordításban érdekelt piac számára
biztosítja a hozzáértő szakembereket” &#8211;
nyilatkozta Leonard Orban, a többnyelvűség európai biztosa.Az európai mesterszintű fordítóképzés (EMT),
ami a fordítói mesterfokozat megszerzéséhez
szükséges kompetenciákat foglalja össze, a
fordítóképzés alapvető
minőségmérőjévé kellene váljon. A
kezdeményezést 2005-ben az Európai Bizottság
Fordítási Főigazgatósága indította
útjára, majd ezt az egyetemi szféra fordítási
szakértőivel szoros együttműködésben
fejlesztették tovább.
A 2006 októberében, majd 2008 márciusában megrendezett
első két konferencia lefektette az együttműködés
alapjait azáltal, hogy javaslatot tett a fordítóképzési
tantervbe beépítendő kulcskompetenciákra. A
szabványosított kompetenciákat bármelyik, a
fordítóképzésben részt vevő egyetem
beépítheti tantervébe, ha be kíván lépni az
EMT-hálózatba. A Bizottság tanácsadóként jelen
van, a fordítóképzéssel járó felelősség
azonban kizárólag az egyetemeké marad. 
A hálózat kialakítása a Bizottság
Fordítási Főigazgatósága által kezdeményezett
EMT-rendszer négy éves fejlesztésének az
eredménye. 
Létrejötte után a hálózat a résztvevő
egyetemek legjobb gyakorlatára irányuló cserét
kívánja elősegíteni, valamint végső soron azt,
hogy megerősítsék az oktatási szabványokat, a
jövőbeni fordítók szakmai
felkészültségét, továbbá kialakítsák a
hozzáértő fordítók igazi európai piacát.
A Bizottság egyik közelmúltbeli
bejelentése[1], amelyben a
bizonyos nyelvek esetében fellépő esetleges
fordítóhiányra utalt, megerősíti azt, hogy
szükség van a szakmabeliek folyamatos, a
fordítóképzést végző intézmények
általi utánpótlására.
A 2009. évi EMT-konferencia a következő
kérdésekre helyezi a hangsúlyt:a jövőbeni fordítók számára
kulcsfontosságú kompetenciák;
egyetemi képzés és foglalkoztathatóság a
különböző országok egyetemei közötti
együttműködés előmozdítása
érdekében;
az EMT-hálózatba történő felvétel
kritériumai;
a hálózati tagok és a jelentkezők által
élvezett előnyök és kötelezettségük;
a hálózat jövőbeni munkája és
struktúrája.A
konferencián meghívottként lehet részt venni, ugyanakkor az
esemény élőben követhető az interneten,
beleértve a nézők kérdéseire adott válaszokat is,
az alábbi címen: 
http://ec.europa.eu/dgs/translation/external_relations/universities/emt_conference2009_en.htm
Az EMT hálózatához csatlakozni kívánó
egyetemek 2009. április 30-ig nyújthatják be felvételi
kérelmüket.  
További
információ: 
EMT-konferencia 2009:
http://ec.europa.eu/dgs/translation/external_relations/universities/emt_conference2009_en.htm
Nyílt
pályázati felhívás:
http://ec.europa.eu/dgs/translation/external_relations/universities/emt_network_join_en.htmFordítási Főigazgatóság: http://ec.europa.eu/dgs/translation
Nyelvek
az Európai Unióban: http://europa.eu/languages/hu/home
[1] MEMO/09/76,
2009.2.19.
