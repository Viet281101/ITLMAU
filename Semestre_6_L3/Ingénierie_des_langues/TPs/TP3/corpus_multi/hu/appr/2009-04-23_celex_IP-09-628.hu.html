IP/09/628
Brüsszel, 2009. április 23.A Bizottság üdvözli az
energiaügyi és éghajlat-változási csomag
elfogadásátAz Európai Bizottság üdvözli,
hogy az EU a mai napon hivatalosan elfogadta az energiaügyi és
éghajlat-változási csomagot, valamint azokat a
jogszabályokat, amelyek biztosítják az új autók
CO2-kibocsátásának és
az üzemanyag-előállítás során felszabaduló
üvegházhatású gázok mennyiségének
csökkentését. A múlt év decemberében egyeztetett
intézkedések mentén Európa biztos úton halad majd
előre az alacsony szén-dioxid-kibocsátású gazdaság
kialakítása és az energiabiztonság fokozása felé.
A csomag jogilag kötelező célokat tartalmaz, melyek szerint a
tagállamoknak 2020-ra az üvegházhatású gázok
kibocsátását az 1990-es szinthez képest 20%-kal kell
csökkenteniük, valamint ugyanerre az évre a teljes
energiafelhasználás 20%-át megújuló
energiaforrásokból kell fedezniük. A jogszabályegyüttes
hozzájárul egy további uniós cél
megvalósításához is: elősegíti, hogy a
következő évtized végére 20%-kal növekedjen az
energiahatékonyság. A csomag elfogadásával Európa a
világon elsőként valósít meg ilyen nagy horderejű,
jogilag kötelező érvényű éghajlatvédelmi
és energiaügyi célkitűzéseket. A
jogszabályegyüttes jelentős módon hozzájárul
ahhoz, hogy az ENSZ által szervezett decemberi klímakonferencián
nemzetközi megállapodás jöhessen létre az
éghajlatvédelemről.
José Manuel Barroso, a Bizottság elnöke így nyilatkozott:
„A mai napon a jelenlegi Bizottság egyik legfontosabb
prioritásának kapcsán született megállapodás. Az
energiaügyi és éghajlat-változási csomag
létrehozása olyan próbatétel volt Európa
számára, melynek során bebizonyította: képes cselekedni
polgárai érdekében. Ez a jogszabályegyüttes – az
EU belső energiapiacának megerősítéséről
szóló, tegnap létrejött megállapodással
együtt – fontos előrelépést jelent az
energiahatékonyság és az energiabiztonság növelése
terén, és lehetővé teszi, hogy az új nemzetközi
éghajlat-megállapodás kidolgozására irányuló
decemberi tárgyalások során Európa még szilárdabb
álláspontot képviseljen.”
A csomag a tagállamok vezetőinek arra a
kötelezettségvállalására épít, miszerint
2020-ra az üvegházhatású gázok
kibocsátását az 1990-es szintekhez képest 20%-kal
csökkentik, és a teljes energiafogyasztás 20%-át
megújuló energiaforrásokból fedezik. A
jogszabályegyüttes ezenfelül hozzájárul egy
további fontos uniós célkitűzés
megvalósításához – az energiahatékonyság
20%-os növeléséhez – is. 
Az energiaügyi és éghajlat-változási csomag
magában foglalja a kibocsátáscsökkentés 20%-ról
30%-ra történő fokozásának lehetőségét
is, amennyiben ez olyan megfelelő nemzetközi klímavédelmi
megállapodás keretében történik, amelyben más
fejlett és fejlődő országok is részt vesznek,
méltányos mértékben hozzájárulva a
világszintű kibocsátáskorlátozáshoz. E
nemzetközi megállapodás létrejöttére a tervek
szerint az ENSZ decemberi koppenhágai éghajlatvédelmi
konferenciáján kerül sor. 
A energiaügyi és éghajlat-változási csomag az
alábbi négy jogszabályból áll:az EU kibocsátáskereskedelmi rendszerének
felülvizsgálatáról szóló irányelv
(Európa üvegházhatású
gázkibocsátásának mintegy 40%-a a rendszer hatálya
alá tartozik); 
a kibocsátáskereskedelmi rendszer hatályán
kívüli ágazatok
kibocsátásmérséklésével kapcsolatos terhek
megosztásáról szóló, jogilag kötelező
érvényű nemzeti célkitűzéseket tartalmazó
rendelet (lásd melléklet); 
a megújuló energiaforrásoknak a teljes
energiafelhasználáson belüli hányadára vonatkozó,
jogilag kötelező érvényű nemzeti
célkitűzéseket tartalmazó irányelv (lásd
melléklet); 
a szén-dioxid leválasztására és
tárolására irányuló technológiák
biztonságos és környezetvédelmi szempontból
fenntartható alkalmazására jogi keretet létrehozó
irányelv. A csomaggal egy időben – annak
kiegészítéseképpen – az Unió két
további jogi aktust fogadott el:egy rendeletet, mely előírja, hogy az új autók
átlagos CO2-kibocsátását 2012–2015
között fokozatosan 120 g/km-re, majd 2020-ra 95 g/km-re kell
csökkenteni –  ez az intézkedés önmagában
több mint egy harmadát biztosítja majd a
kibocsátáskereskedelmi rendszeren kívüli ágazatokra
előírt kibocsátáscsökkentésnek; 
az üzemanyag-minőségi irányelv felülvizsgált
változatát, mely arra kötelezi az
üzemanyag-ellátókat, hogy 2020-ig 6%-kal csökkentsék az
üzemanyag előállítása során kibocsátott
üvegházhatású gázok mennyiségét.
A következő lépések
A hat jogi aktus a Hivatalos Lapban való közzétételt
követő húsz napon belül, várhatóan májusban
lép hatályba. 
További
információk
A csomaggal és a
kiegészítő jogszabályokkal kapcsolatban további
tájékoztatás olvasható az IP/08/1998
közleményben, valamint az alábbi összefoglalókban: 
Az Unió kibocsátáskereskedelmi rendszere: MEMO/08/796A kibocsátáscsökkentéssel kapcsolatos terhek
megosztása: MEMO/08/797
Megújuló energiaforrások: MEMO/08/33
Szén-dioxid-leválasztás és -tárolás: MEMO/08/798
Személygépkocsik
szén-dioxid-kibocsátása: MEMO/08/799
Üzemanyag-minőség: MEMO/08/800
Az Európai Bizottság „Tettekkel az
éghajlatváltozás ellen” (Climate Action) című
honlapja:
http://ec.europa.eu/climateaction
Melléklet 
A 2020-ra megvalósítandó, jogilag
kötelező érvényű célkitűzések
tagállamok szerinti bontásbanAz európai kibocsátáskereskedelmi rendszeren
kívüli ágazatok kibocsátási értékeinek
változása (a 2005-ös szinthez képest)A megújuló energiaforrásoknak a
végfelhasználói energiakeresleten belüli aránya
2020-banAT-16.0%34%BE-15.0%13%BG20.0%16%CY-5.0%13%CZ9.0%13%DK-20.0%30%EE11.0%25%FI-16.0%38%FR-14.0%23%DE-14.0%18%EL-4.0%18%HU10.0%13%IE-20.0%16%IT-13.0%17%LV17.0%40%LT15.0%23%LU-20.0%11%MT5.0%10%NL-16.0%14%PL14.0%15%PT1.0%31%RO19.0%24%SK13.0%14%SI4.0%25%ES-10.0%20%SE-17.0%49%UK-16.0%15%
