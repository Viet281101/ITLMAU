IP/09/218
Brüsszel, 2009. február 5„A sokszínűségért.
A diszkrimináció ellen.”: az idei év uniós
díját elnyerő cikkeiHomoszexuális futballistákról
szóló francia cikket és az iszlámra áttérő
nőkről írt dán cikket jutalmaztak ma „A
sokszínűségért. A diszkrimináció ellen.”
elnevezésű európai uniós újságírói
díj megosztott első helyezésével. A harmadik helyet egy
portugál cikk nyerte el, a „Roma” különdíj pedig
görög újságíróé lett. A díjkiosztó
ünnepséget ma este Prágában rendezik meg, a
Kaiserštejnský-palotában.
„A média központi szerepet tölt be a
diszkrimináció, az előítéletek és a
sztereotípiák elleni küzdelemben – mondta Vladimír
Špidla, az esélyegyenlőségért felelős európai
biztos. – A sokszínűség és a társadalmi
kohézió által képviselt értékek a jelenlegi
társadalmi, gazdasági és pénzügyi
körülmények között egyre nagyobb fontosságra
tesznek szert.”
A mai ünnepségen az Európai Bizottság olyan
újságírókat tüntet ki, akik írásaikkal
segítenek jobban megértetni a sokszínűség
előnyeit, és arra ösztönzik az olvasókat, hogy
fokozottabb érdeklődéssel forduljanak a
diszkriminációval és egyenlőtlen bánásmóddal
kapcsolatos kérdések felé. A Bizottság idén
különdíjjal jutalmaz egy roma kérdéseket
tárgyaló írást.
A megosztott első díjat Pascale Krémer, a Le Monde
újságírója nyerte el egy helyi focicsapat meleg
játékosairól írt, „Homophobie et football: la
leçon de Chooz” (Homofóbia és futball: Chooz
tanulsága) című cikkével. Írásában azt
vizsgálja, hogyan segíti a futball nyereségközpontú
marketingvilága a melegekkel és leszbikusokkal szembeni
megkülönböztetés fenntartását, ugyanakkor azt is,
hogy milyen pozitív intézkedésekkel igyekeznek a
futballszövetségek Európa-szerte meggátolni az ilyesfajta
diszkriminációt.
A másik első díjas Ole Hall, a dán Morgenavisen
Jyllands-Posten munkatársa. Ő „Danske muslimer udsat for
chicane” (Zaklatásnak kitett dán muzulmánok)
című cikkében azt tárja fel, hogyan válnak az
iszlám hitre áttérő dán nők a többségi
társadalom tagjaiból egy csapásra igen szembetűnő
kisebbséggé saját hazájukban; hogyan szembesülnek
társadalmuk részéről pontosan ugyanazokkal az
előítéletekkel és ellenségességgel, mint
külföldi származású hittársaik. 
A harmadik díjat Christiana Martins és Marisa Antunes kapja
„Elite à prova de racismo” (Rasszizmusálló
elit) címet viselő közös munkájukért, amely
olyan sikeres, kisebbségi hátterű portugál
polgárokról szól, akik áttörték az
„üvegplafont”. A cikk az Expresso című
portugál hetilapban látott napvilágot.
A roma különdíjat Mika Kontourousinak, az Eleftheros
Tipos újságírójának ítélték oda
“&#919; Γιο&#965;ζ&#947;ιάν
σ&#960;ά&#949;ι &#964;α σ&#973;νο&#961;α
&#964;ης φ&#965;λ&#942;ς &#964;ης”
(Yuzyan kitör a törzsi korlátok közül) című
írásáért: ő olyan roma nők problémáit
taglalja, akik megpróbálnak hagyományos társadalmi
szerepeikből kilépni.
A díjátadó ünnepségre az Európai Bizottság
által „A média a sokszínűség
szolgálatában” címmel szervezett szeminárium
keretében kerül sor. A szeminárium a diszkrimináció
elleni küzdelem és a sokszínűség
előmozdítása terén a média által és vele
kapcsolatban alkalmazott bevált gyakorlatokról szóló
páneurópai tanulmány eredményeit ismerteti. Több mint
80 résztvevője Európa médiaszakemberei, továbbá
esélyegyenlőségi és civil szervezeteinek
képviselői közül kerül ki.  
Az újságíró díj az EU „A
sokszínűségért. A diszkrimináció ellen.”
címet viselő tájékoztató kampányának
részét képező nagyszabású figyelemfelkeltő
tevékenységek egyike. A díj támogató partnere a
European Youth Press és az Association of European Journalists.
A győztes pályázatokat a 27 tagállamból 2008.
január 1. és október 31. között beérkezett
több mint 545 cikk közül választották ki. A zsűri
tagjai kiemelték a benyújtott cikkek magas színvonalát. A
négy európai díjazott jutalma ösztöndíj egy
általa választott uniós országban történő
kutatóúthoz.
Lásd még: MEMO/09/51
További információ
Újságíró díj 2008 
http://journalistaward.stop-discrimination.info„A sokszínűségért. A diszkrimináció
ellen.” kampány
www.stop-discrimination.info
„A média a sokszínűség
szolgálatában” c. tanulmány 
http://www.media4diversity.eu/
