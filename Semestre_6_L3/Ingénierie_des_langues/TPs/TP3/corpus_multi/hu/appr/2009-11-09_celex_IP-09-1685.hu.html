IP/09/1685  Brüsszel, 2009. november 9. A berlini fal leomlásának megünneplése alkalmából az EU felidézi az események dominóhatás-szerű láncolatát A mai napon az Európai Bizottság és az Európai Parlament elnöke, állam- és kormányfők és további sok százezer polgár gyűlik össze, hogy közösen ünnepeljék a berlini fal leomlásának 20. évfordulóját, a jelenkori történelem egyik kiemelkedő jelentőségű eseményét, egyben az európai integráció egyik mérföldkövét.  A ma este Berlinben, a Brandenburgi kapu előtt megrende zett, hivatalos „Szabadság ünnepén ” résztvevő Barroso elnök elmondta:  „A berlini fal leomlása nem csupán a közép- és kelet-európai totalitárius rendszerek végét jelezte, hanem egyúttal Németország és egész Európa újraegyesítésének kifejező szimbóluma is.  1989. november 9-e olyan pillanat volt, amikor minden lehetségesnek tűnt; boldogság, szabadság utáni vágy és a békés forradalom eszméje lengte körül.  Egy fontos nap a történelemben; sok tekintetben emlékeztetett az 1974-es portugál forradalomra, amelyet 18 éves diákként éltem át.”  „Az 1989-es év átformálta Európát. A berlini fal leomlásának képei korunk egyik legmegindítóbb eseményét örökítették meg” – nyilatkozta Margot Wallström, az Európai Bizottság intézményközi kapcsolatokért és kommunikációs stratégiáért fe lelős alelnöke.   A vasfüggöny lehullásának megünneplésére az „Európa egyben és szabadon” jelmondat jegyében az idei év során az Európai Bizottság számos kezdeményezést és rendezvényt szervezett tagállami és uniós szinten. Ma este várhatóan több százezer ember gyűlik össze Berlinben, hogy részt vegyen a berlini fal leomlásának alkalmából rendezett ünnepségeken. Közöttük lesz José Manuel Barroso bizottsági elnök is, aki rövid beszédet intéz majd a közönséghez.  A „Szabadság ünnepének” központi elemét egy művészeti projekt képezi, amely a dominóhatás-szerűen bekövetkező 1989-es eseményeket idézi fel. A Berlin városa által – a Bizottság Kommunikációs Főigazgatóságának és a Bizottság berlini képviseletének részvételével – megrendezett eseményen 1000 darab, a Checkpoint Charlie-tól a Reichstag épületéig a berlini fal egykori vonalán, 1,2 km hosszan felállított óriási méretű dominó fog eldőlni, az egykori fal leomlását szimbolizálva. A jelképértékű dominóelemek megfestésében világszerte sokan részt vettek, köztük főleg iskolás gyerekek, de számos közszereplő is, például Barroso bizottsági elnök és a dominók feldöntésében segédkező Jerzy Buzek, az Európai Parlament elnöke. További információ:    www.europa1989-2009.eu      http://www.mauerfall09.de/en/home.html
