IP/09/1290  Brüsszel, 2009. szeptember 9  Kevesebb áldozat Európa útjain:  a mobilhálózat-üzemeltetők támogatják az e-segélyhívó bevezetését   A mai napon az európai mobiltávközlési-ágazat teljes támogatásáról biztosította az e -segélyhívó szolgáltatás, a járműfedélzeti automatikus európai segélyhívó rendszer kiépítését. A GSM Association ágazati szervezet képviselői az EU szándéknyilatkozatának aláírásával is megerősítették elkötelezettségüket az életmentő technológia és az e-segélyhívó európai megvalósítása mellett. Ha egy jármű súlyos balesetet szenved, az e-segélyhívó automatikusan tárcsázza a   112-es egységes európai segélyhívószámot   és tájékoztatja a legközelebbi segélyszolgálatot a jármű helyzetéről, még akkor is, ha az utasok nem tudják vagy nem képesek megmondani, hol vannak. Az e-segélyhívó kiépítéséhez az állami hatóságok, gépjárműgyártók és mobilhálózat-üzemeltetők szoros együttműködése szükséges. A rendszer teljes kiépítésével évente akár 2500 emberélet menthető meg az Unióban, valamint 10–15 %-kal csökkenthető a sérülések súlyossága.  „Az elmúlt hónapban az Európai Bizottság felkérte az európai kormányokat, valamint a távközlési és gépjárműipari vállalatokat arra, hogy tegyenek többet az e-segélyhívó megvalósításáért. Elismeréssel tartozom a mobiltávközlési-ágazatnak, hogy ilyen gyorsan reagálni tudott. Azzal, hogy támogatásukról biztosították a járműfedélzeti európai segélyhívó rendszer ügyét, példáját adták társadalmi felelősségvállalásuknak, és annak, hogy nyitottak a mindennapi életben használható innovatív kommunikációs technológiai alkalmazások iránt – nyilatkozta Viviane Reding, az Európai Unió hírközlésért felelős biztosa. – A páneurópai e-segélyhívó rendszer megvalósításához azonban minden résztvevőnek össze kell fognia. A mai napon a mobilhálózat-üzemeltetők tanújelét adták az e-segélyhívó melletti elkötelezettségüknek, csatlakozva az gépjárműipari ágazathoz és az EU-tagállamok többségéhez. Hat tagállam – Dánia, az Egyesült Királyság, Franciaország, Írország, Lettország és Málta – még nem írta alá az e-segélyhívó szándéknyilatkozatot. Itt az ideje, hogy ezek az országok levegyék lábukat a fékpedálról, és felgyorsítsák az életmentő rendszer bevezetését. Ellenkező esetben, a Bizottság jövőre kénytelen lesz jogszabály-javaslatot benyújtatni.”  A Reding biztos asszony által vezetett ünnepi ülésen a mobiltávközlési ágazat nevében Martin Whitehead, az európai GSM Association igazgatója írta alá az e-segélyhívó szándéknyilatkozatot.   A 219 országra kiterjedő GSM Association a világ mintegy 800 mobilhálózat-üzemeltetőjét és több mint 200 vállalatot, köztük készülékgyártókat, szoftvercégeket, berendezésszállítókat, internetes vállalatokat, valamint média- és szórakoztatóipa ri szervezeteket fog össze.  Az e-segélyhívó teljes körű megvalósításához az európai gépjárműipari és távközlési ágazatnak, valamint minden EU-tagállam felelős hatóságainak gondoskodnia kell arról, hogy a segélyszolgálatok, és különösen a hívásokat fogadó központok megfelelően fel legyenek szerelve az e-segélyhívások kezelésére. Bár a technológia már rendelkezésre áll, és az ágazat is megállapodott az egységes közösségi szabványokról, Dánia, az Egyesült Királyság, Franciaország, Írország, Lettország és Málta továbbra sem kész a kötelezettségvállalásra, elsősorban a költségekre hivatkozva.  15 EU-tagállam (Ausztria, Ciprus, Csehország, Észtország, Finnország, Görögország, Hollandia, Litvánia, Németország, Olaszország, Portugália, Spanyolország, Svédország, S zlovákia és Szlovénia), valamint 3 EGT-ország (Izland, Norvégia és Svájc) csatlakozott az e-segélyhívó kiépítésére vonatkozó közös megállapodáshoz. További hat tagállam (Belgium, Bulgária, Lengyelország Luxemburg, Magyarország és Románia) támogatását fejezte ki a kezdeményezéssel kapcsolatban, és jelezte, hogy kész csatlakozni az aláírókhoz. Az Európai Parlament is határozottan támogatja az e-segélyhívó egész Európára kiterjedő bevezetését a gépjárművekben.  Előzmények  Augusztusban a Bizottság felkérte a tagállamokat és az európai autóipari és távközlési ágazatot, hogy tegyenek több erőfeszítést az e-segély hívó európai bevezetése érdekében   (IP/09/1245   ). A Bizottság stratégiát vázolt fel az e-segélyhívó új járművekben (márkától és származási országtól függetlenül) történő európai bevezetésének felgyorsítására. A technológia mindenki számára nyitott lenne, és a már minden uniós tagállamból hívható   112-es egységes európai segélyhívó számot   használná (   IP/08/1968   ).  A Bizottság az e-segélyhívó rendszer t a technológia határfüggetlenségét biztosító kutatási projektek (E-MERGE és   GST-Rescue   ) finanszírozásával, másrészt pedig az ágazati együttműködésre módot nyújtó eBiztonság kezdeményezéssel támogatta.  Az e-segélyhívó rendszer kiépítését az „   Intelligens autó   " kezdeményezés és az   intelligens közlekedési rendszerekre vonatkozó cselekvési terv   is kiemelt céljának tekinti, hiszen az információs és kommunikációs technológiák (IKT) használatának előmozdításával tervezettebb, biztonságosabb és tisztább lehet a közúti közlekedés (   IP/06/191   ). Az elmúlt két év folyamán az EU mintegy 160 millió euróval támogatta a közlekedési IKT-rendszerekkel kapcsolatos kutatásokat.  A közlekedési balesetek évente legalább 160 milliárd eurós költséggel terhelik az Európai Unió gazdaságát.  Az Unióban közlekedő 230 millió gépjármű e-segélyhívó rendszerrel történő felszerelése évente 26 milliárd EUR megtakarítást eredményezne.  Az e-segélyhívó rendszer megkönnyítheti a közúti forgalmi torlódások kezelését és az olyan szolgáltatások telepítését a járművekbe, mint a műholdas navigációs rendszerek.  Az EU szándéknyilatkozata és az aláírók listája a következő weboldalakon érhető el:    http://ec.europa.eu/information_society/activities/esafety/doc/esafety_library/mou/invehicle_ecall_mou.pdf       http://ec.europa.eu/information_society/activities/esafety/doc/esafety_library/mou/list_of_signatures.pdf    A Bizottságnak az uniós e-segélyhívó rendszerre vonatkozó stratégiája és a 15 tagállam, valamint több mint 80 szervezet által aláírt megállapodás a következő weboldalon érhető el:    http://ec.europa.eu/information_society/activities/esafety/ecall/index_en.htm    Az e-segélyhívó rendszerrel kapcsolatos további információkat az alábbi weboldalon találhat:    http://ec.europa.eu/information_society/newsroom/cf/news.cfm?item_type=library&amp;item_subtype=audiovisual&amp;tpa_id=144    Az európai GSM Association ma kiadott sajtóközleménye az alábbi weboldalon olvasható:   http://www.gsmworld.com/newsroom/index.htm
