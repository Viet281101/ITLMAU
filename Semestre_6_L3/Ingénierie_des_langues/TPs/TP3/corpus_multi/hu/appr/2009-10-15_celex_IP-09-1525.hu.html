IP/09/1525  Brüsszel, 2009. október 15  Tej:  Öt tagállamnak 99 millió eurónyi illetékkel kell számolnia a tejkvóták túllépése miatt  Az Európai Bizottságnak az éves tagállami nyilatkozatok alapján végzett előzetes számítása szerint a tejkvótát túllépő tagálla moknak valamivel több, mint 99 millió eurónyi illetékkel kell számolniuk a 2008/2009-es kvótaévben.  Tavaly az akkor érintetteknek összesen 340 millió euró összegben kellett illetéket fizetniük.  Szállítási kvótáját ezúttal öt tagállam (Ausztria, Ciprus, Luxemburg, Hollandia és Olaszország) lépte túl,  összesen 348 400 tonnával, amiért 97 millió eurónyi illetéket kell fizetniük.  Olaszország 1,5%-kal, Hollandia 1,4%-kal, Ausztria pedig 1,2%-kal lépte túl szállítási kvótáját.  A fogyasztóknak történő közvetlen eladásokkal összefüggésben Olaszország és Hollandia jelentett túllépést, összesen 7 500 tonnányit, ami a közvetlen eladásokra kirótt 2,1 millió eurónyi illetéket jelent.  A 2008-2009-es kvótaévben (áprilistól márciusig) az EU teljes tejtermelése 4,2%-kal a kvóta alatt volt.  Mariann Fischer Boel mezőgazdasági és vidékfejlesztési biztos így nyilatkozott:  „A kvóták 2008/2009-es megemelése ellenére a termelés az előző évhez képest alig változott,  az árak azonban jóval alacsonyabbak voltak.  A kvótától több mint 4%-kal elmaradó termelés világosan megmutatja, hogy az elmúlt néhány hónapban tapasztalható alacsony termelői árak nem a kvótarendszer fokozatos megszüntetésének következményei.   A 2008/2009-es kvótaévben (2008 áprilisától 2009 márciusáig) a tejipari létesítményekbe való beszállításra vonatkozó teljes kvóta 143,0 millió tonna volt.  Ez az Európai Unió huszonhét tagállamában összesen 935 000 egyéni kvótára oszlik.  Továbbá a fogyasztóknak történő közvetlen eladásokra egy 3,4 millió tonnás külön kvóta vonatkozik, amely 405 000 egyéni kvótára van felosztva.  A befizetendő összes illeték 2008/2009-ben lényegesen kevesebb lesz (-71%), mint 2007/2008-ban volt.   A szállítások valójában a legtöbb tagállamban kis mértékben csökkentek vag y nem változtak, miközben a 2008. márciusi tanácsi határozat és a 2003. évi KAP-reform eredményeképpen a kvóta 3 400 000 tonnával (+2,4%) növekedett.   A huszonhét tagállam közül huszonkettőben a termelőknek nem kell illetéket fizetniük a szállítások után, e zek a tagállamok ugyanis nem lépték túl a kvótájukat.  13 országban a szállítások legalább 5%-kal a kvóta alatt voltak (Egyesült Királyság, Szlovákia, Finnország, Észtország, Lettország, Görögország, Magyarország, Svédország, Szlovénia, Bulgária, Litvánia, Málta és Románia).   Az abszolút számokat tekintve a legnagyobb fel nem használt kvótamennyiség az Egyesült Királysághoz (1 456 440 tonna) és Franciaországhoz (1 192 628 tonna) köthető.  Abban a 22 tagállamban, amely nem használta fel teljes kvótáját, a teljes felhasználatlan szállítási kvóta mértéke 5,73 millió tonna.  Figyelembe véve a másik öt tagállam túllépését, ez azt jelenti, hogy az EU 27 tagállamában a teljes tejszállítás ténylegesen 5,38 millió tonnával volt kevesebb, mint a teljes rendelkezésre álló kvóta.  A rendszer működése   Az Európai Unióban a tehéntejet kvóta alapon hozzák forgalomba.  Minden egyes tagállam két kvótával rendelkezik: az egyik a tejipari létesítményekbe beszállított mennyiségekre, a másik a fogyasztóknak történő közvetlen eladásokra vonatkozik.   Ezeket a mennyiségeket az egyes tagállamok felosztják a termelők között (egyéni kvóták).  A nemzeti kvóta túllépése esetén az érintett tagállamban a túllépésért felelős termelőknek illetéket kell fizetniük.  Ezt a többletilletéket a tehéntej-termelőknek az április 1-jétől március 31-ig tartó tizenkét hónapos időszak során általuk értékesített tej és tejjel egyenértékű termékek azon teljes mennyisége alapján kell állniuk, amennyivel túllépték a kvótát.  A tagállamoknak minden évben szeptember 1-jéig jelentést kell benyújtaniuk a Bizottságnak a tejkvótarendszer előző időszakbeli alkalmazásáról.  A jelentéstételi kötelezettségüket a tagállamok egy kérdőív kitöltésével teljesítik, amelyben megadják a többletilleték kiszámításához szükséges összes adatot.  Az esetleges túllépés minden száz kilogrammjáért 27,83 euró összegű többletilletéket kell fizetni.   1. melléklet:  Előzetes számadatok 2008/2009-re  2. melléklet:  Számadatok 2007/2008-ra.  Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED
