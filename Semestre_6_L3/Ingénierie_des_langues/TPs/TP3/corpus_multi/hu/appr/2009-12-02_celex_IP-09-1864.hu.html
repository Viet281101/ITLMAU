IP/09/1864  Brüsszel, 2009. december 2.  Fogyasztóvédelem –  a karácsonyi égők 30%-a „súlyos biztonsági kockázatot” jelent otthon, figyelmeztet az EU jelentése  A karácsonyi égők 30%-a nyilvánvaló és közvetlen áramütés- és tűzveszélyt jelent az Európai Bizotts ág ma közzétett új jelentése szerint.  A jelentés egy olyan közös piacfelügyeleti projekt következtetéseit mutatja be, amelyben öt tagállam – Magyarország, Németország, Szlovákia, Szlovénia és Hollandia – hatóságai és az Európai Bizottság vett részt.  A vizsgálatokat 2007 novembere és 2009 májusa között végezték el különböző időközönként 196 véletlenszerűen kiválasztott, különböző árkategóriájú égősoron.  A mintákat több mint 20 közigazgatási és műszaki követelmény szempontjából ellenőrizték.  Számos égősor több teszten is megbukott.  Meglena Kuneva biztos a következőket nyilatkozta:  „Ha továbbra is meg akarjuk tartani a karácsonyi fényeket, akkor a fogyasztóknak bízniuk kell abban, hogy a biztonság nem forog veszélyben.  A karácsonyi bevásárláskor a fogyasztók értéket és választékot akarnak a pénzükért, azonban sosem a biztonság kárára.  A jelentés megkongatta a vészharangot.  A nemzeti hatóságok és az ágazat megkettőzött erőfeszítéssel fogja keresni azokat a kerülőutakat és kiskapukat, amelyeken keresztül selejtes áru juthat otthonunkba.  A kockázat minimalizálásáért azonban a fogyasztóknak is tenniük kell:  legyünk tehát éberek, aktívak, és ne feledjük, hogy mindenki biztonságos és boldog karácsonyt érdemel.” Főbb eredmények  A megvizsgált égősorok 30,4%-ánál találtak súlyos meg nem felelési problémákat, amelyek fokozott áramütés- vagy tűzveszélyt – vagy mindkettőt – eredményeznek.  A súlyos meg nem felelési problémák általában a felépítés műszaki biztonsági követelményeinek megsértését jelentik, például  a villásdugó, a vezeték rögzítése, a huzalozás, a szigetelés vagy az áramütés elleni védelem esetében.  A megvizsgált égősorok további 40%-ánál találtak olyan kevésbé súlyos meg nem felelési problémákat, amelyek nem veszélyeztetik közvetlenül a felhasználó biztonságát.  Ide tartoznak bizonyos címkézési nehézségek, illetve a használati utasítással kapcsolatos vagy az adminisztrációs hiányosságok. A leggyakrabban tapasztalt három probléma:    1. Az égősorok 25%-a megbukott a vezeték rögzítésének biztonsági tesztjén.  A nem kielégítő rögzítés miatt a elektromos vezeték kilazulhat, ami magas áramütés i kockázatot jelent (megfelelés súlyos hiánya).    2. Az égősorok 23%-a nem teljesítette a „keresztmetszeti terület” követelményét.  Ez azt jelenti, hogy a drót túl vékony az általa hordozott áramhoz viszonyítva, ami fokozza a túlmelegedés kockázatát és a gyulladásveszélyt (megfelelés súlyos hiánya).    3. 28% megbukott a vezetékek biztonságára vonatkozó teszten,  vagyis az égősor szigetelése és felépítése olyan, hogy áramütés veszélye áll fönn (megfelelés súlyos hiánya).   Ezen túlmenően:    Rendszeres, bár ritkább, hogy számos további műszaki előírás sem teljesül; ilyenek például az olyan alapvető mechanikai problémák, ahol az éles szélek okozhatnak sérülést .    A minták majdnem 15%-án nem volt feltüntetve az előírt helyes műszaki jelölés.  Ennél is fontosabb, hogy a minták 41%-ánál hiányoztak a figyelmeztetések, mintegy 35%-uknál pedig a megfelelő használati utasítások.    Az égősorok gyakran több teszten is rosszul teljesítettek:  egyesek szinte egyetlen műszaki vizsgálaton sem állták meg a helyüket, sok másik pedig 4–7 teszten bukott el.    A megfelelés hiánya tagállamonként változott:  míg Magyarországon a vizsgált égősorok 95,7%-a súlyos veszélyt jelentett a fogyasztókra, Hollandiában csupán 56% volt az aránya azoknak, amelyek valamiben nem feleltek meg.  Ez részben annak köszönhető, hogy Hollandia nyolc éve végez piacfelügyeletet az égősorok esetében, és ezzel az erőfeszítéssel sikerült megfeleznie a piacra szánt veszélyes termékek számát.  (A részletekért lásd:   MEMO/09/532   ).    A veszélyes termékek származását tekintve a 19 6 megvizsgált minta mintegy 41%-a Kínából érkezett.    Következő lépések  Mivel rendkívül magas a hatóságok által talált megfelelés hiányának aránya, a kifejezetten égősorokra irányuló nyilvános felügyeleti és végrehajtási tevékenységek továbbra is prioritást fognak élvezni, és ezek során a lehető legtöbb tagállam összehangoltan fog fellépni.  Az ellenőrzést ugyanakkor az ágazatnak is fokoznia kell.  Az uniós jog szerint a gyártók, forgalmazók, kiskereskedők és importőrök jogilag felelősek az általuk forgalomba hozott termékek biztonságáért. Fogyasztói tanácsadás  A fogyasztóknak óvatosnak kell lenniük, és meg kell tenniük az alapvető elővigyázatossági lépéseket, hogy a lehető legkisebbre csökkentsék a kockázatot.  Nagy a nyomás a gyártókon és a kiskereskedőkön, hogy a karácsonyi égőket a lehető legolcsóbban állítsák elő és forgalmazzák, hiszen a fogyasztók gyakran nem akarnak sok pénzt költeni időszakos dekorációkra.  Ez pedig a biztonsági normák súlyos megsértéséhez vezethet.   Jó hírű kereskedőtől vásároljon karácsonyi égőket, aki feltehetően biztosítja az alapvető biztonsági normákat.   Soha ne hagyja égve a karácsonyi égőket, ha elmegy otthonról vagy éjszaka, amikor mindenki alszik.    Ha úgy véli, bármilyen elektromos vagy mechanikai problémája lehet egy új vagy régebben már használt égősornak: ne kockáztasson!  Ne használja tovább, vigye vissza a boltba, és tegyen panaszt.    További információk:    http://ec.europa.eu/consumers/pro/index_en.htm
