IP/09/266
Brüsszel, 2009. február 16.Az EU tagállamai
leállítják az analóg földfelszíni
műsorszórástEurópa úttörő szerepet
vállalt az analógról a digitális
televíziózásra való áttérésben. Az
Európai Bizottság összehangolt koncepció alapján
törekszik a rádióspektrum tehermentesítésére
és jövőbeli használatának alakítására,
hogy az unió polgárai számára biztosítsa a
digitális televíziózás előnyeit és az
interaktív televíziós szolgáltatások egyre
bővülő körét (úgymint a nagy felbontású
televízió és a lekérhető videofilmek),
amelyeket több átviteli módon is el lehetne érni,
például földfelszíni, műholdas, kábeles,
internetes és mobiltelefon-hálózatokon keresztül. Ennek
érdekében a tagállamokban fokozatosan leépítik a nagy
spektrumigényű analóg műsorokat és egyre inkább
átállnak a digitális műsorszórásra. Az analóg
földfelszíni műsorszórás leállítása
általában véve jól halad Európában: öt
tagállamban mára teljes mértékben megvalósult
(Németországban, Finnországban, Luxemburgban,
Svédországban és Hollandiában), 2010-re pedig az EU
egész területén nagy előrelépés várható
e téren. A teljes leállásra az unió által
kitűzött 2012-es cél majdnem minden tagállam esetében
tarthatónak látszik. 
„Egyre több európai polgár élvezheti a
digitális tévé nyújtotta előnyöket. Egyes
tagállamok világszinten is úttörőnek
számítanak az analóg földfelszíni
műsorszórásról a digitális adásra való
átállás területén. – mondta Viviane Reding,
az EU távközlési és médiaügyi biztosa. –
Az európai átállás terv szerint halad,
különösen a világ más országaihoz képest.
Bízom benne, hogy az elkövetkező két évben még
több uniós ország követi majd azokat, akik
elsőként léptek be a digitális korszakba. Ez ugyanis azt
jelentené, hogy ha gyorsan és helyesen döntünk,
jelentős frekvenciaspektrum szabadulna fel az új televíziós
és vezeték nélküli szolgáltatások javára. Az
ún. digitális frekvenciatöbblet felhasználására
vonatkozó összehangolt döntéshozatalnak kulcsszerep jut majd
ez európai gazdaság gyors fellendítésében.”A digitális adás jobb kép- és hangminőséget
biztosít, jobban fogható mobiltelefonokon, több tévé-
és rádiócsatorna fenntartását teszi lehetővé
és – például a képernyőn megjelenő
műsorajánló formájában – hatékonyabb
tájékoztatásra ad lehetőséget. Mivel a
digitális műsorszórás
rádióspektrum-használatát tekintve gazdaságosabb,
kapacitások szabadulhatnak fel új alkalmazások, mint
például a nagy felbontású tévé, a
mobilkommunikáció és a vidéki területeken
üzemeltetett széles sávú vezeték nélküli
szolgáltatások számára. Ez serkenti az
innovációt és új lehetőségeket kínál a
távközlési és a médiaágazat
növekedésére, ezzel pedig hozzájárul az európai
gazdaság fellendítésére tett erőfeszítések
sikeréhez. A Bizottság közös koncepció
kialakítására törekszik a digitális
átállás következtében felszabaduló
sávszélesség felhasználását illetően, hogy az
abból származó előnyöket a lehető legnagyobb
mértékben a belső piac és az 500 milliós uniós
lakosság hasznára fordíthassa.
Az ország területét részlegesen lefedő
digitális földfelszíni televízióadást eddig 21
tagállamban (Ausztria, Belgium, Bulgária, Csehország, Dánia,
Németország, Észtország, Görögország,
Spanyolország, Franciaország, Magyarország, Olaszország,
Litvánia, Luxemburg, Lettország, Málta, Hollandia,
Finnország, Svédország, Szlovénia, Egyesült
Királyság) vezettek be. További öt tagállam (Ciprus,
Írország, Lengyelország, Portugália és Szlovákia)
bejelentette, hogy legkésőbb 2010-ben bevezetik a digitális
szolgáltatásokat. Románia még nem közölte
szándékát.
Luxemburgban, Hollandiában, Finnországban, Svédországban,
Németországban, Belgium flamand régiójában és
Ausztria jelentős részében már leállították
az analóg földfelszíni műsorszórást, Ausztria
fennmaradó részében, Észtországban, Dániában,
Spanyolországban, Máltán és Szlovéniában pedig
2010 végéig tervezik megvalósítani a teljes
leállást. Az analóg földfelszíni
műsorszórás leállására 2010 vége és 2012
vége között fog sor kerülni Belgium vallon
régiójában és a fővárosi régióban,
Bulgáriában, Cipruson, Csehországban,
Görögországban, Franciaországban, Magyarországon,
Olaszországban, Litvániában, Lettországban,
Portugáliában, Romániában, Szlovákiában és az
Egyesült Királyságban. Lengyelországban a végső
leállás legkésőbb 2015-ben várható.CsoportTagállamokA (a leállás megtörtént)BE (Flandria), DE, FI, LU, NL, SEB (leállás 2010 végén vagy korábban)AT, DK, EE, ES, MT, SIC (leállás 2012 végén vagy korábban)BE (fővárosi régió), BG, CY, CZ, EL, FR,
HU, IT, LT, LV, PT, RO, SK, UKAz USA a leállás dátumát 2009. június 12-re
halasztotta. Japánban leállás a tervek szerint 2011.
júliusra várható, Dél-Koreában 2012 végére,
Ausztráliában 2013-ra, Indiában és Oroszországban pedig
2015-re. 
A
földfelszíni digitális televízióadás
technológiája Európában a DVB-T. A Bizottság mind
közösségi, mind világszinten támogatja a
DVB-szabványcsalád alkalmazását (IP/08/451).
További információ: 
Az egyes tagállamok átállási terveiről bővebb
információ a Bizottság alábbi weboldalán
olvasható:
http://ec.europa.eu/information_society/policy/ecomm/current/broadcasting/switchover/national_plans/index_en.htmAz analógról a digitális műsorszórásra
történő áttérés
felgyorsításáról szóló közlemény az
alábbi weboldalon érhető el:
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT
A digitális frekvenciatöbbletről szóló
közlemény az alábbi címen érhető el:
http://eur-lex.europa.eu/LexUriServ/LexUriServ.do?uri=CELEX:52007DC0700:HU:NOT.
