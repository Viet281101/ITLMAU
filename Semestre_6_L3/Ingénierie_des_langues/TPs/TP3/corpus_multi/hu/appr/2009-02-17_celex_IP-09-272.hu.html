IP/09/272
Brüsszel, 2009. február 17.Az „Európa a
betegekért” kampány keretében létrehozott első
Európai Uniós Egészségügyi
Újságírói DíjAz Európai Bizottság ma indítja
útjára a nyomtatott és elektronikus sajtóban
publikáló újságírók számára kiírt
versenyben elnyerhető első Európai Uniós
Egészségügyi Újságírói Díjat. E
tekintélyes díj a nemrégiben indított „Európa a
betegekért” kampány egyik fontos eleme. A díjjal a magas
színvonalú egészségügyi újságírást
kívánják elismerni és előmozdítani
Európa-szerte. Célja emellett, hogy egyrészt
ösztönözze a különböző uniós
egészségügyi témákról, elsősorban az
„Európa a betegekért” kampánnyal kapcsolatos
kezdeményezésekről zajló vitákat, másrészt
érdemben hozzájáruljon azokhoz 
Androulla Vassiliou, az Európai Bizottság
egészségügyi biztosa a következőket nyilatkozta:
„A díj az újságírók kulcsfontosságú
szerepét és felelősségét kívánja
hangsúlyozni az EU egészségügyi politikájának
és tevékenységeinek az uniós polgárok felé
való közvetítésében. Az „Európa a
betegekért” kampány keretében jóváhagyott
kezdeményezések – így például a
rákszűrés, a betegbiztonság, a szervadományozás
és szervátültetés, az antibiotikumok alkalmazása vagy a
határokon átnyúló betegellátás –
mindannyiunkat egyaránt érintenek és nyilvánvalóvá
teszik, hogy a Bizottság prioritásként kezeli a polgárok
egészségét. Remélem, ez a díj helyi, nemzeti és
közösségi szinten is vitákat ébreszt majd”. 
A díjért folyó versenyben azok a nyomtatott vagy elektronikus
sajtóban közölt cikkek vehetnek részt, amelyek 2008.
július 2-a, azaz az „Európa a betegekért”
kampány elfogadásának időpontja, és 2009. június
15-e, a verseny határidejének időpontja között jelennek
meg. A versenyben részt venni kívánó
újságírók cikkeiket az „Európa a
betegekért” kampány hivatalos weboldalán
található online pályázati űrlap
kitöltésével küldhetik be. A versenyben való
részvételre vonatkozó egyéb szabályok és
feltételek szintén a honlapon olvashatók.
A győzteseket kétlépcsős eljárás során
választják ki. Először is minden egyes tagállamban a
két egészségügyi szakértőből és két
újságíróból álló nemzeti zsűri a
Bizottság képviselőjének elnöklésével
kiválasztja az adott ország jelöltjét. A következő
lépésben pedig az uniós díj győztesét, valamint a
második és harmadik helyezettet választják ki. Ez az
európai uniós zsűri feladata lesz, melyben Robert Madelin, az
Európai Bizottság Egészség- és Fogyasztóügyi
Főigazgatóságának igazgatója elnököl. A
nemzeti és az uniós zsűritagok nevét –
megerősítésüket követően –
közzéteszik az „Európa a betegekért" kampány
weboldalán. 
A döntőbe jutott 27 újságírót 2009
őszén meghívják Brüsszelbe, ahol részt vehetnek
egy, az uniós egészségügyi kérdésekkel
foglalkozó szemináriumon, valamint a díjátadó
ünnepségen, melynek házigazdája Androulla Vassiliou biztos
lesz. Az első díj 5000 EUR, a második 3000 EUR, a harmadik pedig
2000 EUR. 
Az Európai Uniós Egészségügyi
Újságírói Díj és az „Európa a
betegekért” kampány finanszírozása a
2008–2013-as időszakra szóló második
közösségi egészségügyi program
költségvetéséből történik.
A tervek szerint az újságírói díj
kiosztására évente kerül majd sor, és a versenyt
végül ki fogják terjeszteni az audiovizuális
médiára is. Ugyanakkor ez még az első év
sikerének, illetve a díjhoz fűződő tapasztalatoknak a
függvénye.
A cikkek beküldéséhez, valamint az Európai Uniós
Egészségügyi Újságírói Díjjal
kapcsolatos további információkért kérjük,
látogasson el az „Európa a betegekért” kampány
honlapjára: 
http://ec.europa.eu/health-eu/europe_for_patients/index_hu.htmA 2008–2013-as időszakra szóló második
közösségi egészségügyi programmal kapcsolatos
információkat lásd:
http://ec.europa.eu/health/ph_programme/pgm2008_2013_en.htm
