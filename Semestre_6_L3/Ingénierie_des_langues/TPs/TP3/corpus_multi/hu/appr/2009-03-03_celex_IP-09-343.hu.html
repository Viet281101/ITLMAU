IP/09/343
Brüsszel, 2009. március 3A Bizottság szerint jobb
nagysebességű internet-hozzáférésre van
szükség Európa vidéki területeinek
fellendítéséhezAz EU vidéki lakossága
nagysebességű internet-hozzáféréssel nem
rendelkező 30%-ának a világhálóhoz
történő csatlakoztatásának elsőbbséget kell
élveznie a „szélessávú hozzáférést
mindenkinek” célkitűzés 2010-ig történő
teljesítésében, jelentette ki ma a Bizottság.
Az internet-hozzáférés javítása a gyors gazdasági
fellendülés elősegítésének hatékony
eszköze. A Bizottság a mai napon felvázolta, hogy saját
támogatási programjainak felhasználásával hogyan tudja
serkenteni az internetes hálózatok és szolgáltatások
kiépítését a vidéki területeken, és ugyanerre
kérte az EU tagállamait is. Megfelelő minőségű
internet-hozzáféréssel csökkenteni lehet a vidéki
gazdaságok és vállalatok, különösen a kis- és
középvállalkozások (kkv-k) elszigeteltségét,
és egyúttal a nemzetközi piacokhoz való
hozzáféréssel, valamint gyorsabb és hatékonyabb
üzletvitellel tovább növelhető
versenyképességük is. Eközben az Európai Parlament
és a Tanács tárgyalni kezdte a Bizottság javaslatát,
amely az európai gazdaságélénkítési terv
keretében további 1 milliárd eurót irányoz elő a
nagysebességű internet-hozzáférések egyenletesebb
eloszlásának megvalósítása érdekében
Európa összes régiójában.
„A 21. században sokak szerint egyszerűen nem lehet
létezni az információs és kommunikációs
technológiák nélkül – az irodában
semmiképpen, sőt, még otthon sem. Miért is kellene a
vidéki területeknek rossz minőségű
hozzáféréssel beérniük? – tette fel a
kérdést Mariann Fischer Boel, a mezőgazdaságért és
vidékfejlesztésért felelős európai biztos. –
Ha komolyan gondoljuk, hogy virágzó és lendületes
vidéki területeket szeretnénk, akkor segítenünk kell az
ott lakókat, hogy a legtöbbet hozzák ki a modern
technológiákból.” 
„Minden tőlünk telhetőt meg kell tenni ahhoz, hogy az
internetes technológiák minden európai polgárhoz eljussanak.
Az internetes technológiáknak köszönhető az EU
termelékenységében bekövetkezett növekedés fele,
és az EU tagállamai nem engedhetik meg maguknak, hogy a vidéki
területek kimaradjanak ebből a lehetőségből,
különösen a jelenlegi gazdasági válság idején
– mondta Viviane Reding, az információs
társadalomért és a médiaügyekért felelős
európai biztos. – A szélessávú
hozzáférés a vidéki vállalkozások,
különösen a kkv-k nélkülözhetetlen eszköze,
mivel ők a nagysebességű kapcsolattal csatlakoznak a
gazdasági többi részéhez. Felkérem a Tanácsot,
hogy a szélessávú hozzáférés minden európai
polgár számára történő
elérhetőségét támogatva egyértelműen
álljon ki ezen vállalkozások mellett.”
Míg nagysebességű internet-hozzáférés az
európai polgárok átlagosan 93%-a számára
érhető el, ugyanez az érték a vidéki területeken
csak 70%, és egyes országokban (mint például
Görögország, Lengyelország, Szlovákia, Bulgária
és Románia) a nagysebességű szélessávú
internethálózat a vidéki lakosság legfeljebb 50%-át
fedi le. 
A Bizottság ma elfogadott közleményében felvázolja
azokat az előnyöket, amelyeket a vidéki területek modern
információs és kommunikációs technológiákhoz,
köztük az internethez való jobb
hozzáféréséből adódnak a vállalkozások
és magánszemélyek, mint például a gazdaságok
és élelmiszer-termelők számára. 
Például a svédországi gazdaságok 80%-a rendelkezik
internet-hozzáféréssel, és ezek harmada naponta
használja az internetet (és egyharmaduk az internet
használatával nyújtja be igényeit az EU-s
támogatásokra). Más régiókban azonban, mint
például Toszkánában (Olaszország) és
Magyarországon a gazdálkodóknak csak negyede használja az
internetet, ami megnehezíti a termelés tervezését, a
termékek forgalmazását, a nemzetközi piaci árak
figyelemmel kísérését, az
időjárás-előrejelzések megtekintését és
együttműködési megállapodások
kötését más piaci szereplőkkel. Nem csak a
gazdálkodók esnek el lehetőségektől: szemben a
városlakókkal (32,9%), a vidéken élőknek
Európa-szerte csak 22,5%-a használja az elektronikus
közigazgatási szolgáltatásokat, mint például az
adóbevallások benyújtása.
A Bizottság ezért felkéri a tagállamokat és
régiókat (beleértve a helyi hatóságokat is), hogy
– különösen vidékfejlesztési terveik 2010-ben
esedékes félidős értékelése során –
vegyék fontolóra vidékfejlesztési programjaik
kiigazítását annak érdekében, hogy megfelelő
hangsúlyt helyezzenek az információs és
kommunikációs technológiák, valamint az internet
hozzáférhetőségére.
Háttér
Az EU a városi és vidéki területek közötti
„szélessávú internetes szakadékot” a
közös agrárpolitika részét képező
vidékfejlesztési politikával kívánja felszámolni.
A tagállamok és a régiók uniós forrásból
finanszírozhatják a gazdaságok új technológiák
segítségével történő
korszerűsítését, képzéseket, a környezet
megóvását, valamint új vállalkozások
létrehozását és alapszolgáltatások
nyújtását a vidéki területeken.
Ezen túlmenően 15 milliárd eurót fordítanak az
Európai Unió 2007–2013 közötti kohéziós
politikájában kiemelten kezelt információs és
kommunikációs technológiákra, például az
elektronikus közszolgáltatásokra és internetes
infrastruktúrára. Ennek az összegnek egy részét
vidéki területek kapják meg.
2009.
január 28-án a Bizottság, az Európai Tanács által
2008 decemberében elfogadott következtetésekkel összhangban,
a javasolt európai gazdaságélénkítési terv
részeként további 1 milliárd euró értékű
beruházást irányzott elő annak érdekében, hogy a
szélessávú hálózatok fejlesztése révén
elérjék Európa teljes, 100%-os nagysebességű
szélessávú internetes lefedettségét (MEMO/09/35).
A ma kiadott, a vidéki területek korszerű információs
és kommunikációs technológiákhoz való jobb
hozzáféréséről szóló közleményt
kiegészítendő a Bizottság 2009.
április 2-3. között Torinóban (Olaszország) uniós
konferenciát szervez a szélessávú
hozzáférésről. Az esemény lehetőséget
biztosít a Bizottság, a nemzeti és regionális
hatóságok, valamint más érdekelt felek számára az
európai gazdaságélénkítési tervvel
összhangban a szélessávú hozzáférésbe
történő növekvő mértékű uniós
beruházások, valamint azon szakpolitikák megvitatására,
amelyek segítségével 100%-os szélessávú
lefedettséget biztosítanak a vidéki területek
számára.
A vidéki területek korszerű információs és
kommunikációs technológiákhoz való jobb
hozzáféréséről szóló ma kiadott
közlemény a következő címen érhető el: 
http://ec.europa.eu/agriculture/rurdev/employment/ict/index_en.htm
MEMO/09/92
Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[  ]
Note: No data for rural areas in Malta and Cyprus
Source: Rural development statistical report 2008, European
Commission
