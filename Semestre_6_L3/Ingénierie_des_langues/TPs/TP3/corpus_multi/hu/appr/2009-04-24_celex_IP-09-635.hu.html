IP/09/635
Brüsszel, 2009. április 24.Új európai platform a romák
kirekesztése elleni intézkedések hatékonyabb
koordinációjáraA romák kirekesztését kezelő
új, európai platform első ülésére ma kerül
sor. Helyszíne Prága, célja pedig az Európában
legszámosabb etnikai kisebbség kirekesztése elleni
nemzeti fellépések jobb koordinálása. A találkozón
a nemzeti kormányok, az EU és más nemzetközi szervezetek,
valamint a civil társadalom is képviselteti magát, hogy fokozott
együttműködéssel és tapasztalataik megosztása
révén sikeresen működjenek együtt a romák
kirekesztése ellen. 
„A jelenlegi gazdasági válság növeli annak
kockázatát, hogy a gyakran a társadalom peremén
élő romák teljesen kirekesztődjenek” &#8211; hangzott
Vladimír Špidla,  foglalkoztatási, szociális és
esélyegyenlőségi uniós biztos figyelmeztetése.
„Konstruktív intézkedésekre van szükség,
olyanokra, amelyek lehetőséget kívánnak adni a romák
számára, nem pedig megtorló szemléletűekre, melyek csak
még nagyobb szegénységbe taszítanák őket, és
növelnék társadalmi kirekesztésüket. Az
intézkedéseknek kimondottan a romákra kell irányulniuk,
mindazonáltal céljuk az, hogy megteremtsék számukra az
általános oktatási, foglalkoztatási és lakhatási
rendszerekhez való hozzáférést. A hatékony
intézkedéseket pedig nemzeti határokon átívelő
döntéssel kell meghozni.” 
A mai
találkozó, amely Špidla biztos és Michael Kocáb, az
emberi jogokért és a nemzeti kisebbségekért felelős
cseh miniszter közös szervezésében jött létre,
áttekinti, hogy milyen előrehaladás történt a 2008
decemberében Brüsszelben tartott első európai roma
csúcstalálkozó óta a romák kirekesztése terén
(lásd IP/08/1326).
Mindehhez az Általános Ügyek Tanácsának 2008. decemberi
felhívása szolgált alapul, amely egy integrált európai
platform keretében gondolta megvalósítani a bevált
gyakorlatok kicserélését, az uniós országok
közötti tapasztalatcserét, valamint a résztvevő felek
közti együttműködés
ösztönzését.
A találkozó célja azon alapelvek kijelölése,
melyekkel hatékonyan kezelhető a romák kirekesztése. Ezen
felül az Európai Bizottság felvázolja, milyen európai
szintű eszközökkel és intézkedésekkel
kívánja támogatni a roma népességet 2009-ben és
2010-ben. Jelentést tesz továbbá egy új, 5 millió
eurós kísérleti projekt végrehajtásáról is,
amelyet az Európai Parlament döntésével a 2009. évi
költségvetésből fedeznek. A Bizottság az elért
eredményekről 2010 elején ismertet egy részletesebben
kidolgozott jelentést, még a legközelebbi, 2010
áprilisában tartandó spanyolországi roma
csúcstalálkozót megelőzően.
A több milliós roma népesség helyzetét az
Európai Unióban és a szomszédos országokban a
megkülönböztetés és a többségi
társadalomtól való messzemenő kirekesztés,
aránytalanul kedvezőtlen szegénységi és
foglalkoztatási ráta, rossz egészségi állapot és
alacsonyabb várható élettartam jellemzi. Ehhez járul, hogy a
romák gyakran áldozatai megkülönböztetésen vagy
rasszizmuson alapuló erőszakos cselekménynek.
Háttér
Az Európai Uniónak számos eszköz áll
rendelkezésére a romákra irányuló
megkülönböztetés és társadalmi kirekesztés
megoldására. A 2000/43/EK irányelv tiltja a faji vagy etnikai
származáson alapuló hátrányos
megkülönböztetést a foglalkoztatás, az oktatás, a
szociális védelem (az egészségügyi ellátást
is beleértve), valamint az árukhoz és szolgáltatásokhoz
való hozzáférés terén. Az uniós strukturális
alapok, valamint a közösségi programok pénzügyi
támogatást nyújthatnak projektekhez és
intézkedésekhez, míg a társadalmi befogadás, a
foglalkoztatás, az oktatás és az egészségügy
terén az uniós és nemzeti szintű intézkedések
között együttműködési mechanizmusokkal lehet
leküzdeni a romák kirekesztését, melyet célzott
elemzések és fellépések, valamint az integrációs
intézkedések érvényesítésének együttes
alkalmazásával lehet elérni.
Lásd még: MEMO/09/193
További információk:
Az Európai Bizottság romákról szóló
weboldala:
http://ec.europa.eu/roma
Az Általános Ügyek Tanácsának a romák
befogadásáról szóló, 2008. december 8-i
sajtóközleménye:
http://ec.europa.eu/social/BlobServlet?docId=1586&amp;langId=enA közös alapelvekre vonatkozó javaslat:
http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes
