IP /09/912  Brüsszel, 2009. június 12. Fogyasztóügy: Új biztonsági szabványokat készül bevezetni a gyermekgondozási termékekre az EU  Valamennyi uniós tagállam késznek tűnik arra, hogy jövő hétfőn zöld utat adjon két új, gyermekekre vonatkozó biztonsági szabványnak, amelyek a „gyermekbiztos” ablak- és erkélyajtó-záróeszközökre és a gyermekek fürdetéséhez használt termékekre irányulnak. Mindez egy szélesebb körű kezdeményezés részét képezi, amelynek célja, hogy aktualizálja egy sor gyermekgondozási termék bizto nsági szabványait Unió-szerte. E cikkek esetében jelenleg nincs érvényben uniós szabvány. Az új szabványok biztosítani fogják, hogy az ablakot és erkélyajtót záró szerkezetek teljes mértékben gyermekbiztosak legyenek, illetve hogy a biztonsági szabványokat általában szigorítsák. A gyermekek fürdetéséhez használt eszközök – pl. kádülés a fiatal csecsemőknek – esetében a szabványok javítják a stabilitási és biztonsági előírásokat és kötelezővé teszik a gondozóknak szánt világos figyelmeztetéseket. A tagállamok június 15-én, hétfőn az általános termékbiztonsági bizottság keretében szavaznak arról, hogy zöld utat adjanak-e az új szabványokkal kapcsolatos további folyamatnak.   Az Európai Unió fogyasztóügyi biztosa, Meglena Kuneva azt mondta: „A szülő vagy gondozó megítélésére van bízva, hogyan gondoskodik legjobban gyermekei biztonságáról. A mi dolgunk szavatolni, hogy azok a szülők, akik e termékeket használni kívánják, azt biztonsággal tehessék. A kezelési útmutatónak világosnak kell lennie, a termékeknek – amennyiben ezt állítják magukról – valóban gyermekbiztosnak kell lenniük, és meg is kell felelniük valamennyi szükséges biztonságossági vizsgálaton. E termékek legsebezhetőbb „fogyasztóink” gondozását szolgálják, éppen ezért minden okunk megvan rá, hogy különösen elővigyázatosak legyünk, ha a biztonságosságról van szó.” A folyamat Az Európai Bizottság a tagállamokkal együttműködésben kidolgozza vagy naprakésszé teszi egy sor gyermekgondozási termék biztonsági szabványát azokban az esetekben, ahol még nincs uniós szabvány, vagy ha van is, nem terjed ki az összes kockázatra. A gyermekgondozási termékekre – pl. az etetőszékekre, a gyermekülésekre, kiságymatracokra – vonatkozó további szabványokra irányuló javaslatokat a következő évben fogják előterjeszteni.  Ablakok és erkélyajtók gyermekbiztos záróeszköze   E szerkezeteket úgy tervezik, hogy a következőképpen előzzék meg a baleseteket: 1) csak korlátozott mértékben engedik kinyitni az ablakot vagy erkélyajtót; továbbá 2) a zárat gyermekbiztossá teszik, vagyis egy négyévesnél fiatalabb gyermek nem tudja azt kinyitni.  A jelenlegi helyzet: Az ötévesnél fiatalabb gyermekek körében vezető halálozási, illetve agy- és koponyasérülési okot jelentenek azok a balesetek, amikor a gyermekek magas helyről zuhannak le (pl. ablakból, erkélyről esnek ki).   1   Franciaország Île de France régiójában 2005 májusa és szeptembere között 67 ilyen esetet regisztráltak. Dániában és Svédországban évente 20–60 ilyen esetet vesznek nyilvántartásba.  1996 és 2003 között Görögországban évi 79, Hollandiában 130, az Egyesült Királyságban pedig 25 ilyen baleset fordult elő.   2   Az Egyesült Államokban évente 15–20 tíz év alatti olyan gyermek hal meg, és több mint négyezer olyan gyermek kerül kórházak sürgősségi osztályára, aki ablakból kizuhanva szerezte sérüléseit.   3     2005 és 2007 között Ausztria, Dánia és Norvégia közös projekt keretében értékelte az ablakok és erkélyajtók záróeszközeinek biztonságosságát. Arra az eredményre jutottak, hogy számos, „gyermekbiztosként” feltüntetett modellt a gyermekek ki tud nak nyitni, más szerkezetek a vizsgálatok során szétestek, eltörtek vagy nem feleltek meg az öregítési teszten. Egyetlen vizsgált modellen sem szerepeltek maradéktalanul az előírt alapvető útmutatások.  A javaslat: Az uniós szabvány új előírásokat fog bevezetni a termék gyermekbiztossága, a várható élettart120  am alatti szerkezeti épsége, tartóssága és az időjárási viszonyokkal szembeni ellenállósága vizsgálatára. A szabvány elő fogja írni továbbá, hogy a fogyasztók számára egyértelmű útmutatást és tájékozt atást kell adni.  Gyermekfürdetési cikkek  A jelenlegi helyzet: A gyermekfürdetési cikkekre – kádülésekre, fürdetési segédeszközökre vagy fürdőkádakra – vonatkozóan jelenleg nincs érvényben uniós szabvány, csak néhány nemzeti előírás van hatályban, pl. Franciaországban. Az Egyesült Államokban van érvényben kádülésekre vonatkozó szabvány. A fürdőkádakra és kádállványokra irányuló előírás kidolgozásának korai szakaszában tart.  Világszerte számos esetben a korai gyermekkorban elszenvedett balesetek és sérülések gyermekgondozási termékekkel állnak kapcsolatban. Az Egyesült Államokban például 2007-ben a becslések szerint 62 ezer olyan öt év alatti gyermek részesült sürgősségi ellátásban, aki gyermekgondozási termékek használata során sérült meg. A fenti okok miatt a Bizottság a tagállamokkal való konzultációt követően (2007–2008-ban) tanulmányt készített, amelyben meghatározta, mely gyermekgondozási termékek jelentenek súlyos kockázatot a csecsemők és kisgyermekek számára, és melyekre vonatkozóan nincsenek biztonsági szabványok, vagy ha vannak, nem terjednek ki valamennyi kockázatra.  A fent említett termékek között szerepelnek:  a csecsemők kádülései , azaz a gyermeket a fürdetés alatt ülő pozícióban tartó segédeszközök; olyan fürdetési segédeszközök , amelyek gyakran az újszülött vagy fiatal csecsemők fekvő helyzetben tartását szolgálják; valamint a 12 hónapos korig használható kádak és kádállványok . E termékek igen népszerűvé váltak, a fogyasztók egyre növekvő mértékben használják őket. A balesetek elsőszámú oka, hogy a felnőttekben hamis biztonságérzet támad, mert azt hiszik, e termékek biztonsági berendezések, így ezekkel nagyobb valószínűséggel hagyják a gyermeket felügyelet nélkül a kádban. A Bizottság tanulmánya a stabilitásra vonatkozó előírásokkal kapcsolatos problémákat is vizsgálta. Balestek ugyanis a gondozó jelenlétében is bekövetkeztek: a termékek szétestek, leváltak a tartófelületről, vagy azokat a gyermek véletlenül kinyitotta. A gondozó ébersége döntő fontosságú, mivel a fulladás igen rövid időn belül bekövetkezhet.  Az Egyesül Államok fogyasztói termékbiztonsági bizottságának (CPSC, USA) 2009   4   februárjában közzétett adatai szerint 2003 és 2005 között 90 kisgyermek halálát okozta babafürdőkád vagy fürdőkarika használata. Az Egyesült Királyságban   5   1989 és 2003 között 78, az Egyesült Államokban   6   1983 januárja és 2005 áprilisa között 123 gyermek vesztette életét fürdőkádban, 182-en pedig majdnem megfulladtak. Az áldozatok átlagéletkora 5–10 hónap volt.  A javaslat : Az új szabvány szigorúbb stabilitási és ellenállási előírásokat fog bevezetni azért, hogy a minimálisra csökkentse a felborulás veszélyét, ha a gyermek bármely irányba dől, megpróbál felállni, vagy meglöki a terméket. Előírja továbbá, hogy a fogyasztókat egyértelműbb és szembetűnőbb útmutatással lássák el a csomagoláson, a terméken és az árusítás helyszínén.  A következő lépések A Bizottság javaslata az Európai Parlament elé kerül egyhónapos vizsgálatra, majd az európai biztosok grémiumához, akik hivatalos döntést hoznak. Ezután az Európai Szabványügyi Bizottság (CEN) kap megbízást az új termékszabványok kidolgozására, amely több mint két évig is eltarthat. A tagállamok június 15-én ebédidőben szavaznak az Albert Borschette központban, a Rue Froissart-on. A tanulmány az alábbi helyen olvasható:   http://ec.europa.eu/consumers/safety/projects/ongoing-projects_en.htm#project_results  .    1 :   Az Egészségügyi Világszervezet (WHO) 2008. évi európai jelentése a gyermekek sérüléseinek megelőzéséről („European Report on Child Injury Prevention”)    2 :   A fogyasztói biztonsággal foglalkozó bizottság véleménye az ablakok és erkélyek biztonságáról, Franciaország (Commission de la Sécurité des Consommateurs, France, Avis relatif à la sécurité des fenêtres et balcons (10/05)    3 :   USA fogyasztói termékbiztonsági bizottság, fogyasztói termékbiztonsági felülvizsgálat, 5. kötet (2000) (US Consumer Product Safety Commission, Consumer Product Safety Review)    4 :    http://www.cpsc.gov/library/nursery07.pdf     5 :   Royal Society for the Prevention of Accidents, Egyesült Királyság    6 :   USA fogyasztói termékbiztonsági bizottság, kádülések, 2006. szeptember
