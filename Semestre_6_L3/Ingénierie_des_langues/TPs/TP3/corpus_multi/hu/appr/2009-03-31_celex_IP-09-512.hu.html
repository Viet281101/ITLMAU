IP/09/512
Brüsszel, 2009. március 31.Transzeurópai közlekedési
hálózatok: Idén mintegy egymilliárd euróra lehet
pályázniAz Európai Bizottság ma
közzétette a transzeurópai közlekedési
hálózatokkal (TEN-T) kapcsolatos 2009. évi pályázati
felhívásait, amelyeken keresztül összesen mintegy
egymilliárd eurót tervez az európai közlekedési
infrastruktúra fejlesztésére irányuló projektek
rendelkezésére bocsátani. Az idei
pályázati felhívások között szerepel egy
újdonság is: összesen 500 millió euró vehető
igénybe a Bizottság európai
gazdaságélénkítési terve keretében, amely az
infrastruktúra-fejlesztő beruházások
felgyorsításával közvetlenül az európai
gazdaság talpra állásához kíván
hozzájárulni. Emellett a TEN-T éves és többéves
munkaprogramja is kínál finanszírozási
lehetőségeket többek között olyan kiemelt
területeken, mint a tengeri gyorsforgalmi utak, a közúti
közlekedés intelligens közlekedési rendszerei vagy az
európai vasúti forgalomirányítási rendszer (ERTMS). A
pályáztatás lebonyolítását és a
pályázatok elbírálását –
„szülőatyja”, az Energiaügyi és
Közlekedési Főigazgatóság nevében – a TEN-T
program műszaki megvalósításáért és
pénzügyi igazgatásáért felelős szerv, a
Transzeurópai Közlekedési Hálózat Végrehajtó
Hivatala (TEN-TEA) végzi. 
Antonio Tajani közlekedéspolitikai biztos, a Bizottság
alelnöke a következőket mondta:
„Meggyőződésem, hogy a jelenlegi gazdasági
válság kezelésének egyik leghatékonyabb, egyben
kézzelfogható eredményeket is ígérő módja
abban áll, hogy ambiciózus európai
infrastruktúra-fejlesztési programokon keresztül
élénkítjük a keresletet. Ilyen program a TEN-T, amelynek
végrehajtása nagyszámú európai polgár
számára nyújt biztos munkahelyet olyan kulcsfontosságú
ágazatokban, mint például az építőipar – ne
feledjük, hogy ez az iparág hagyományosan sok
munkavállalót foglalkoztat, és a GDP-ben is jelentős
részarányt képvisel. Ez a megfontolás húzódik a
Bizottság azon döntése mögött, hogy a TEN-T-projektek
részére kiírt idei pályázati felhívások
keretében az európai gazdaságélénkítési terv
alapján összesen 500 millió euró összegben
kínál erre a célra finanszírozást.” 
Az idei pályázati felhívások jogi alapját három
különálló munkaprogram képezi: 
1. Az Európát sújtó gazdasági és
pénzügyi válság kezelését szolgáló
európai gazdaságélénkítési terv
keretében a TEN-T-projektek 500 millió euróra
pályázhatnak. Az ebből a célból idén elfogadott
eseti munkaprogram olyan beruházásokat támogat, amelyek
keretében a munka már 2009-ben vagy 2010-ben megkezdődhet,
és ebben a két évben a végrehajtás java része el
is végezhető. 
2. A többéves munkaprogram a TEN-T legfontosabb
kiemelt területeit finanszírozza. Az idei pályázati
felhívások három területre összpontosítanak:a teherforgalom tengerre terelésével a közutak
zsúfoltságának jelentős enyhítését
ígérő tengeri gyorsforgalmi utakra (a TEN-T 21. sz. kiemelt
projektje), amelyek legfeljebb 30 millió euró finanszírozást
kaphatnak;
az európai vasúti jelzőrendszereket összehangoló
európai vasúti forgalomirányítási rendszerre (ERTMS),
amely legfeljebb 240 millió eurót kaphat; valamint
az információs és kommunikációs
technológiát a közúti közlekedés
hatékonyságának és biztonságosságának
fokozása érdekében mozgósító úgynevezett
intelligens közlekedési rendszerekre („ITS Roads”),
amelyek esetében a támogatás maximális összege 100
millió euró.
3. A rugalmas éves munkaprogram (140 millió euró) a
többéves munkaprogram kiegészítésére szolgál.
Költségvetése magában foglalja az úgynevezett
hitelgarancia-eszközhöz az Európai Bizottság által
nyújtott 60 millió euró összegű éves
hozzájárulást, amelyet közvetlenül az Európai
Beruházási Bank (EBB) fog megkapni. Pályázni
2009. május 15-ig lehet. A pályázatok elbírálása a
TEN-T kiemelt céljai és a szakpolitikai célkitűzések
teljesítéséhez való hozzájárulásuk,
kiérleltségük, hatásaik (különösen
környezeti hatásaik), valamint minőségük
(teljességük, világos megfogalmazásuk,
megalapozottságuk és koherenciájuk) alapján fog
történni.
A TEN-TEA 2009. április 22-én Brüsszelben
„tájékoztató napot” szervez, amelyen a
résztvevők alaposabban is megismerhetik a pályázati
felhívásokat és az elbírálás folyamatát.További információk a http://ec.europa.eu/tentea
internetcímen, valamint e-mailben a TENT-AGENCY@ec.europa.eu címen
szerezhetők be.
