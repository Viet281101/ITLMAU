IP/09/774
Brüsszel, 2009. május 14.Távközlés: A Bizottság
felszólítja Olaszországot, hogy tegyen lépéseket a
112-es segélyhívószámot hívók helyének
meghatározására vonatkozóan a bíróság
ítéletében foglaltak teljesítése
érdekébenOlaszországban még mindig nem megoldott
minden mobiltelefonról kezdeményezett 112-es
segélyhívás esetében a hívó helyzetének
megállapítása a sürgősségi
szolgálatok számára, annak ellenére, hogy ezt
közösségi jogszabály írja elő, valamint az
Európai Bíróság januári ítéletében is
ennek megvalósítására szólította fel
Olaszországot. A Bizottság a mai napon úgy döntött,
hogy felszólító levelet küld Olaszországnak a
bírósági ítéletben foglaltak
teljesítését kérve, és annak biztosítása
érdekében, hogy minden 112-es segélyhívás esetében
rendelkezésre álljon a hívó fél helyzete a
sürgősségi szolgálatok számára. Olaszország
pénzbüntetésre számíthat, ha az ügy ismét az
Európai Bíróság elé kerül. 
„A hívó helyzetének meghatározására
szolgáló információk átadása a
sürgősségi szolgálatok számára alapvető
fontosságú a 112-es egységes európai
segélyhívószám eredményes
működéséhez – mondta Viviane Reding, az EU
távközlésért felelős biztosa. – A legtöbb
tagállam ezt már bevezette, és nem látom annak okát,
hogy Olaszország miért nem tudja megvalósítani ezt az
alapvető fontosságú szolgáltatást a polgárai
számára. A Bizottságnak folytatnia kell az
Olaszországgal szemben indított jogsértési
eljárást az Európai Bíróság
ítéletének végrehajtása érdekében, és
azért, mert a hívó helyzetével kapcsolatos
információk elérhetősége olyan eszköz, amely
életeket menthet.”
2009. január 15-én az Európai Bíróság
megállapította, hogy Olaszország nem tette
elérhetővé minden hívás esetében a 112-es
segélyhívószámot hívók helyzetének
megállapítására szolgáló információkat a
sürgősségi feladatokat ellátó hatóságok
számára. A 112-es segélyhívószámot
mobiltelefonról hívók helyzetének
megállapítására szolgáló információk
Salerno tartományon kívül egyelőre még nem
érhetők el Olaszország teljes területén a
sürgősségi szolgáltatok számára. 
A Bizottság tudomásul vette az olaszországi
hatóságok által hozott, a 112-es
segélyhívószámot hívók helyzetének
megállapítására szolgáló információk
elérhetővé tételére irányuló
intézkedéseket. Mindazonáltal felszólítja
Olaszország kormányát, hogy gyorsítsa fel a 112-es
segélyhívószámra irányuló minden hívás
esetében a hívó fél helyzetének
megállapítására szolgáló információk
elérhetővé tételét az ország egész
területén. Amennyiben Olaszország két hónapon
belül nem reagál erre a felszólítása,
bírságra számíthat a Bíróság
ítéletének be nem tartása miatt. 
A 112-es segélyhívószámot hívók
helyzetének megállapítására szolgáló
információk sürgősségi szolgálatok
számára történő átadása az európai
polgárok biztonságát szolgálja. Az olaszországi és
más európai polgároknak – függetlenül attól,
hogy saját országukban vannak, vagy turistaként, illetve
üzleti úton más EU-tagállamban tartózkodnak –
joguk van elvárni az olaszországi sürgősségi
szolgálatoktól, hogy a hívás kezdeményezésekor
azok megállapítsák a helyzetüket, mivel ők maguk nem
tudják pontosan meghatározni a segítségkérés
helyszínét. 
Háttér
Az egyetemes szolgáltatásról szóló uniós
irányelv 26. cikke kimondja, hogy a tagállamok kötelesek a 112-es
egységes európai segélyhívószám megfelelő
működését biztosítani. Ez magában foglalja azt,
hogy minden hívás esetén a sürgősségi feladatot
ellátó hatóságok rendelkezésére
bocsássák a 112-es segélyhívószámot hívó
fél helyzetére vonatkozó információt. 
A Bizottság eddig összesen 14 tagállam ellen
kezdeményezett jogsértési eljárást a 112-es
segélyhívószámot hívó fél helyzetére
vonatkozó információk kapcsán. Ebből 11 esetet már
lezártak, mivel az adott tagállamok orvosolták a
hiányosságot, és teljes egészében
elérhetővé váltak a hívó helyzetére
vonatkozó információk. Olaszországon kívül az
Európai Bíróság Litvánia és Hollandia
esetében állapította meg, hogy nem teljesítette a 112-es
segélyhívószámot hívó fél helyzetére
vonatkozó információkkal kapcsolatos uniós
jogszabályokat, és ezek az ügyek még folyamatban vannak.
A Bizottság ezen
túlmenően korábban két másik tagállam ellen is
jogsértési eljárást indított, mivel azok nem
gondoskodtak arról, hogy a 112-es hívószám
segítségével lehessen hívni a sürgősségi
szolgálatokat. Az utolsó, Bulgáriát érintő esetet
idén január 29-én zárták le, és ezzel a 112-es
segélyhívószám immáron az EU egész
területéről elérhető vált (IP/08/1968).
Végezetül 2008 szeptemberében egy további eljárás
indult Olaszország ellen a 112-es segélyhívószámra
irányuló hívások kezelésével kapcsolatban (IP/08/1342).
Az Európai Bizottság az EK-Szerződés 228. cikkével
összhangban úgy döntött, hogy felszólító
levelet küld Olaszországnak, amelyben teljes körű
tájékoztatást kér az Európai Bíróság
januári ítéletének végrehajtásáról.
Amennyiben az olaszországi hatóságok ennek sem tesznek eleget, a
Bizottság indokolással ellátott véleményt küld az
olasz kormánynak, és végül pénzbüntetés
kiszabására kérheti a Bíróságot.
A távközléssel kapcsolatos jogsértési
eljárások részletes összefoglalója az alábbi
címen érhető el: 
http://ec.europa.eu/information_society/policy/ecomm/implementation_enforcement/infringement/
