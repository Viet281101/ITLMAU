IP/09/696
Brüsszel, 2009. május 4.Az internet irányítása:
Reding biztos az ICANN teljes privatizálására és
teljes körű elszámoltathatóságának
megvalósítására szólít fel október 1-től
kezdődőenViviane Reding, az információs
társadalomért és a médiaügyekért
felelős biztos a honlapján ma reggel közzétett
videoüzenetében az internet irányítására
vonatkozóan az átláthatóság és az
elszámoltathatóság javítására szólított
fel a 2009 októberét követő időszakban. Az internet
irányításával kapcsolatos kulcsfontosságú
döntéseket, mint pl. a felsőszintű doménnevek és
az internet elsődleges névnyilvántartásának
kezelését az Internet Corporation for Assigned Names and Numbers
(ICANN) nevű, Kaliforniában bejegyzett nonprofit magánszervezet
végzi. Eddig az ICANN az Amerikai Egyesült Államok Kereskedelmi
Minisztériumával kötött megállapodás alapján
végezte tevékenységét. Ez a megállapodás azonban
idén szeptember 30-án lejár. Reding biztos a mai napon egy
új irányítási modellt vázolt fel az ezt
követő időszakra. Ez a modell a teljes mértékben
privatizált és elszámoltatható ICANN-ból, egy
független bírósági szervből, és a „G12-ek az
internet irányításáért” elnevezésű
multilaterális kormányzati fórumból áll, mely
utóbbi szervezet az internet irányításával kapcsolatos
politikai és biztonsági kérdéseket tárgyalná.„Bízom benne hogy Obama elnök elég bátor és
bölcs, valamint megfelelő módon tiszteletben tartja az internet
globális jellegét ahhoz, hogy szeptemberben hozzájáruljon az
internet irányításának új, jobb
elszámoltathatóságot, nagyobb átláthatóságot,
demokratikusabb jelleget és multilaterális formát
nyújtó átalakításához – jelentette ki
Viviane Reding biztos reggeli internetes videoüzenetében. –
„Most kell cselekednünk. Európa kész támogatni Obama
elnök erőfeszítéseit.” 
Reding biztos hangsúlyozta, hogy „idén szeptember
30-án érkezik el az igazság pillanata, amikor az ICANN és az
USA kormánya közötti jelenlegi megállapodás lejár.
Ez megnyitja a lehetőséget az ICANN teljes privatizációja
előtt, és felveti azt a kérdést is, hogy október
1-től kinek tartozik felelősséggel az ICANN.”
Az ICANN foglalkozik az internet irányításával
kapcsolatos legérzékenyebb kérdésekkel, mint
például a felsőszintű doménnevek kezelése és
az internet címzési rendszerének működtetése,
amely számítógépek millióinak csatlakozását
biztosítja. Az ICANN-t 1998-ban hozták létre Kaliforniában,
az Egyesült Államok kormányával kötött
megállapodás alapján.
„Az ICANN-nak elszámoltathatónak kell lennie”
– tette hozzá Reding. "A Clinton-adminisztráció helyesen
döntött, hogy az internet doménnév kezelési és
címzési rendszerét fokozatosan privatizálni kell Hosszú
távon nem tartható, hogy egyetlen ország kormányzata
felügyel olyan internetfunkciókat, amelyeket világszerte
több százmillió ember használ.”
Reding EU biztos felvázolta az internet
irányításának új modelljét is a szeptember 30.
utáni időszakra vonatkozóan. Ez különösen a
következőket tartalmazza:Teljes mértékben privatizált és független, a
különösen a pénzügyi
átláthatósággal és nemzetközi
elszámoltathatósággal kapcsolatos legjobb
vállalatirányítási előírásokat
teljesítő ICANN, amellyel szemben hatékony jogi
felülvizsgálat érvényesíthető.
Multilaterális fórum a kormányzatok számára az
internetirányítás általános politikai
kérdéseinek megvitatására, mint pl. a kormányzati
képviselők évente legalább két alkalommal
ülésező „G12-ek az internet
irányításáért” elnevezésű
informális csoportja, amely többségi alapon adott esetben
ajánlásokat tehet az ICANN számára. Ez a csoport gyorsan
reagálna az internet stabilitását, biztonságát és
nyitottságát érintő fenyegetésekre. A földrajzi
egyensúly érdekében a „G12-ek az internet
irányításáért” csoportba két-két
képviselőt delegálna Észak-Amerika, Dél-Amerika,
Európa és Afrika, három képviselőt Ázsia és
Ausztrália, valamint az ICANN elnöke szavazásra nem jogosult
tagként venne részt. Az e területen jogkörrel
rendelkező nemzetközi szervezetek megfigyelői státuszt
kapnának.Az Európai Bizottság május 6-án
Brüsszelben tartja első nyilvános meghallgatását annak
érdekében, hogy Európa internetes közössége hangot
adhasson az internet jövőbeni irányításával
kapcsolatos elvárásainak.
Háttér
Az
Európai Unió évek óta fontos szerepet tölt be az
internet irányításáról folytatott nemzetközi
tárgyalásokban. Az Európai Bizottság már több
alkalommal is kifejezte igényét arra vonatkozóan, hogy az
internettel kapcsolatos mindennapi ügyek kezelésébe
történő kormányzati beavatkozás elkerülése
érdekében az internet irányítását teljes
egészében a magánszférára bízzák (lásd
IP/06/1297),
és támogatja az internet irányításával és
fejlődésével kapcsolatos nyitott, több érintett
fél részvételével zajló politikai párbeszédet
(IP/06/1491).
Az Európai Bizottság az Internet Corporation for Assigned Names and
Numbers (ICANN) kormányzati
tanácsadó bizottságának munkájában is
részt vesz, amelynek fő célja az ICANN
tájékoztatása a koordinációs tevékenységeivel
kapcsolatos közpolitikai szempontokról.
Reding biztos videoüzenete a következő címen
tekinthető meg:
http://ec.europa.eu/commission_barroso/reding/video/index_en.htmAz Európai Bizottság által szervezett, az internet
irányításával kapcsolatos május 6-i brüsszeli
nyilvános meghallgatással kapcsolatos további
információk a következő címen lesznek
elérhetők:
http://ec.europa.eu/information_society/policy/internet_gov/index_en.htm
