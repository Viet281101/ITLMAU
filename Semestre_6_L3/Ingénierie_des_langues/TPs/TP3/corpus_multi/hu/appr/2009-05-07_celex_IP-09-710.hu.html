IP/09/710
Brüsszel, 2009. május 7.Távközlés: a Bizottság
a hívásvégződtetési díjakra hatva fokozza a
versenytAz Európai Bizottság az uniós
távközlési szabályozó hatóságok
részére a mai napon egyértelmű iránymutatást
bocsátott ki a hívásvégződtetési díj –
vagyis a más szolgáltató hálózatából
érkező hívás kapcsolásáért a
szolgáltató által felszámított, minden
telefonszámlán megjelenő nagykereskedelmi díj –
kiszámításához használandó
költségalapú módszerről. Az
iránymutatás olyan „ajánlás” formáját
ölti, amelyet a nemzeti hatóságok kötelesek
„messzemenően figyelembe venni”. Az ajánlás
kifejezetten kimondja, hogy a hívásvégződtetési
díjnak országos szinten kizárólag a telefonkapcsolat
létrehozásának egy hatékony szolgáltató
számára felmerülő valós költségeken kell
alapulnia. A telefonszolgáltatók közötti
ártorzulásnak az egész Európai Unióra kiterjedő
kiküszöbölése csökkenteni fogja a tagállamokon
belüli és a tagállamok közötti
beszédhívások fogyasztói árát, miáltal az
üzleti és a lakossági fogyasztók mintegy 2 millió
eurót takaríthatnak meg a 2009–2012-es időszakban, és
elő fogja segíteni a beruházást és az
innovációt az egész távközlési ágazatban. A
mobilhívás-végződtetési díj eddig széles
tartományban mozgott az Európai Unión belül: 2008-ban
Cipruson percenként mindössze 2 eurocent, míg
Bulgáriában percenként 15 eurocent volt. Ezenkívül a
mobilhívások végződtetési díja (átlagosan
8,55 eurocent percenként) jellemzően tízszer magasabb, mint a
vezetékes hívásoké (amely átlagban 0,57 és 1,13
eurocent közé esik). A magasabb
mobilhívás-végződtetési díj miatt a vezetékes
szolgáltatók és a kis mobilszolgáltatók nehezen tudnak
versenyre kelni a nagy mobilszolgáltatókkal. Ezek az
eltérések, valamint a szabályozásbeli
közelítésmódok különbségei
aláássák az egységes piacot és Európa
versenyképességét. 
„A hívásvégződtetési díjak, noha egyes
nemzeti szabályozó hatóságok már eddig is a valós
költségekhez igyekeztek igazítani őket, mégis
jelentős eltéréseket mutatnak az Európai Unión
belül, és szakadék tátong a vezetékes hívások
és a mobilhívások között.  Ez nem egyeztethető
össze a vezetékes és a mobiltelefonos alkalmazások
közötti konvergenciával, és jelentős torzulást
eredményezhet a tagállamok közötti és a
szolgáltatók közötti versenyben  – mondta Viviane
Reding uniós távközlési biztos. – A Bizottság
ma úgy döntött, hogy fellép az egységes piacon
folyó verseny e torzulásai ellen, ezek ugyanis rontják a
vezetékes hálózatok száloptikai fejlesztése iránti
beruházási kedvet, árukat pedig végső soron a
fogyasztóknak kell megfizetniük.” 
„A hívásvégződtetési díjak
hatékony szintre való leszorítása növelni fogja a
versenyt, vagyis az európai fogyasztók hasznára válik
– mondta Neelie Kroes versenypolitikai biztos. – Csakis
szigorú és összehangolt szabályozási
közelítésmóddal számolható fel az egész
Európai Unióban a verseny jelenlegi torzulása, és
érhető el, hogy a vezetékes és a mobiltelefonos
hívásokat ötvöző új és innovatív
termékek jelenjenek meg. A Bizottság mai döntése tehát
mérföldkő az uniós távközlési
szabályozás versenytámogató
fejlesztésében.”
Az egységes
távközlési piacban rejlő lehetőségek teljes
kihasználása érdekében a Bizottság ajánlása
meghatározza azokat a költségtényezőket, amelyeket az
Európai unió összes nemzeti távközlési
szabályozó hatóságának figyelembe kell vennie a
hívásvégződtetési díjak
meghatározásakor, e díjakat ugyanis nem a piac határozza
meg, hanem a nemzeti szabályozó hatóságok
szabályozzák. A hívásvégződtetési díjak
ezáltal a mostaninál jóval alacsonyabb szint felé fognak
közelíteni (az ajánlást kísérő
bizottsági személyzeti munkadokumentum szerint 2012 végére
percenként 1,5 és 3 eurocent között fognak alakulni). A
hívásvégződtetési díjaknak a hatékony
szolgáltató számára felmerülő
költségeken kell alapulniuk, és minden szolgáltatóra
egyformán kell vonatkozniuk. Bizonyos feltételekkel, korlátozott
időre kivételt lehet tenni a szolgáltató
ellenőrzésén kívül eső költségbeli
eltérések esetén.
A Bizottság Európán belül több
következetlenségre is fényt derített, amikor
körülbelül 120 olyan szabályozási javaslatot
értékelt, amelyet a nemzeti távközlési
szabályozó hatóságok az elmúlt hat évben tettek a
hívásvégződtetési díjak vonatkozásában.
Ezenkívül a mobilhívások
hívásvégződetési díja (átlagosan 8,55
eurocent percenként) mintegy tízszerese a vezetékes
hívásokénak (átlagosan 0,57–1,13 eurocent
percenként). A francia szabályozó hatóság, az ARCEP
becslése szerint a hatékony hívásvégződtetési
díj 0,01 és 0,02 EUR/perc közé esne. 
Közvetett támogatás a
mobilszolgáltatóknak
A Bizottság úgy véli, hogy ezeket az eltéréseket nem
indokolja a háttérben álló költségek, a
hálózatok vagy az országos adottságok
különbözősége. Az eltérések
valójában a jelentős piaci részesedéssel
rendelkező mobilszolgáltatók támogatásának
közvetett módját jelentik, a kisebb és a vonalas
szolgáltatók kárára. Az eltérések
ráadásul elvonják a pénzforrásokat az olyan
beruházásoktól, mint a nagy sebességű
internethálózatok fejlesztése, és
hátráltatják az olyan innovatív szolgáltatásokat,
mint a kombinált vezetékes-mobil termékek és a
versenyképes árú híváscsomagok. 
A végződtetési díjak a szolgáltatóknak
egyszerre jelentenek bevételt és kiadást: ha az egyik
szolgáltatónak kevesebb bevétele származik
belőlük, egy másiknak kevesebb a kiadása. A
2007–2012-es időszakban, vagyis ahogy a szabályozó
hatóságok hozzáigazodnak az ajánlásban szereplő, a
mostaninál következetesebb közelítésmódhoz, a
kisebb mobilszolgáltatók – amelyeknek a forgalmi mérlege a
többi hálózatba irányuló hívások felé
tolódik el – kevesebb kiadásra számíthatnak, mint
nagyobb versenytársaik, a vezetékes szolgáltatók
legalább 2 milliárd EUR többletbevételre tehetnek szert, a
fogyasztók pedig várhatóan legalább 2 milliárd
eurót takaríthatnak meg. Hosszabb távon ennél még
nagyobb hatás várható, ahogy a szolgáltatóknál
új bevételek keletkeznek, új szolgáltatók kapnak
ösztönzést a piacra való belépésre és a
növekedésre, a fogyasztók pedig megtapasztalják az
alacsonyabb árak és a szolgáltatási innováció
fokozódásának előnyeit.
2012 végére az Európai Unió minden nemzeti
szabályozó hatóságának alkalmaznia kell a
hívásvégződtetési díjakra vonatkozó
ajánlott közelítésmódot. A szűkösebb
erőforrásokkal rendelkező nemzeti szabályozó
hatóságok mindazonáltal korlátozott ideig még
ettől eltérő közelítésmódot is
alkalmazhatnak, ha ugyanazt a versenytámogató hatást érik el
vele.
Háttér
A
hívásvégződtetési díjak
szabályozására vonatkozó mai ajánlást
nyilvános konzultáció (2008. június–szeptember IP/08/1016),
a tagállamokkal folytatott konzultáció (2008.
október–2009. február) és az Európai Parlament
részéről 30 napos ellenőrzés előzte meg. 
Az uniós hírközlési szabályozásról
szóló keretirányelv 19. cikke értelmében a
Bizottság a verseny és a fogyasztói érdekek
érvényesülése érdekében harmonizálja az
uniós hírközlési szabályozás
alkalmazását az egységes piacon.
Lásd még: MEMO/09/222
Itt olvasható az ajánlás és a személyzeti
munkadokumentum: 
http://ec.europa.eu/information_society/policy/ecomm/implementation_enforcement/article_7/index_en.htmA Szabályozó Hatóságok Európai Csoportjának
állásfoglalása: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
