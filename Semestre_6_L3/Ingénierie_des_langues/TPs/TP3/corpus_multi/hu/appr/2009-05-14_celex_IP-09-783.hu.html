IP/09/783
Brüsszel, 2009. május 14.Fogyasztóügy: a
légitársaságok megkezdték a jegyárusító
honlapok „megtisztítását”Fokozatos változás tapasztalható a
fogyasztóvédelmi szabályok betartása terén a
repülőjegyet árusító európai weboldalakon –
derül ki a ma közzétett uniós felmérés
eredményeiből. A megállapítások egy 18 hónapig
tartó, a félrevezető reklámok és tisztességtelen
eljárások ellen indított folyamatot lezáró
jelentésben olvashatók. Az EU-15 nemzeti hatóságai, valamint
Norvégia részvételével zajló, 2007
szeptemberében indított, a fogyasztóügyi
szabályozás végrehajtására irányuló
európai uniós vizsgálat eredményeképpen a
megvizsgált 137 weboldal közül 115 légitársaság
honlapját javították ki. Emellett 2009 márciusában egy
– független próbavásárlással
történő – „állapotfelmérési”
folyamat során 67 jelentősebb légitársaságból 52
kapott „jó bizonyítványt” és vállalta az
addigi színvonal megőrzését, illetve reagált
haladéktalanul a Bizottság megkeresésére, és
elkötelezte magát a fennmaradó problémák
orvoslására (ld. az alábbi listákat). Az
állapotfelmérés során a vizsgált weboldalakat a
légiszállítási ágazat által előzetesen
jóváhagyott, 14 pontból álló átfogó
ellenőrző listával vetették össze. A Bizottság
jelenleg az egész ágazatra kiterjedő megállapodás
életre hívásán dolgozik azért, hogy Unió-szerte
kellő mozgásteret biztosítson a légitársaságok
számára, ugyanakkor a weboldalak továbbra is eleget tegyenek a
magas minőségi elvárásoknak.
Meglena Kuneva, az uniós fogyasztóügyért felelős
biztos a következőket mondta: „A légitársaságok
egész Európára kiterjedő vizsgálata
átalakítja a repülőjegyet árusító
weboldalakat Unió-szerte. Ennyivel azonban nem elégedhetünk meg:
a munkát tovább kell folytatni. A jogszabályok
végrehajtására irányuló európai vizsgálat
első szakasza ugyanakkor bebizonyította, hogy képes
eredményeket hozni. A következő lépés az egész
iparágra kiterjedő megállapodás kidolgozása, és
emellett továbbra is szigorúan figyelemmel kísérjük az
ágazatban jelentkező fejleményeket."
Antonio Tajani, a Bizottság közlekedésért felelős
alelnöke a következőket mondta: „a
légiszolgáltatásokról szóló rendelet
értelmében kötelező az árak teljes
mértékű átláthatóságának
biztosítása. A légitársaságok feladata a magas
színvonal biztosítása az egész iparágban; a mi
felelősségünk pedig azt szavatolni, hogy valamennyi
játékos betartsa ugyanazokat a szabályokat. A fogyasztó
számára, aki össze akarja hasonlítani a
különböző légitársaságok árait, hogy
valóban ő választhasson, ez az első és
legfontosabb.
1.	A 2007-es repülőjegy-eladási
„nagytakarítás” vizsgálat eredményei
A jogszabályok végrehajtására irányuló
intézkedéseket mára az esetek 85%-ában
lezárták. A vizsgált 137 weboldalból – amely
mintegy 80 társaságot jelent – 115-öt már
kiigazítottak (ld. a csatolt feljegyzés összefoglaló
táblázatát, amely 2009. március végéig tartalmazza
az adatokat – MEMO/09/238).2.	A légitársaságok állapotfelmérési
tanulmánya
Az állapotfelmérés célja az volt, hogy átfogóan
ellenőrizze az online repülőjegy-eladás általános
helyzetét, figyelembe véve a két új uniós
jogszabály (a tisztességtelen kereskedelmi gyakorlatról
szóló irányelv és a
légiszolgáltatásokról szóló rendelet)
hatálybalépését is, amely az első, 2007. szeptemberi
ellenőrzések óta szigorította a fogyasztóvédelmet.
A légiszállítási ágazattal egyeztetett 14 pontos
ellenőrző lista (ld. MEMO/09/238)
alapján az állapotfelmérés a 27 tagállam hét
legfontosabb, repülőjegyet árusító honlapját
vizsgálta – ez összesen 67 légitársaságot és
mintegy 339 millió utast érintett. A tanulmány
megállapításai – beleértve a
légitársaságok kötelezettségvállalásai
– alapján a Bizottság által végzett
konzultációs folyamat eredményei az alábbiakban
foglalhatók össze. (ld. a sajtóközlemény 1.
mellékletének táblázatát)
Mi következik ezután?Az állapotfelmérési folyamat eredményeit
továbbították a nemzeti végrehajtási
hatóságokhoz, hogy ha szükséges, további
lépéseket tehessenek az adott ügyben. 
A Bizottság a légiszállítási iparággal az
egész ágazatra kiterjedő megállapodás
létrehozásán dolgozik a magas színvonal fenntartása
érdekében, a harmadik fél általi ellenőrzést is
beleértve.
A Bizottság 2009 júniusában közleményt
terjeszt elő a fogyasztóvédelmi joganyag
végrehajtásáról, hogy megerősítse a nemzeti
hatóságok két éve működő
fogyasztóvédelmi együttműködési (Consumer
Protection Cooperation, CPC) hálózatának munkáját.
Háttér:
A „nagytakarításról”:	
http://ec.europa.eu/consumers/enforcement/sweep/index_en.htm
1. melléklet
A Bizottság az állapotfelmérési tanulmány
alapján a légitársaságokkal folytatott
konzultációja eredményeit bemutató
táblázat[1]. 
Az állapotfelmérés valamennyi kritériumának
megfelelő légitársaságok, amelyek kötelezettséget
vállaltak arra, hogy fenntartják weboldalaik eddigi
színvonalátAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticLégitársaságok, amelyek kötelezettséget
vállaltak arra, hogy az állapotfelmérés során
felmerült kérdésekkel már foglalkoznak vagy azokat
rövidesen napirendre tűzik annak biztosítása
érdekében, hogy valamennyi kritériumnak megfeleljenekAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Az
állapotfelmérés a légiszállítási iparág
általános helyzetét vizsgáló
ténymegállapító tanulmány.
Megállapításai nyomán a Bizottság politikai
kezdeményezést indított az ellenőrző listán
szereplő elemek betartásának javítása
érdekében. E megállapítások és a Bizottság
nyomon követési tevékenységei nem jelentik
szabálysértés fennállásának
megállapítását. A szabálysértések hivatalos
vizsgálata kizárólag a nemzeti végrehajtási
hatóságok hatáskörébe tartozik.
