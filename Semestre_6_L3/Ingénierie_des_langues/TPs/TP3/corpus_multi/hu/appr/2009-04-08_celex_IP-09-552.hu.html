IP/09/552
Brüsszel, 2009. április 8.A Bizottság fellép a
késedelmes fizetések ellenBár az elmúlt években javult ugyan
valamelyest a helyzet a késedelmes fizetések terén, még
mindig előfordul az EU-ban, hogy a vállalatok között,
illetve a vállalkozások és a hatóságok
közötti kereskedelmi ügyletekben a fizetéseket csak
késve teljesítik. A késedelmes fizetések megakasztják a
vállalkozások fejlődését, és még
egyébként életképes vállalatokat is a csőd
szélére sodorhatnak, főként, ha kis- és
középvállalkozásokról van szó. Sajnos
elmondható, hogy a hatóságok fizetési kultúrája
mind a mai napig sok kívánnivalót hagy maga után. Így a
jelen válságra való tekintettel számos tagállam nemzeti
szinten próbál tenni ez ellen. 
A kisvállalkozói intézkedéscsomagban (Small Business Act)
tett kötelezettségvállalása alapján a Bizottság ma
új politikai megközelítést javasol a késedelmes
fizetések visszaszorítására, és lényeges
változtatásokat terjeszt elő a késedelmes
fizetésekről szóló 2000. évi irányelvvel
kapcsolatban. A Bizottság javaslata szerint a hatóságoknak
jó példával kellene elöl járniuk, és
főszabály szerint 30 napon belül ki kellene
egyenlíteniük számláikat. Mindeközben a Bizottság
kötelezettséget vállal arra vonatkozóan, hogy
felgyorsítja az áruk és szolgáltatások
kifizetését a számlák kiegyenlítésére szabott
határidők maximális tiszteletben tartása
érdekében, és a fizetés idejét számos esetben a
jelenleg hatályos határidőknél is rövidebbre
csökkenti. 
Günter Verheugen, a Bizottság vállalkozás- és
iparpolitikáért felelős alelnöke szerint:
„Megengedhetetlen, hogy a hatóságok késve fizetnek. A
mai javaslat – azáltal, hogy segít a további csődbe
jutásokat elkerülni és javítja a vállalatok
pénzforgalmi helyzetét az európai vállalatok hosszú
távú versenyképességének megerősítése
érdekében – lendületet ad a gazdasági válság
leküzdéséhez.”
A javasolt változtatások figyelembe veszik, hogy a fizetések
időben történő teljesítése milyen fontos a
vállalatok, főként a kis- és
középvállalkozások számára:Általános szabály, hogy a hatóságoknak 30 napon
belül ki kellene egyenlíteniük számláikat,
ellenkező esetben kamatot kellene fizetniük, fedezniük kellene a
behajtási költségeket, valamint a késedelem első
napjától kezdve az esedékes összeg 5%-ával egyenlő
átalányösszegű kártérítést is
fizetniük kellene. Megfelelően indokolt esetben a fizetési
határidő hosszabb is lehetne.
A szerződéskötési szabadságot a
vállalkozások közötti viszonylatban tiszteletben
tartanák, de késedelem esetén a vállalatoknak joguk lesz
ahhoz, hogy késedelmi kamatot és a behajtási költségek
megtérítését követeljék. 
A nagymértékben tisztességtelen szerződésekre
vonatkozó szabályok szigorúbbak lesznek. Ez a
javaslat az európai vállalkozások pénzforgalmi
helyzetének javítását tűzte ki célul, ami a
gazdasági visszaesés idején különösen fontos.
További célja pedig, hogy a határokon átnyúló
ügyeleteket érintő korlátok felszámolásával
elősegítse a belső piac zökkenőmentes
működését.
Mindezek eléréséhez olyan eszközöket biztosít a
hitelezőknek, melyek segítségével késedelmes
fizetés esetén teljes mértékben és hatékonyan
érvényesíthetik jogaikat, valamint olyan
intézkedésekkel szembesíti a hatóságokat, amelyek
eredményesen visszatartják őket a késedelmes
fizetéstől.
További információk:
http://ec.europa.eu/enterprise/regulation/late_payments/index.htmSmall
Business Act
