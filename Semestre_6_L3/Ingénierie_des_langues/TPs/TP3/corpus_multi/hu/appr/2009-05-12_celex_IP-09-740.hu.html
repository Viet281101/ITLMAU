IP/09/740
Brüsszel, 12.05.2009Kis
csipek nagy tudással: Új uniós ajánlások gondoskodnak
arról, hogy a 21. századi vonalkódok használatakor
tiszteletben tartsák a magánéletünketLehetővé kell tenni az európaiak
számára, hogy maguk dönthessenek az intelligens csipek
igénybevételéről, melyek világméretű piaca
várhatóan ötszörösére növekszik az
elkövetkező évtizedben, mindezt úgy, hogy mégis
használhassák őket a mindennapi élet könnyebbé
tétele érdekében. Jelenleg is már több
mint 6 milliárd ilyen mikroelektronikai eszköz létezik, amelyek a
hűtőszekrénytől a buszbérletig számos
hétköznapi tárgyba beépíthetők. A
rádiófrekvenciás azonosítási (RFID) technológia
révén a csipek automatikus adatfeldolgozásra képesek az
őket aktiváló „leolvasók” közelében,
melyek fogadják rádiójelzéseiket és adatot
cserélnek a csipekkel. Jelen vannak a belépőkártyákban,
amelyek az irodáinkba engednek bejutást és az intelligens
kártyákban, amelyekkel az autópályadíjat fizetjük
ki. Az Európai Bizottság a mai napon számos ajánlást
fogadott el annak érdekében, hogy az intelligens csipeket
használó technológia tervezésében és
üzemeltetésében részt vevő valamennyi szereplő
tiszteletben tartsa az egyén magánélethez és személyes
adatainak védelméhez fűződő alapvető jogát,
melyet a 2007. december 14-én kihirdetett az
Európai Unió Alapjogi Chartája tartalmaz.
„Az intelligens csipek ígéretes technológia, amely
sokféleképpen megkönnyítheti az életünket.
Hétköznapi dolgokról van szó, amik hirtelen
intelligenssé válnak azáltal, hogy egy hálózathoz
kapcsolódnak és adatot cserélnek vele. Gondoljunk csak az
intelligens hűtőszekrényekre, amelyek közlik, ha lejárt
a tej szavatossági ideje, vagy az intelligens ételcsomagolásra,
amely figyelmezteti a szülőket a lehetséges
allergiákra” – mondta Viviane Reding, az Európai
Unió információs társadalomért és
médiaügyekért felelős biztosa.
„Egyértelmű gazdasági lehetőség rejlik a
kisméretű, intelligens csipek használatában, amelyek
lehetővé teszik a tárgyak közötti
kommunikációt. Azonban nem szabad, hogy az új technológia
felkészületlenül érje az európaiakat. Ez az oka annak,
hogy a Bizottság a mai napon határozott ajánlásokat adott ki
az ipar számára. Az európai fogyasztóknak biztosnak kell
lenniük abban, hogy amennyiben és amikor személyes adataik
felhasználásra kerülnek, magánéletük még a
változó technológiai környezet ellenére is védelem
alatt áll. Ezért a Bizottság el akarja érni, hogy az
RFID-technológia biztosítsa a fogyasztók számára a
lehetőséget, hogy adataik biztonságát
ellenőrizhessék, ami a technológia gazdasági sikeréhez
vezető legjobb út. Elvégre is, Európa részesedése
az intelligens csipek globális piacán az elkövetkező nyolc
évben eléri a 35%-ot.”
Az intelligens csipek, avagy rádiófrekvenciás
azonosító címkék jelentős befolyást gyakorolhatnak
– és már gyakorolnak is – az üzleti
tevékenységekre, közszolgáltatásokra és
fogyasztási cikkekre: legyen szó akár a hatékonyabb
újrahasznosításról és egészségügyi
ellátásról vagy a díjfizető kapuknál és a
reptéri csomagkiadásnál töltött idő
csökkenéséről. Annak biztosítására, hogy
Európa felkészülhessen ezekre a változásokra, a
Bizottság a mai napon az alábbi alapelveket határozta meg a
magánélet védelme és az adatok felhasználása
során alkalmazandó védelem érdekében:A fogyasztóknak információval kell rendelkezniük
arról, hogy az általuk a boltban vásárolt termékek
intelligens csipeket használnak-e. Amennyiben a fogyasztók intelligens
csippel rendelkező termékeket vásárolnak, a csipeket az
eladási helyen automatikusan, azonnal és
térítésmentesen hatástalanítani kell, kivéve ha a
fogyasztó kifejezetten igényli a csip aktiválását.
Lehetőség van kivételt tenni, például annak
érdekében, hogy a kiskereskedőkre nehezedő
szükségtelen teher elkerülhető legyen, de csak azt
követően, hogy a csip magánéletre mért
hatásának értékelése megtörtént.
Annak érdekében, hogy a fogyasztók tisztában lehessenek
személyes adataik felhasználásával, a gyűjtött
adat típusával (úgymint név, cím vagy
születési dátum), valamint az adatgyűjtés
céljával, az intelligens csipeket használó vállalatok
és hatóságok kötelesek érthető és
egyszerű tájékoztatást nyújtani a fogyasztók
részére. Ugyancsak kötelesek egyértelmű
címkézést alkalmazni annak érdekében, hogy az
intelligens csipekben tárolt információt
„olvasó” eszközök beazonosíthatók legyenek,
valamint kapcsolattartót biztosítani az állampolgárok
számára további tájékoztatás
céljából.
A kiskereskedelmi szövetségeknek és szervezeteknek
egységes európai jelzés feltüntetésével
támogatniuk kell az intelligens csipeket tartalmazó termékekkel
kapcsolatos fogyasztói tudatosságot úgy, hogy ilyen
jelzéssel látják el a csipet használó
termékeket.
Az intelligens csipek használatát megelőzően a
vállalatok és a hatóságok kötelesek a
magánélet védelmével és adatvédelemmel kapcsolatos
hatásvizsgálatokat végezni. A nemzeti adatvédelmi
hatóságok által is értékelt vizsgálatoknak
biztosítaniuk kell a személyes adatok biztonságát és
megfelelő védelmét.2008-ban 2,2 milliárd
– például a díjfizető kapuknál és a
szállítókonténerek azonosításánál is
használt – RFID-címkét adtak el világszerte, és
ennek mintegy harmadát Európában
értékesítették. Becslések szerint az
RFID-címkék világméretű piacának értéke
a 2008-as évre 4 milliárd EUR, amely 2018-ra mintegy 20 milliárd
EUR-ra nőhet.
Háttér:
2006-ban az
Európai Bizottság nyilvános konzultációt (IP/06/289)
indított az intelligens csipek (avagy rádiófrekvenciás
azonosítási technológiák) fejlesztésével és
használatával kapcsolatban. Ennek alapján 2007
márciusában a Bizottság elfogadott egy közleményt (IP/07/332),
amely rámutatott arra, hogy a magánélet és az adatok
védelme tekintetében a nyilvánosság további
intézkedést tart szükségesnek. A mai ajánlás,
melynek kidolgozása a beszállítói és
felhasználói iparágak, szabványügyi testületek,
fogyasztóvédelmi szervezetek, civil társadalmi csoportok és
szakszervezetek valamennyi érdekeltjével történt
konzultációt követően valósult meg, ezekre az
elvárásokra ad választ, és egyenlő
versenyfeltételeket törekszik teremteni az európai ipar
részére, az egyén magánélethez való jogának
figyelembevétele mellett. A tagállamoknak két év áll
rendelkezésükre arra, hogy tájékoztassák a
Bizottságot az ajánlásban megfogalmazott
célkitűzések teljesítése érdekében tervezett
lépéseikről. Az ajánlás
végrehajtásáról a Bizottság három éven
belül jelentést készít, kiegészítve egy
vizsgálattal az ajánlásnak az intelligens csipeket
használó vállalatokat és hatóságokat, valamint az
állampolgárokat érintő hatásairól.
Az ajánlás itt olvasható:
http://ec.europa.eu/information_society/policy/rfid/index_en.htmMEMO/09/232
