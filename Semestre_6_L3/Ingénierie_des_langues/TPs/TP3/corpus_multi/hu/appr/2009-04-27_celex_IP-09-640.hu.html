IP/09/640
Brüsszel, 2009. április 27.Az Európai Bizottság
pályázatot hirdet az új EU-s ökológiai logó
megalkotásáraA bioélelmiszerek új dizájnt kapnak:
A Európai Mezőgazdasági és Vidékfejlesztési
Főigazgatóság felkéri az EU 27 tagállamának minden
tervezőgrafikus és művészeti szakos diákját, hogy
vegyen részt az EU egészében megrendezésre kerülő
ökológiai logó pályázaton. A pályázat olyan
díjjal kecsegtet, amit pénzzel nem lehet kifejezni: a nyertes
logót 2010 júliusában az egész Európai Unióban a
biotermékek hivatalos logójaként fogják
bevezetni. A pályázat kihirdetésekor Mariann Fischer Boel,
mezőgazdasági és vidékfejlesztési európai biztos
így fogalmazott: „Az új logo saját identitást ad majd
az EU ökológiai szektorának. A gyártók
és fogyasztók nagy örömére, hozzájárul az
egységes piac megteremtéséhez.”
Az EU legújabb pályázatával, az új, szellemes
és kreatív ökológiai logó megterveztetésével
esélyt ad Európa feltörekvő tehetségeinek egy olyan
dizájnterv készítésére, amelyet
termékcsomagolások millióira fognak nyomtatni. Az új EU-s
ökológiai logó használata minden, a 27 tagállam
valamelyikéből származó, a címkézési
szabványoknak megfelelő előrecsomagolt bioterméken
kötelező lesz. Az EU-logó ezenkívül szabadon
használható lesz minden az EU-ból származó vagy
harmadik országból importált nem előrecsomagolt
ökológiai terméken is.
Minden az EU-ban bejegyzett felsőfokú művészeti vagy
dizájn intézménybe beiratkozott uniós polgárnak nyitva
áll a lehetőség, hogy vegyen részt ezen az
egyedülálló, nemzetközi dizájnpályázaton. A
versenynek három nyertese lesz,akik közül az első helyezett
6000 eurós készpénznyereményben részesül,. a
másik két helyezett 3500, illetve 2500 eurót kap. A
pályázatokat 2009. június 25-ig lehet feltölteni a verseny
weboldalán: www.ec.europa.eu/organic-logoAz EU-s ökológiai logó pályázatokat a
biogazdálkodás és -termelés szakembereiből, valamint
híres dizájnszakemberekből álló zsűri fogja
elbírálni. A zsűri prominens tagjai közé tartozik
Erik Spiekermann professzor, tiszteletbeli doktor, kreatív
igazgató és ügyvezetőtárs
Németországból; Riitta Brusila-Räsänen, a
lappföldi egyetem grafikusdizájn-professzora Finnországból;
Szymon Skrzypczak díjnyertes fiatal dizájner
Lengyelországból; Elisabeth Mercier, az Agence BIO
igazgatója Franciaországból; Urs Niggli, a svájci
Biomezőgazdasági Kutatási Intézet (FiBL) igazgatója;
Tom Václavík biotermék-marketingszakértő és
a Biokereskedők Nemzetközi Szövetségének elnöke a
Cseh Köztársaságból; valamint Craig Sams, a Soil
Association elnöke az Egyesült Királyságból. A
pályázati zsűri elnöke Rob Vermeulen, a
Pán-Európai Márkadesign Szövetség (PDA)
korábbi elnöke lesz. 
A beadási határidő lejárta után a zsűri
kiválasztja az általa legjobbnak ítélt
pályázatokat, amelyeket a pályázati honlapon az új
logó hivatalos jelöltjeiként közzétesznek. Ezután
minden európai polgárt arra kérnek, hogy online szavazással
segítsenek kiválasztani a nyertes logót. 2010 nyarán a
nyertes és a két másik dobogós részt vesznek a
brüsszeli díjkiosztó ünnepségen, ahol a
mezőgazdaságért és vidékfejlesztésért
felelős európai biztostól fogják átvenni díjukat.A pályázat arra ösztönzi a diákokat, hogy olyan
megragadó, eredeti logót tervezzenek, amely utal a
biogazdálkodás és -termelés különféle
aspektusaira. A zsűri ezenkívül általános
vonzerejük, szavak nélküli érthetőségük, a
prezentálásuk egyértelműsége, valamint
időállóságuk alapján fogja elbírálni a
terveket. Az összes feltétel a honlapon található: www.ec.europa.eu/organic-logo
