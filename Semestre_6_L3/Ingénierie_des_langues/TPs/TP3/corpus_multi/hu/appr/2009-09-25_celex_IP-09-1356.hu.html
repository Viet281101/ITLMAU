IP/09/1356  Brüsszel, 2009. szeptember 25.  Szeptember 25.:  Az Európai Kutatók Éjszakája – találkozzunk a tudósokkal 30 ország 200 városában!   Európa-szerte 200 város ünnepli különböző módon, de egyazon célból a tudományt az ötödik Európai Kutatók Éjszakája alkalmából. Színházi előadások Lisszabonban, sportversenyek Brüsszelben, közös falfestés Milánóban… Ezzel egy időben más európai városokban minden szem az égre tekint majd, és a csillagokat vizsgálja. Ma éjjel az európaiak 30 országban kapnak lehetőséget arra, hogy hivatásos kutatókkal találkozzanak, tudományos kísérletekben vegyenek részt, összetett kutatási eszközöket próbáljanak ki, felfedezzék a tudomány és a művészet közötti kapcsolatokat, és kiderítsék, hol is húzódik a tudás határa. Egy éjszaka erejéig mindenki tudós lehet.  Az ötödik Kutatók Éjszakája – a rendezvénysorozatot az Európai Bizottság 2005-ben indította útjára – egyedülálló lehetőséget biztosít arra, hogy jobban megismerjük a kutatók munkáját, és a tudomány varázsa és szépsége révén közele bb kerüljünk egymáshoz.  Az esemény ugyancsak kiváló alkalommal szolgál arra, hogy felfedezzük a kiemelkedő európai tudományos kutatási projekteket, és megtudjuk, mi szükséges a tudományos karrierhez.   Íme néhány példa a ma éjszaka eseményeiből:     Redu-Transinne (Belgium): Henri Pescarolo ismert raliversenyző és Kim Gevaert atléta sportversenyeken méri össze tudását a helyi tudósokkal.     Frascati (Olaszország): gyermekek, diákok, kutatók és zenészek versengenek a zenei hangok kutatásában.     Az Egyesült Királyságban a TNS Durham Kutatók éjszakája címmel rádióműsort közvetít, amelyben arra biztatják a hallgatókat, hogy vegyenek részt egy konyhai kísérletben.     Ezzel egy időben Németországban a hamburgi planetárium közönsége az éghajlatváltozásról nézhe t meg egy előadást.     Svájcban az érdeklődők még hajóra is szállhatnak a kutatókkal a Zürichi-tavon.  Az események sora túl hosszú ahhoz, hogy a   teljes programról   részletesen beszámolhassunk.  Az évek során számtalan résztvevője volt már a kezdeményezésnek.  2005-ben 15 európai országból 20 ezer európai figyelmét keltette fel az esemény, míg a tavalyi Kutatók Éjszakáján már 320 ezren vettek rész 28 uniós és nem uniós országból. Háttér  A Kutatók Éjszakája eseményeihez az Európai Unió a Közösségek hetedik kutatási keretprogramján belül biztosít társfinanszírozást (   hetedik keretprogram   , „Emberek” program).  A pályázati felhívásokat egy új európai végrehajtó ügynökség, a Kutatási Végrehajtó Ügynökség (REA) kezeli.  A 2009-es Kutatók Éjszakája teljes költségvetési előirányzata 3 millió euró.  A hetedik keretprogram   Marie Curie-cselekvései   révén az Európai Unió ahhoz is segítséget nyújt, hogy az európai kutatók kibontakoztathassák képességeiket és eredményesen hozzájárulhassanak a tudományos kutatáshoz és a társadalom egészéhez.  Linkek  A „Kutatók Éjszakájának” programja:    http://ec.europa.eu/research/researchersineurope/events/researchersnight09/index_en.htm    A hetedik kutatási keretprogram:    http://ec.europa.eu/research/fp7/index_en.cfm    Marie Curie-cselekvések:    http://ec.europa.eu/mariecurieactions/
