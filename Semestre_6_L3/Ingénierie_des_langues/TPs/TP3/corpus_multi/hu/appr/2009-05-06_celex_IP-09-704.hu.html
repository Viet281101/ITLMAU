IP/09/704
Brüsszel, 2009. május 6.Európai kkv-hét – a
vállalkozói kedv ösztönzése nehéz
időkbenA vállalkozói kedv
ösztönzése és a vállalkozások
támogatására irányuló figyelemfelkeltés a ma
Brüsszelben megnyitott első Európai Kis- és
Középvállalkozások Hetének legfőbb célja.
Május 6. és 14. között 35 országban több mint 1000
eseményre kerül sor. Az európai vállalkozóknak a
munkahelyek megőrzésében és új munkahelyek
teremtésében betöltött szerepét ma jobban el kell
ismerni és támogatni, mint valaha. A kkv-hét arra
is lehetőséget biztosít a vállalkozók
számára, hogy tájékozódjanak az európai, nemzeti,
regionális és helyi szinten rendelkezésre álló
tanácsadási szolgáltatásokról, támogatási
lehetőségekről és ötletekről, amelyek
segíthetik őket tevékenységük
fejlesztésében.
Günter Verheugen, a Bizottság vállalkozás- és
iparpolitikáért felelős alelnöke a következő
szavakkal nyitotta meg ma a Kis- és Középvállalkozások
Hetét: „Ez a Bizottság a tagállamokkal vállvetve
keményen dolgozott a kisvállalkozások
körülményeinek javításán. Ha van kiút a
gazdasági visszaesésből, azt a kkv-k kreativitásában,
rugalmasságában és problémamegoldó
képességében kell keresni. Már jelentős javulást
értünk el együtt, de nem elégedhetünk meg ennyivel.
Több kis- és középvállalkozásra van
szükségünk, hiszen ők a növekedés és
munkahelyteremtés igazi motorja.”
A kkv-hét az európai kisvállalkozói
intézkedéscsomagot (SBA, Small Business Act) végrehajtó
intézkedések egyike; az SBA az első igazán átfogó
kkv-politikai keretprogram az EU és tagállamai számára. Az
Európai Bizottság 2004-es hivatalba lépése óta
jelentősen fejlesztette a kkv-k támogatását
szolgáló szakpolitikákat:meghonosította az EU-ban a „gondolkozz először
kicsiben” elvet;
csökkentette
az adminisztratív terheket: a kkv-knak egyszerűsített
eljárások és adminisztratív költségek állnak
majd rendelkezésükre a Bizottság
célkitűzésének köszönhetően, miszerint a
gazdasági szereplőket sújtó adminisztratív terheket
2012-re 25%-kal kell csökkenteni, és a tagállamokat is be kell
vonni e munkába (ld. IP/09/131);
a felülvizsgált állami
támogatási szabályok megkönnyítik a kkv-k
számára, hogy képzési, kutatási és
fejlesztési, környezetvédelmi célú és
másfajta állami finanszírozásban
részesüljenek;
az európai zártkörű társaság új
statútuma lehetővé teszi a kkv-k számára, hogy
Európa-szerte egységes társasági jogi
előírások alapján jöjjenek létre és
folytassák tevékenységüket;
az új
vállalkozók bátorítása és az új
vállalkozást indítani szándékozók
inspirálása céljából 2009 elején
elindították az Erasmus fiatal
vállalkozóknak elnevezésű európai csereprogramot. A
program úgy segít a vállalkozásvezetéshez
szükséges készségek megszerzésében, hogy a fiatal
vállalkozó egy másik uniós országban tapasztalt
vállalkozó mellett tölthet bizonyos időt;
új
jogszabályokra tettek javaslatot a hatóságok és a
vállalkozások késedelmes fizetésének
kezelésére (ld. IP/09/552);
a tagállamok számára biztosítják a
lehetőséget, hogy csökkentett
hozzáadottértékadó-rátákat alkalmazzanak a helyi
szolgáltatásokra, beleértve az olyan munkaerő-igényes
szolgáltatásokat, mint pl. a fodrász-, étkeztetési
és javítási szolgáltatások.A kkv-hét
rendezvényei tájékoztatják, támogatják a
működő és leendő vállalkozókat, kapcsolatot
teremtenek közöttük és segítik őket új
ötleteik kialakításában, valamint személyre szabott
információkkal és támogatással látják el
őket.
A kkv-hét valamennyi eseményének áttekintése itt
olvasható:
1st European SME week
Brüsszelben például a látogatók május 6–9
között „Kkv tapasztalat – Milyen érzés
vállalkozónak lenni” elnevezésű interaktív
kiállításon első kézből nyerhetnek
tapasztalatot arról, milyen lehet vállalkozónak lenni – 10
teremben láthatnak, szagolhatnak, érinthetnek és hallgathatnak
különböző installációkat. 
A május 6-i brüsszeli megnyitórendezvényen bejelentik az
európai vállalkozásnépszerűsítő
videó-díj győzteseit – a verseny a
televíziónak a vállalkozói magatartásokra gyakorolt
befolyásával foglalkozik. A versenyre rövid, kreatív,
érdekes és felvilágosító jellegű videókkal
lehetett pályázni a vállalkozói létformával
kapcsolatban három kategóriában: „Vállalkozói
szellem”, „Innovatív vállalkozás” és
„Felelős vállalkozás”.
A kkv-hét zárórendezvényére május
13–14-én kerül sor Prágában: „A
kisvállalkozói intézkedéscsomag Európában –
vállalkozás határok nélkül" elnevezésű
eseményt az Európai Unió cseh elnöksége és az
Európai Bizottság szervezi. A rendezvényen ünnepélyesen
kihirdetik a regionális és helyi vállalkozás és
kkv-támogatás területén megvalósuló innovatív
gyakorlatokat jutalmazó Európai Vállalkozás Díj
nyerteseit.
További információk:
Small
Business Act
European
Enterprise Awards
Enterprise
Europe Network
