IP/09/67
Brüsszel, 2009. január 19.Időközi előrejelzések a
2009-2010 közötti időszakra: erőteljesebb
lassulás, de 2009 vége előtt ismét növekedés
várhatóA várakozások szerint az Európai
Unió bruttó nemzeti összterméke 2009-ben
1,8%-kal csökken, mielőtt 2010-ben mérsékelt, 0,5%-os
fellendülést mutatna. Ez a fokozódó pénzügy
válság reálgazdasági hatásainak, a
világkereskedelem és a világ össztermelése ebből
következő súlyos visszaesésének, és egyes
országokban a lakáspiaci korrekciónak tudható be. Az
állami kiadások és állami beruházások azonban
enyhíthetik ezt a problémát. Az inflációs nyomás
enyhülése is hozzájárul a magánfogyasztás
serkentéséhez. A tagállamok által 2008 augusztusa óta
bejelentett, saját  hatáskörben hozott pénzügyi
intézkedések körülbelül háromnegyed
százalékponttal enyhítik a GDP növekedésének idei
visszaesését. A gazdaság hanyatlása az
előrejelzési időszak során lényeges hatással
jár majd a foglalkoztatásra és az
államháztartásra.
„A pénzügyi piac stabilizálására
szolgáló intézkedések, a monetáris politika
lazítása és a gazdaságélénkítési tervek
lehetővé teszik a gazdaság idei visszaesésének
megállítását, és megteremtik az év második
felében várt fokozatos fellendülés feltételeit.
Jelenleg a legfontosabb az, hogy ezek az intézkedések
eredményesek legyenek: az ésszerű áron nyújtott
hitelezés visszaállítása és a pénzügyi
ösztönző csomagok gyors végrehajtása serkenteni fogja a
beruházásokat és magánfogyasztást. A bizalom
helyreállítása érdekében fontos továbbá, hogy
a tagállamok kifejezett kötelezettséget vállaljanak a
megbomlott államháztartási egyensúly
helyreállítására amint a gazdaság visszatér a
rendes kerékvágásba, mert így biztosítható az
államháztartás közép- és hosszú
távú fenntarthatósága” nyilatkozta Joaquín
Almunia gazdasági és pénzügyi biztos.
A ma kiadott előre hozott időközi
előrejelzés[1]
szerint a gazdasági növekedés a 2007-ben mért közel
3%-ról 2008-ban várhatóan 1% körüli értékre
csökkent az EU-ban és az euróövezetben egyaránt.
2009-ben a reál GDP várhatóan meredeken, az EU 1,8%-kal, míg
az euróövezetben 1,9%-kal fog zuhanni, mielőtt 2010-ben
körülbelül fél százalékkal emelkedne.
Idén recesszióba süllyed a világgazdaság
Az adatok alapján 2008 utolsó negyedévére
vonatkozóan a gazdasági tevékenység jelentős
visszaesésére számítunk világszerte. A
közelmúltban végzett vizsgálatok és a
rendelésállományok által tükrözött
visszaesés azt jelzi, hogy ez a tendencia rövid távon
valószínűleg folytatódni fog. A számos ágazatra
kiterjedő gazdasági lassulás továbbgyűrűző
hatásait egyre inkább megérzik a fejlődő
piacgazdaságok. 2009 egészében a világ GDP
növekedése az előrejelzések szerint 0,5%-ra csökken (a
2008-ban mért 3,3%-kal és a 2004-2007 közötti időszak
kivételesen magas 5%-os értékkel szemben). A pénzügyi
piacok helyzetének javulásával és a makrogazdasági
politika (többek között az egyesül államokban
bekövetkező) enyhülésével 2009 második
felétől kezdve fokozatos és mérsékelt globális
növekedésre számíthatunk. A globális GDP
növekedés 2010-ben várhatóan 2,75% körül alakul.Súlyos következmények az EU gazdaságára
nézve
2008 harmadik negyedévében mind az euróövezet, mind az EU
GDP-je 0,2%-kal csökkent. Ez azt jelzi, hogy fennállása óta
először az euróövezet technikai recesszióba
süllyedt, mivel a GDP két egymást követő
negyedévben is zsugorodott. A számos ágazatra és
országra kiterjedő vizsgálati adatok további
csökkenést mutatnak, és az egyéb fontos mutatók
negyedik negyedévben bekövetkezett lényeges romlása miatt az
év első felében a GDP további zuhanása
várható. A lassulás számos országra fog kiterjedni,
ahogy a pénzügyi válság, a világgazdaság
ciklikussága, és egyes tagállamokban a lakáspiac
visszaesése együttesen fejti ki hatását. A nettó
külföldi kereslet és a magánszektor keresletének
zuhanása nagymértékben lassítja a GDP
növekedését, amelyen csak az  állami kiadások és
állami beruházások enyhíthetnek.
Különösen a fellendülésben kulcsfontosságú
hajtóerőt jelentő magánberuházások
számíthatnak hirtelen lassulásra a
kapacitáskihasználtság csökkenése, a gazdasági
kilátások romlása, valamint a szigorodó
finanszírozási feltételek következtében.
Emelkedik a munkanélküliség és a
költségvetési hiány
2008-ban a legtöbb tagállamban romlott a munkaerő-piaci
helyzet. A GDP növekedésének változásaira viszonylag
késve reagáló munkaerő-piaci növekedés az idei
évben várhatóan negatívba fordul, az EU-ban
előreláthatólag 3,5 millió munkahely szűnik meg. Ennek
eredményeképpen a munkanélküliségi ráta 2009-ben
8,75%-ra nőhet az EU-n (és 9,25%-ra az euróövezeten)
belül, és a munkanélküliség további
emelkedése várható 2010-ben.
A rosszabb kilátások az államháztartási
egyensúlyt is megviselik, mivel különösen nagy terhet jelent
a korábbi rendkívüli bevételnövekedési tendencia
megfordulása, az adóbevételek csökkenő
részaránya, valamint a tagállamok által elfogadott, illetve
bejelentett fontos intézkedések hatásai (amelyeknek összege
2009-ben az előrejelzés véglegesítésekor az EU
GDP-jének mintegy 1%-át teszi ki). A fentiek figyelembe
vételével az EU tagállamainak államháztartási
hiánya az idén megduplázódhat, 2009-ben elérve a
4,5%-os értéket (ez az euróövezetben 1,75%-ról 4%-ra
történő emelkedést jelent). 
Gyorsan csökkenő infláció
Az inflációs nyomás gyorsan mérséklődik. Az EU
és a világgazdaság növekedési kilátásainak
gyors ütemű romlásával és a munkaerőpiac
visszaesésével hirtelen megfordult a nyersanyagok árának
nagymértékű, 2008 nyarán inflációs csúcsot
eredményező növekedése. Ezek a tényezők
együttesen az inflációs várakozások jelentős
mértékben történő lefelé
módosítását indokolták az őszi
előrejelzésekhez képest. A
fogyasztóiár-infláció a várakozások szerint az EU
tagállamaiban 2008 során mért 3,7%-ról (3,3% az
euróövezetben) 2009-re 1,2%-ra (az euróövezetben 1,0%-ra)
csökken, majd 2010-ben mindkét területen 2% alá fog
esni.
Súlyos bizonytalanságok a jelenlegi helyzetben
Ezt az előrejelzést kivételesen nagy mértékű
bizonytalanságok övezik, mivel a világgazdaság a II.
világháború óta nem látott válsággal
szembesült. A növekedési kilátásokra ható
kockázatok kiegyensúlyozottak. A negatív hatású
kockázatok közé a pénzügyi válság (és a
lakáspiac válságának) hatásai, valamint a
reálgazdaság és a pénzügyi ágazat között
kialakult súlyos negatív visszacsatolási spirál tartoznak.
Másrészről a növekedés a vártnál nagyobb
mértékű lehet, ha más intézkedések mellett a
pénzügyi csomagok a vártnál gyorsabban
állítják vissza a befektetők és fogyasztók
közötti bizalmat. Az inflációs kilátásokra
ható kockázatok is kiegyensúlyozottak, a nyersanyagárak
változásait és a világgazdasági kilátások
romlását tükrözve. 
A részletes jelentés a következő címen
érhető el: 
http://ec.europa.eu/economy_finance/thematic_articles/article13727_en.htmFigures and graphics available in PDF and WORD PROCESSED[1] A Bizottság az
időközi előrejelzést általában februárban
adja ki, és az csak az EU hét legnagyobb gazdaságával,
valamint azok tárgyévi inflációjával és
növekedésével foglalkozik. A jelenlegi előrejelzés
sokkal inkább a tavaszi és őszi előrejelzésre
hasonlít, ennek oka a gazdasági helyzet és kilátások
kivételesen gyors romlása a tavaly őszi helyzethez képest,
valamint annak fontossága, hogy ezt a tagállamok stabilitási-
és konvergenciaprogramjainak éves értékelése is
tükrözze.
