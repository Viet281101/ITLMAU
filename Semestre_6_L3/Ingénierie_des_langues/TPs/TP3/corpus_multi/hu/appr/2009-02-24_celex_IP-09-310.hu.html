IP/09/310
Brüsszel, 2009. február 24A pénzügyi válság miatt
a Bizottság rugalmasabbá teszi a strukturális alapok
felhasználásátA pénzügyi és gazdasági
válság kihívására adott válaszként Danuta
Hübner, regionális politikáért felelős biztos az
Európai Bizottságtól származó
javaslatcsomagot jelentett be, amelynek célja, hogy nagyobb
rugalmasságot adjon a tagállamoknak a strukturális alapok
felhasználása tekintetében. A változások
révén meghosszabbodik az EU országoknak a 2000–2006-os
időszak allokációinak felhasználására
rendelkezésére álló határidejük. A
változások továbbá biztosítják azt is, hogy
valamennyi rendelkezésre álló euró a legjobban
hasznosuljon.
A projektekre és a kifizetésekre megszabott határidőnek
hat hónappal (2009. június 30-ig) való
meghosszabbítására vonatkozó határozatokkal
kapcsolatban Hübner biztos megjegyezte: „Valamennyi
erőfeszítésünk annak biztosítására
irányul, hogy, a strukturális alapok minden euróját
hatékonyan költsék el. A kohéziós politikát
hozzáigazítjuk az új gazdasági feltételekhez, és
lehetővé tesszük a tagállamoknak, hogy az európai
uniós beruházásokat, mint kiváló
válságellenes orvosságot alkalmazzák.”
A négy strukturális alap felhasználásának
meghosszabbított határideje
A Bizottság felhívását követően a
tagállamok a kohéziós politika keretében a
2000–2006-os időszakban támogatott 555 program közül
385 olyan program esetében kérték az
elszámolhatósági időszak meghosszabbítását,
amelyeknél a forrásokat még nem használták fel
teljesen. A meghosszabbított elszámolhatósági időszak
az akkor meglévő négy strukturális alapra vonatkozik: az
Európai Regionális Fejlesztési Alapra (ERFA), az Európai
Szociális Alapra (ESZA), az Európai Mezőgazdasági
Orientációs és Garanciaalapra (EMOGA) és a Halászati
Orientációs Pénzügyi Eszközre (HOPE).
A rugalmasság révén a tagállamok és régiók
a gyakorlatban több projektet hajthatnak végre, illetve fejezhetnek
be. A Bizottság arra ösztönzi őket, hogy a magas
megtérülésű ágazatokra és intézkedésekre
összpontosítsanak, mint például az
energiahatékonyság javítását célzó
beruházások, amelyek révén „zöld
munkahelyek” jönnek létre és energiamegtakarítás
érhető el, továbbá támogassák a tiszta
technológiákat, hogy fellendítsék például az
építőipart vagy az autógyártást.
Ötszörös rugalmasság
A Bizottság intézkedett annak érdekében is, hogy nagyobb
rugalmasságot biztosítson a tagállamoknak és a
régióknak a különböző prioritások
közötti allokáció meghatározásában.
Ezidáig az irányító hatóságoknak 2%-os
rugalmassági mozgástér állt rendelkezésükre arra
az esetre, ha forrásokat akartak átcsoportosítani az ún.
„prioritási tengelyek” között, amelyek mentén az
egyes kohéziós politikai operatív programok stratégiai
kiadási területeit meghatározták.
„A mostani helyzet nagyban különbözik a 2000-es
gazdasági környezettől, amikor megállapodás
született a prioritásokról. Tekintettel a rendkívüli
helyzetre, amellyel a tagállamok kénytelenek szembenézni, a
Bizottság úgy döntött, hogy ötszörösére,
2-ről 10%-ra növeli a prioritások közötti
átcsoportosítás lehetőségét. Ez lehetővé
teszi a tagállamok számára, hogy fennmaradó forrásokat
a legnagyobb hatást ígérő területekre
összpontosítsák” – fűzte hozzá Hübner
biztos.
Megjegyzés a szerkesztőnek
A Bizottság vizsgálja a közösségi
beruházások növelésének és
felgyorsításának, illetve a tagállamokba irányuló,
következésképpen a strukturális alapok végső
kedvezményezettjei részére történő
kifizetések megkönnyítésének minden lehetséges
eszközét. Ezzel összefüggésben egy sor jogszabályi
és nem jogszabályi intézkedést fogadtak el, vagy
kezdeményeztek mind az előző, mind a mostani (2007–2013)
programozási időszak vonatkozásában (lásd MEMO/08/740-t).
A 2000–2006-os költségvetési időszakban
összesen 257 milliárd EUR-t különítettek el a
tagállamok számára. Eddig 225 milliárd EUR, azaz a teljes
összeg 87,5%-ának kifizetésére került sor. A
tagállamok az ezen időszakhoz kapcsolódó kifizetéseiket
2009. június 30-ig teljesíthetik. A Kohéziós Alap
terhére történő kifizetések határideje a
2000–2006-os időszakra vonatkozóan a legtöbb esetben 2010
vége.
http://ec.europa.eu/regional_policy/funds/recovery/
