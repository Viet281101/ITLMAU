IP/09/371
Brüsszel, 2009. március 10A Bizottság jelentése a
világszintű kábítószer-problémáról
– Mi történt az elmúlt tíz
évben?A mai napon az Európai Bizottság
jelentést adott ki, amely a világ illegális
kábítószer-piacát vizsgálja 1998-tól
kezdődően. A jelentés szerint az elmúlt
évtizedben a kábítószerrel foglalkozó
szakpolitikák terén világszerte fejlődés mutatkozik,
különösen nemzeti szinten, mivel egyre inkább igyekeztek
segítséget nyújtani a
kábítószer-fogyasztóknak, és szigorúbb
politikát léptettek érvénybe a
kábítószer-kereskedőkkel szemben. De milyen gyakorlati
eredményeket hozott mindez?
A jelentés alapját képező tanulmány nem talált
arra utaló bizonyítékot, hogy a globális
kábítószer-probléma enyhült volna 1998 és 2007
között. Általánosságban a helyzet néhány
gazdagabb országban valamelyest javult, más országokban romlott,
ezen belül pedig bizonyos országokban gyorsan és
számottevően súlyosbodott. Ez utóbbi csoportban több
nagy fejlődő vagy átalakulóban lévő ország
található.
Másként fogalmazva a kábítószer-probléma az
1998-as állapothoz képest nagyjából azonos szintű:
sőt, a helyzet még összetettebbé vált. A
kábítószerek ára a legtöbb nyugati országban
10–30 %-ot esett vissza, annak ellenére, hogy e piacok
némelyikén szigorúbb ítéletekkel sújtják a
kábítószer-kereskedőket pl. a kokain és a heroin
esetében. Ugyanakkor semmi sem bizonyítja, hogy nehezebb lenne
kábítószerhez jutni. A kannabisz fogyasztása sok nyugati
országban a fiatalok életének „elfogadott”
részévé vált; az 1980 után születettek mintegy
50 %-a legalábbis kipróbálta már.
Többségük ugyanakkor a felnőtté válás kezdeti
szakaszán túllépve nem használja már a szert. A
tanulmány azt is megállapította, hogy a
kábítószer-termelés elleni szakpolitikák képesek
befolyást gyakorolni arra, hol folyik
kábítószer-termelés. Például a elmúlt
évtized során a kokain-termelés egy része Peruból
és Bolíviából Kolumbiába helyeződött
át.
A jelentést az Egyesült Nemzetek Kábítószerügyi
Bizottságának éves ülésének részeként
ezen a héten Bécsben megrendezésre kerülő magas
szintű találkozóval egy időben teszik közzé. A
világ miniszterei ezzel lezárják azt a mérlegelési
időszakot, amelyet az ENSZ Közgyűlése a
világszintű kábítószer-problémával
kapcsolatban elfogadott politikai nyilatkozat végrehajtásának
értékelésére vonatkozóan határozott meg a
kábítószerekről szóló 1998-as 20.
rendkívüli ülésszakán. (Az 1998-as nyilatkozat
célja az volt, hogy a nemzetközi együttműködés,
valamint a kábítószer-kínálat és a
kábítószer-kereslet csökkentésére
irányuló intézkedések révén 2008-ig
világszinten jelentősen enyhítse az illegális
kábítószerek problémáját.) Az említett
értékelés alapján ezen a héten új, a 2009 és
2019 közötti időszakra vonatkozó politikai nyilatkozat
elfogadása van napirenden.
Jacques Barrot alelnök, a szabadságért, a jog
érvényesüléséért és a biztonságért
felelős biztos kijelentette: „A héten megrendezésre
kerülő bécsi találkozón nem érhetjük be
annyival, hogy számszerűsített célkitűzéseket
határozunk meg. Eljött az ideje annak, hogy a tényekre alapozva
igyekezzünk megoldásokat keresni a globális
kábítószer-problémára.”
A tanulmány reális becsléseket kíván tenni az
illegális kábítószer-piac éves jövedelmekben
kifejezett teljes méretére vonatkozóan. Az eredmény
arról tanúskodik, hogy nagyon nehéz ilyen átfogó
becsléseket tenni, főként azért, mert a világ
jelentős részén nem állnak rendelkezésre
kábítószer-termeléssel, -fogyasztással és
–kereskedelemmel kapcsolatos adatok. Ennek ellenére a tanulmány
kialakított becsléseket, többek között a kannabisz, a
kokain és a heroin nyugat-európai, amerikai és óceániai
piacairól. A legmegbízhatóbb (2005-ös) becslés szerint
a felsorolt három régióban a kannabiszból származó
összjövedelem közel 70 milliárd euró, amely az ENSZ
Kábítószer- és Bűnügyi Hivatala által
becsült kb. 125 milliárd euró mintegy felét teszi ki.
Fontos megállapítás, hogy az
egészségkárosodás mérséklésére
irányuló politikák – bár egyes országokban
még mindig vitatottak – egyre több országban nyernek teret,
ahol ezeket a kábítószerrel kapcsolatos betegségek,
társadalmi zavarok és halálesetek csökkentésének
hatékony eszközeként tartják számon.
A jelentés az illegális kábítószerek globális
piacát jellemző gazdasági alaptényezőket is
megvilágítja, becsléseket állapítva meg az
előállítási költségekről, valamint az
előállítás kezdetétől a fogyasztónak
történő értékesítésig a kereskedelmi
lánc során ehhez hozzáadódó értékekről.
Elemzi a jövedelem megoszlását a
kábítószer-kereskedelemben részt vevők
között, és meglepően hétköznapi képet
tár fel, mely szerint ebből csak egy viszonylag szűk
kisebbségnek származik jelentős bevétele.
Végül a tanulmány egyik alapvető eredménye, hogy
feltárja a világszintű
kábítószer-problémára vonatkozó adatok és
információk gyűjtésére szolgáló
nemzetközi rendszer hiányosságait. Míg a
Kábítószerek és a
Kábítószer-függőség Európai
Megfigyelőközpontján keresztül (KKEM) az Unió komoly
összegekkel igyekezett továbbfejleszteni a
kábítószerhelyzet figyelemmel kísérését
szolgáló tevékenységeket, világszinten reálisan
nem érhetőek el hasonló információs mechanizmusok.
A tanulmányról készült jelentést a
Kábítószerügyi Bizottság magas szintű
találkozója résztvevőinek rendelkezésére
fogják bocsátani, és Lars-Erik Lundin (az Európai Unió
bécsi kirendeltségének vezetője) valamint Carel Edwards (A
Jogérvényesülés, Szabadság és Biztonság
Főigazgatósága kábítószer-ellenes
csoportjának vezetője) ismerteti az Európai Unió bécsi
kirendeltségén március 10-én, kedden délután 2
órakor megrendezendő sajtókonferencia keretében. A
kirendeltség pontos címe:, Argentinierstrasse 26., A-1040 Bécs.
Az épület a Taubstummengasse sarkán található (az U1-es
metróvonalon a Taugstummengasse megállónál), a
sajtókonferencia helyszíne a magasföldszinti
előadóterem. Kapcsolattartó: Anne-Marie Huber
+43 1 51618329 vagy + 43 699 1966579.
A jelentés a következő honlapon érhető el:
http://ec.europa.eu/justice_home/doc_centre/drugs/doc_drugs_intro_en.htm
