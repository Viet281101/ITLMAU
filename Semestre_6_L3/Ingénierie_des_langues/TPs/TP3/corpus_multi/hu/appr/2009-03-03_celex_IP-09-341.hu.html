IP/09/341
Brüsszel, 2009. március 3Az EU kampányt indít a nemek
közötti bérszakadék
megszüntetéséreAz Európai Bizottság uniós
szintű kampányt hirdetett ma a nemek közötti
bérszakadék megszüntetésének
elősegítésére. Az EU gazdasági
ágazataiban a nők átlagosan 17,4%-kal kevesebbet keresnek, mint a
férfiak. „Egyenlő értékű munkáért
egyenlő díjazást” – ez a szlogenje a kampánynak,
amelyet március 8-án a nemzetközi nőnap alkalmából
indítanak azzal a céllal, hogy felhívja a figyelmet a
bérszakadékra, a mögötte álló okokra és a
megoldásokra.
„A bérszakadék több okra vezethető vissza, és
többféle megoldást is igényel. Minden szinten fel kell
lépni, és kötelezettséget kell vállalnia minden
érintettnek – a munkáltatóktól és
szakszervezetektől egészen a nemzeti hatóságokig és
valamennyi polgárig. Kampányunk eredményeként az emberekben
jobban tudatosul, hogy miért van az, hogy Európában a nők
még mindig sokkal kevesebbet keresnek, mint a férfiak, és hogy
mit tehetünk ez ellen.” – mondta Vladimír Špidla,
esélyegyenlőségért felelős uniós biztos. „A
jelenlegi gazdasági helyzetben a nők és férfiak
közötti esélyegyenlőség minden eddiginél
fontosabbá vált. Csak úgy tudunk szembenézni a
válsággal, ha az emberekben rejlő tehetséget a
legmesszemenőbbekig kiaknázzuk.” – folytatta.
Az egyenlő munkáért járó egyenlő
díjazás az Európai Unió egyik alapelve. Az 1957. évi
Római Szerződésbe foglalt elv már egy 1975-ös
irányelv tárgya volt, amely betiltott mindennemű
díjazásbeli megkülönböztetést az egyenlő
munkát vagy egyenlő értékű munkát végző
nők és férfiak között. Ennek eredményeként a
közvetlen megkülönböztetés „egyszerű és
szembeötlő” eseteinek száma – amikor is az egy
és ugyanazon munkát végző, ugyanolyan tapasztalattal és
ismeretekkel rendelkező és ugyanolyan teljesítményt
nyújtó nő és férfi különböző
díjazásban részesül – az egyenlő
díjazásról szóló európai és nemzeti
jogszabályok hatékonyságának köszönhetően
jócskán lecsökkent. Akkor vajon miért van az EU-ban még
mindig 17,4%-os bérszakadék?
A nemek közötti bérszakadék a nők és a
férfiak adózás előtti (bruttó) átlagos
órabére közötti különbség a gazdaság
egészében. A munkaerőpiacon tartós
megkülönböztetést és egyenlőtlenséget von
maga után, amely a gyakorlatban elsősorban a nőkre van
hatással. A nők által végzett munkát például
még ma is gyakran kevésbé értékesnek ítélik,
mint a férfiakét, és a nők gyakran olyan ágazatokban
dolgoznak, amelyekben a bérek átlagosan alacsonyabbak, mint a
zömében férfi munkaerőt igénylő ágazatokban.
A szupermarketek női pénztárosai például
általában kevesebbet keresnek, mint a férfi
rakodómunkások.
A bérszakadék ezen kívül csökkenti a nők
életük során szerzett keresetét és nyugdíját,
ami későbbi életszakaszban elszegényedésükhöz
vezet. 65 éves vagy annál idősebb életkorban a nők
21%-át érinti a szegénység veszélye, míg ez az
arány a férfiaknál 16%.
A kampány fel kívánja hívni a figyelmet a
bérszakadékra, illetve a lehetséges megoldásokra. A
polgárok, munkáltatók és munkavállalók
bevonása érdekében a kampány a bérszakadékkal
kapcsolatos helyes európai gyakorlatokat fogja
népszerűsíteni, és az uniós és nemzeti szintű
munkáltatókhoz és szakszervezetekhez eljuttatja a kampány
„eszköztárát”. További
népszerűsítési formák a kampány honlapja, az
európai sajtóban szereplő hirdetések és egy
plakátkampány.
A kampány a Bizottság bérszakadékkal foglalkozó
2007. évi szakpolitikai közleményének a nyomon
követése, amely kielemezte az okokat, és felvázolta az
uniós szintű fellépések irányait. A közlemény
hangsúlyozta a bérszakadék tudatosításának
szükségességét, valamint a minden érintettre és
minden kiváltó tényezőre kiterjedő,
különböző szintű fellépésekkel
megvalósítható megoldásokat.
Éves jelentés az egyenlőségről
A nők és férfiak közötti
egyenlőségről szóló 2009. évi jelentés,
amelyet az Európai Bizottság szintén ma mutat be,
alátámasztja, hogy a nemek közötti egyenlőség
terén elért némi előrehaladás ellenére számos
területen még mindig jelentős szakadékok vannak. Noha a
nők foglalkoztatottsági aránya az utóbbi években
stabilan nőtt (jelenleg 58,3% a férfiak 72,5%-ával szemben), a
nők még mindig gyakrabban dolgoznak részmunkaidőben, mint a
férfiak (31,2% a nőknél és 7,7% a férfiaknál),
és nagyobb arányban tevékenykednek olyan ágazatokban,
amelyekben a bérek alacsonyabbak (az egészségügyben, az
oktatásban és a közigazgatásban a nők több mint
40%-a dolgozik – kétszer annyian, mint férfiak). Az egyetemen
frissen végzettek 59%-a azonban nő.
Nők és férfiak a döntéshozatalban
A Bizottságnak készített új szakértői
jelentés ugyanakkor megerősíti, hogy a nők a gazdasági
és az európai politikai döntéshozatal terén is
jelentősen alulreprezentáltak. Az EU mind a 27 tagállamának
központi bankjának élén  férfi áll. A nők
vezető pozíciókban tapasztalható
alulreprezentáltsága a nagyvállalatoknál még
jelentősebb, hiszen a vezető vállalatok (az egyes
országokban a blue-chip indexen jegyzett vállalatok)
igazgatóságának mintegy 90%-a férfi. Ez az arány az
elmúlt években alig javult.
A nemzeti parlamentekben a női képviselők aránya
(egész parlament/alsó ház) kb. másfélszeresére
nőtt, 1997-ben 16%-ról 2008-ban 24%-ra. Az Európai Parlamentben
az arány túllépi ezt az értéket (31% nő). A
nemzeti kormányok miniszterei között a férfi-női
arány átlagosan három az egyhez (75% férfi, 25%
nő).
MEMO/09/91
További információk:
A bérszakadék kampányának honlapja:
http://ec.europa.eu/equalpay 
2009. évi jelentés a nők és férfiak
közötti egyenlőségről
http://ec.europa.eu/social/main.jsp?catId=418&amp;langId=en
Nők az európai politikában – itt az idő
cselekedni
http://ec.europa.eu/employment_social/publications/booklets/equality/pdf/ke8109543_en.pdfVideóhírek a nemek közötti szakadékról a
döntéshozatalban
http://www.tvlink.org
