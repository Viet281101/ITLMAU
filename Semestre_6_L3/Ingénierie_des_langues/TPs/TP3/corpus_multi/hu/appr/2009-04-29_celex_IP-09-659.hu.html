IP/09/659
Brüsszel, 2009. április 29.Állami
támogatás: A Bizottság egyszerűsítési
csomagot fogad el az állami támogatásokról szóló
döntések felgyorsításáraAz
Európai Bizottság az állami támogatásra
vonatkozóan egyszerűsítési csomagot fogadott el, amely a
legjobb gyakorlatra vonatkozó kódexet és egyszerűsített
eljárásról szóló közleményt foglal
magába. Mindkettő célja, hogy a vizsgálat
minden egyes lépésében javítsa az állami
támogatási eljárások hatékonyságát,
átláthatóságát és
kiszámíthatóságát, és erősítse
ezáltal a Bizottság és a tagállamok közötti
önkéntes együttműködést. Mindkét szöveg
azt javasolja, hogy a tagállamok még a támogatási
intézkedések bejelentése előtt vegyék fel a kapcsolatot
a Bizottsággal, hogy már a folyamat korai szakaszában ki lehessen
küszöbölni az esetleges problémákat. Emellett
javított tervezési eszközök egész sorát
tartalmazzák a bonyolult és a legegyértelműbb ügyek
kezelésére. Az egyszerűsítési csomag elfogadása
fontos lépést jelent a Bizottság által a 2005. évi
Állami Támogatási Akciótervében ismertetett
reformprogram megvalósításában (lásd IP/05/680).
Neelie Kroes versenypolitikai biztos a következőket nyilatkozta:
„Az állami támogatási egyszerűsítési csomag
előnyös lesz a vállalkozások számára, mert a
tagállamok és a Bizottság közötti korai és
javított együttműködés révén
felgyorsítja az állami támogatásokról szóló
döntések meghozatalát. A legjobb gyakorlatra vonatkozó
kódex és az egyszerűsített eljárásról
szóló közlemény elfogadásával a Bizottság
konkrét eredményt mutat fel az állami támogatási
eljárások korszerűsítésére és
egyszerűsítésére tett ígéretével
kapcsolatban, az Állami Támogatási Akciótervben foglaltaknak
megfelelően.”
Az
egyszerűsítési csomag meg kívánja könnyíteni
és ezáltal fel kívánja gyorsítani a
különböző típusú állami támogatási
eljárásokat: a Bizottságnak bejelentett egyszerű
intézkedéseket, az új kérdéseket felvető komplex
ügyeket, panaszokat. Ez összhangban van a 2005. évi Állami
Támogatási Akciótervben (IP/05/680)
ismertetett céllal, mely szerint hatékonyabb, egyszerűbb és
kiszámíthatóbb eljárásokra van szükség az
állami támogatások terén. A csomagot kimerítően
megtárgyalták a tagállamokkal és a külső
érintettekkel (lásd IP/08/1950),
és összességében pozitív reakciókat váltott
ki.
A legjobb gyakorlatra vonatkozó kódex részletesen ismerteti,
hogy a gyakorlatban hogyan ajánlatos lefolytatni az állami
támogatási eljárásokat, különösen azok
időtartama, valamint az átláthatóság és a
kiszámíthatóság tekintetében. A kódex tartalmaz
olyan önkéntes megegyezéseket is, amelyeket a Bizottság
és a tagállamok annak érdekében kötöttek, hogy az
állami támogatási vizsgálat minden egyes
lépésére vonatkozóan racionalizált és
kiszámítható eljárásokat lehessen alkalmazni. Minden
olyan ügyre vonatkozni fog, mely nem tartozik az általános
csoportmentességi rendelet (lásd IP/08/1110)
vagy az egyszerűsített eljárásról szóló
közlemény hatálya alá.
A legjobb gyakorlatra vonatkozó kódex a Bizottság és a
tagállamok közös vállalására épül.
Egyrészről a Bizottság rendszeresebben kínál majd
lehetőséget az előzetes bejelentést megelőző
kapcsolatfelvételre a bejelentések minőségének és
hiánytalanságának előmozdítása
céljából. A különösen újszerű, komplex
vagy sürgős ügyek lefolytatásának keretét
közösen elfogadandó tervezés fogja meghatározni. A
Bizottság törekedni fog információkéréseinek
csoportosítására is. Másrészről
felszólítják a tagállamokat, hogy a Bizottság
konkrét ügyekhez kapcsolódó kéréseire gyorsabban
és mindenre kiterjedően válaszoljanak. Ennek érdekében
a Bizottság a létező eljárási eszközök
szigorú alkalmazását is javasolja, hogy ösztönözze
a tagállamokat az azonnali reagálásra és az
eljárások folyamatosságának biztosítására. A
legjobb gyakorlatra vonatkozó kódex további célja a
panaszkezelési eljárás javítása, ideértve az
indikatív határidőket és a panaszosok jobb
tájékoztatását is.
Az egyszerűsített eljárás javítani kíván a
legegyértelműbb ügyek Bizottság általi
kezelésén, például olyan ügyek esetében, amelyek
egyértelműen összhangban vannak a létező
horizontális eszközökkel vagy a Bizottság kialakult
döntéshozatali gyakorlatával. A Bizottság azt
kívánja biztosítani, hogy a szabályokkal
nyilvánvalóan összeegyeztethető támogatást egy
hónapon belül jóváhagyják, amennyiben a tagállamok
hiánytalan bejelentést nyújtanak be. E célból a
közlemény szemléltető jelleggel felsorol az
egyszerűsített eljárás szerinti kezelésnek elvben
megfelelő támogatási intézkedéseket – ilyenek
például a kkv-knak nyújtott bizonyos támogatások, a
környezetvédelmi támogatás, az innovációs
támogatás, valamint a megmentési és
szerkezetátalakítási támogatás.
Az új eljárás nemcsak gyorsabb, de átláthatóbb
is: az érdekelt érintettek új lehetőséget kapnak arra,
hogy észrevételeket tegyenek a tervezett állami
támogatási intézkedéssel kapcsolatban, mivel az
egyszerűsített eljárás keretében a tagállam
által bejelentett intézkedések összefoglalóját
előzetesen közzéteszik a Bizottság honlapján.
E kezdeményezések egyike sem alkalmazandó a tagállamok
által a jelenlegi pénzügyi és gazdasági
válság kontextusában bejelentett intézkedésekre. Ezekre
ad hoc belső eljárásokat dolgoztak ki annak érdekében,
hogy a Bizottság kiemelt sürgősséggel kezelhesse a
bejelentett intézkedéseket.
A kódex és a közlemény elérhető angol, francia
és német nyelven a Bizottság honlapján a következő
címen:
http://ec.europa.eu/competition/state_aid/reform/reform.html
Hamarosan elérhetők lesznek további nyelvi változatok
is.
További információ: lásd MEMO/09/208.
