IP/09/593
Brüsszel, 2009. április 20.Platform a párbeszédhez: két
új eszköz: az Európai Integrációs Fórum és az
interaktív Európai Integrációs Honlap segíti a
beilleszkedéssel kapcsolatos problémák megoldását.A Bizottság ma két olyan új
eszközt hozott létre, amelyek a harmadik országok
Európai Unióban élő állampolgárainak
beilleszkedését szolgálják: egyrészt az Európai
Gazdasági és Szociális Bizottsággal
együttműködésben szervezett Európai
Integrációs Fórumot, ahol az uniós intézmények, az
érdekelt felek, valamint a civil társadalmi szervezetek
eszmecserét folytatnak az integrációval kapcsolatos
kérdésekről; másrészt pedig az Európai
Integrációs Honlapot, amelynek segítségével az
integráció hamarosan „egy kattintással
elérhetővé” válik, mivel a honlap egész
Európára vonatkozóan magas színvonalú
tájékoztatást nyújt, és kialakítja az
integrációval foglalkozók internetes
közösségét.
Jacques Barrot alelnök, a jogérvényesülésért,
szabadságért és biztonságért felelős biztos a
következőket nyilatkozta: „Meggyőződésem, hogy
az integrációs politikák sikeréhez elengedhetetlen az
együttgondolkodás. Nagy örömömre szolgál, hogy ma
az integráció területén dolgozó összes
érdekelt felet és szervezetet együtt
üdvözölhetjük az Európai Integrációs
Fórum alakuló ülésén és az Európai
Integrációs Honlap elindításakor. A fórum
kézzelfogható platformot biztosít az integrációs
politikákkal kapcsolatos aktuális kihívásokról és
jövőbeli prioritásokról folytatandó
párbeszédhez. A honlap pedig „virtuális platform”,
amely internetes eszköztárat biztosít a migránsokkal
foglalkozók számára. Valódi interaktív eszköz,
amelyen közzé lehet tenni a bevált gyakorlatokat, meg lehet
találni a finanszírozási lehetőségeket, és
projektpartnereket lehet keresni. A honlap hozzájárul ahhoz, hogy
olyan új internetes közösség alakuljon ki, amely
összefogja mindazokat, akik az integráció érdekében
munkálkodnak.”
Mario Sepi, az Európai Gazdasági és Szociális
Bizottság elnöke kijelentette: „Az integráció
hosszú folyamat, amelynek útjában időnként
késedelem, vonakodás és tiltakozások állnak, de amely
ugyanakkor jelentős előrelépéseket tudhat maga
mögött. Kétoldalú folyamat ez, amely egyaránt alapszik
a bevándorlók, illetve a befogadó társadalom jogain és
felelősségén. Ezért folyamatosan küzdünk a
valódi részvételen alapuló integrációs
politikáért, különös tekintettel arra, hogy a civil
társadalommal folytatott párbeszéd világossá tette
számunkra az ezzel kapcsolatos hatalmas társadalmi
elvárásokat. Nem véletlen, hogy összes eddig kiadott
véleményünk teljes mértékben mentes volt az
idegengyűlölet visszataszító befolyásától:
erről egyértelműen tanúskodik a „Program Európa
számára: a civil társadalom javaslatai” című
dokumentumunk is .”
Az Európai Integrációs Fórum: az
integrációról folyó párbeszéd platformja
Az Európai Integrációs Fórum lehetőséget fog
biztosítani a civil társadalmi szervezetek képviselői
számára az integrációs kérdésekkel kapcsolatos
nézeteik kifejtésére, különösen az
„integráció uniós menetrendjével” kapcsolatban.
Emellett a fórum az európai intézmények számára is
lehetővé teszi a proaktív szerepvállalást. Az
integrációról folyó párbeszédhez az Európai
Gazdasági és Szociális Bizottsággal
együttműködésben szervezett új platformként a
Fórum fontos alkalom arra, hogy az európai intézmények
képviselőivel megvitathassuk az aktuális kihívásokat
és a jövőbeli prioritásokat. A mai alakuló
gyűlés azzal foglalkozik, hogy az integráció európai
menetrendjének jövőbeli kialakításában milyen
szerepet tölthet be és milyen módszereket alkalmazhat a
Fórum, továbbá fontos aktuális problémák
szerepelnek a napirenden, például az, hogy a bevándorlók
integrációja szempontjából milyen következményei
vannak a jelenlegi gazdasági válságnak. A Fórumon az
európai intézmények mellett olyan civil társadalmi
szervezetek – többek között szociális partnerek
– vesznek részt, amelyek európai szinten az
integrációval foglalkoznak. A nemzeti integrációs platformok
szintén jelen lesznek, akárcsak a beilleszkedéssel
foglalkozó nemzeti kapcsolattartók hálózatának
képviselői.
Az Európai Integrációs Honlap: egy kattintással
elérhető integráció
A Fórum az Európai Integrációs Honlap (www.integration.eu) hivatalos
elindítására is alkalmat nyújt.
Az Európai
Integrációs Honlap célja az integrációs politikák
és gyakorlatok előmozdítása, a sikeres stratégiák
megosztása és az Európa-szerte tevékenykedő
érdekelt felek és civil társadalmi szervezetek közötti
együttműködés támogatása révén. Mindenki
számára nyitott, és lehetővé teszi, hogy a honlap
látogatói megosszák egymással a bevált gyakorlatokat,
finanszírozási lehetőségekre leljenek és
projektpartnereket keressenek, naprakész ismeretekhez jussanak az
aktuális uniós, nemzeti és helyi szintű
fejleményekről, valamint kapcsolatot tartsanak az európai
integrációs közösség tagjaival. Az Európai
Integrációs Honlap hidat képez az integráció
területén dolgozó szakemberek és politikusok
között, és ezáltal az integráció hamarosan
„egy kattintással elérhetővé” válik, mivel
a honlap egész Európára vonatkozóan magas
színvonalú tájékoztatást fog biztosítani, és
elősegíti az integrációval foglalkozók internetes
közösségének kialakulását.
A honlap (www.integration.eu) a
következőket tartalmazza:Az integrációval kapcsolatos, világos és
összehasonlítható módon bemutatott innovatív
„bevált gyakorlatok” gyűjteménye,
Közösségi eszközök, pl.
„projektpartner-kereső eszköz”, amely segíti a
hálózatépítést és közös projektek
létrehozását,
Finanszírozási lehetőségekre vonatkozó
információk,
Nagyszabású dokumentum-gyűjtemény, amely
jelentéseket, szakpolitikai dokumentumokat, jogszabályokat és
hatástanulmányokat tartalmaz,
Fórumok,
Az egyes országokra vonatkozó tájékoztatók, amelyek
naprakész információkat tartalmaznak a jogszabályokról
és a szakpolitikai programokról,
Külső honlapokat tartalmazó linkgyűjtemény,
Rendszeresen frissített hírek és aktuális
