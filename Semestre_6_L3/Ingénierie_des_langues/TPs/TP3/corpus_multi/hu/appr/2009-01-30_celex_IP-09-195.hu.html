IP/09/195
Brüsszel, 2009. január 30.Szeretné tudni, milyen
témákkal foglalkozik a jövőben kiemelten az Európai
Unió?Az Európai Bizottság útjára
indította az EU naptárat, ami egy olyan új internetes
eszköz, mely lehetővé teszi, hogy bárki a világ
bármely pontján tájékozódhasson az egyes európai
intézmények közeljövőben tervezett
programjairól.
„Az EU naptár a tagállamok újságírói
számára ugyanahhoz az információforráshoz biztosít
hozzáférést, mint ami a Brüsszelben tartózkodó
újságírók rendelkezésére áll. Ezen
információk természetesen a nyilvánosság
számára is elérhetők.  Ez a „polgárközeli
tájékoztatás” kiváló példája, mondta
Margot Wallström, a Bizottság alelnöke, aki egyben az
intézményi kapcsolatokért és kommunikációs
stratégiáért felelős biztosa.
Az EU naptár egy olyan internetes eszköz, melynek célja, hogy
segítse az újságírókat és a
tájékoztatásban tevékenykedő szakembereket abban, hogy
miként igazodjanak el az uniós témákkal kapcsolatos,
rendelkezésre álló információk folyamatos
áramlásában. Egyetlen bemeneti ponton keresztül kaphatnak
tájékoztatást a készülő jogszabályokkal
kapcsolatos előzetes információkról (szövegek, linkek
és képek), valamint az EU intézményei által
előkészített vagy szervezett tevékenységekről
és eseményekről. 
Csupán három egérkattintással valamennyi
információ hozzáférhető:a sorra kerülő tevékenységek és események
naptára (heti, havi és negyedévi);
az egyes események rövid ismertetése (helyszín,
időpont, kapcsolattartók, tartalom összefoglalása); 
képek, videók és/vagy vonatkozó weboldalak bővebb
információkkal.Az EU naptár az alábbi
internetes címen tekinthető meg: 
http://europa.eu/eucalendar/
