IP/09/703
Brüsszel, 2009. május 5.A fellendülés útja: a
kohéziós politika is segíti Európa
kilábalását a válságból – jelentette ki
Hübner és Špidla biztosDanuta Hübner biztos (regionális
politika) és Vladimír Špidla biztos (foglalkoztatás,
szociális ügyek és esélyegyenlőség)
ma üdvözölte a Tanács és az Európai Parlament
közötti megállapodás véglegesítését,
amely támogatja a gazdasági válságra válaszul
kidolgozott kohéziós politikai csomagot. Az átfogó
intézkedéscsomag lépések egész skáláját
tartalmazza, amely a strukturális alapokból folyósított
pótlólagos előlegfizetések formájában
megvalósuló erőteljes tőkeinjekciótól a
projektvégrehajtást elősegítő gyorsított
eljárásokon keresztül egészen annak a
lehetőségéig terjed, hogy az EU a lakásállomány
energiahatékonyságát javító beruházások
társfinanszírozója legyen. Pótlólagos
előlegfizetések formájában a tagállamok máris
hozzájutottak 6,25 milliárd EUR-hoz: április
közepén 4,5 milliárd EUR-t fizettek ki az Európai
Regionális Fejlesztési Alapból, nem sokkal később pedig
1,5 milliárd EUR-t az Európai Szociális
Alapból.
E döntésekről Hübner biztos így nyilatkozott:
„A kohéziós politika is segítséget nyújt
Európának ahhoz, hogy kilábaljon ebből a
válságból. Az Európai Bizottság, a tagállamok, az
Európai Parlament, a Régiók Bizottsága, valamint az
Európai Gazdasági és Szociális Bizottság
kiváló együttműködésének
köszönhetően gyorsan és határozottan tudtunk
fellépni. Arra buzdítjuk a tagállamokat és a
régiókat, hogy teljes mértékben használják ki az
európai kohéziós politika nyújtotta lehetőségeket,
és magas színvonalú projekteket válasszanak ki uniós
támogatásra. Arra számítunk, hogy ezeknek az
intézkedéseknek a pozitív hatásai jelentős
mértékben továbbgyűrűznek a gazdaságban,
különösen az építőiparban.”
Špidla biztos hozzátette: „Európa egészét
tekintve ebben a válságban legfőbb prioritásunk az ember:
megőrizni az emberek munkahelyét, és minél gyorsabban
munkához segíteni azokat, akik elvesztették a munkájukat. Az
Európai Szociális Alap az európai polgárok ezreinek
nyújt segítséget ahhoz, hogy készségeik
fejlesztésével és átképzéssel javítsák
elhelyezkedési esélyeiket. A mostani megállapodás még
nagyobb segítséget jelenthet azoknak, akik a válságban
elvesztették munkahelyüket, vagy akiket ez a veszély fenyeget.
Lehetővé teszi továbbá a kisebb szervezetek
számára, hogy jobban és könnyebben tudják
támogatni a legkiszolgáltatottabbakat.”
Előny a tagállamoknak és a régióknak
2008 végén a Bizottság az Európai Regionális
Fejlesztési Alap (ERFA), az Európai Szociális Alap (ESZA) és
a Kohéziós Alap szabályzatának számos
módosítására tett javaslatot. Az Európai Parlament
április 2-án zöld utat adott a jogszabályi
módosításoknak. A tagállamoknak a Gazdasági és
Pénzügyi Tanács (ECOFIN) ülésén részt
vevő miniszterei ma jóváhagyták az intézkedéseket,
amelyek május végétől lépnek hatályba.
A 27 tagállamot érintő 6,25 milliárd EUR-s
tőkeinjekció célja a projektek végrehajtásának
ösztönzése, valamint a munkahelyek megőrzése és
új munkahelyek teremtése. A pótlólagos
előlegfizetésekkel a 2007 óta folyósított előzetes
kifizetések összege közel 30 milliárd EUR-ra
emelkedett (a tagállamok közötti megoszlást lásd a
mellékletben); ez a kohéziós politika 2007–2013-as
időszakra vonatkozó, 347 milliárd EUR
főösszegű költségvetéséből
közel 9%-ot tesz ki. Az intézkedéscsomag tartalmazza
továbbá az alábbi módosításokat:Lehetőség a „nagyprojektek” (ahol a
projektenkénti összköltség magasabb
50 millió EUR-nál vagy – környezetvédelmi
projektek esetén – 25 millió EUR-nál) azonnali
finanszírozására anélkül, hogy szükség
lenne az Európai Bizottság előzetes
jóváhagyására. 2007 és 2013 között
várhatóan körülbelül 900 nagyprojektet
valósítanak meg Európa-szerte, ezek keretében összesen
120 milliárd EUR-t ruháznak be (amely az ERFA-ból
és a Kohéziós Alapból származik).
A kedvezményezetteknek történő
előlegfizetés rendszerének egyszerűsítése
az állami támogatási rendszerekben. A gyakorlatban ez azt
jelenti, hogy a kedvezményezetteknek állami
támogatásként folyósított előlegek összege
most már elérheti az adott összeg 100%-át.
A
visszatérítési rendszer egyszerűsítése a
kedvezményezetteket sújtó adminisztratív teher
csökkentése és a kifizetések felgyorsítása
érdekében. A Bizottság mostantól
átalánydíjszabás alapján vagy egyösszegben
visszatérítheti például a kiszolgáltatott csoportokat
támogató kis projektek alapvető általános
költségeit.
A támogatásokat és hiteleket kombináló pénzügyi
tervezési sémák (ERDF/ESF) kezelésének
megkönnyítése. A JEREMIE (mikro-, kis- és
középvállalkozásokat támogató közös
európai források) program a gazdasági visszaesés által
súlyosan érintett kis- és középvállalkozások
(kkv-k) számára lehetővé teszi, hogy könnyebben
jussanak finanszírozási forrásokhoz. A JASPERS (európai
régiók beruházásait támogató közös
program) program keretében az Európai Beruházási Bank
és az Európai Újjáépítési és
Fejlesztési Bank segítséget nyújthat a jelentős
projektek előkészítéséhez. A JASMINE
kezdeményezés (európai mikrofinanszírozási
intézményeket támogató közös program)
keretében a mikrohiteleket nyújtó nem banki intézmények
is kapnak majd támogatást.
Lehetőség valamennyi tagállam számára, hogy az ERFA
által folyósított összegeket (a kapott összeg
legfeljebb 4%-át) az energiahatékonyságot javító
beruházásokra, valamint megújuló energiaforrásokkal
kapcsolatos intézkedésekre fordítsa a lakásszektorban.
Ez azt jelenti, hogy az Unió a kettős üvegezést, a falak
hőszigetelését, illetve napelemek felszerelését
támogató tagállami és regionális programok
társfinanszírozójaként léphet fel. A korábbi
jogszabályok csak az új tagállamoknak adtak korlátozott
lehetőséget arra, hogy az ERFA által biztosított
támogatást a lakásszektorra
fordítsák.Decemberben további
módosításról született megállapodás, amely
kimondja, hogy a „jövedelemtermelő projektekre” –
például díjköteles autópályákra –
vonatkozó szabályokat csak akkor kell az ERFA-ból vagy a
Kohéziós Alapból finanszírozott projektekre is alkalmazni,
ha az összköltség meghaladja az
1 millió EUR-t.
Megjegyzés a szerkesztőnek
További
információ:
http://ec.europa.eu/regional_policy/funds/recovery/Az EU megküzd a gazdasági válság szociális
következményeivel:
http://ec.europa.eu/social/main.jsp?langId=hu&amp;catId=736EURÓPAI GAZDASÁGÉLÉNK&#205;TÉSI
TERV
PÓTLÓLAGOS ELŐLEGFIZETÉSEK AZ ERFA/ESZA
ALAPBÓL
2009. ÁPRILIS[  ]
