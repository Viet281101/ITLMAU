IP/09/1690 Brüsszel, 2009. november 10 Jó bizonyítványt kapott az EU éves beszámolója – határozott kiállás a fennmaradó problémák leküzdése mellett  Az EU éves beszámolója egymás után másodszor kapott jó bizonyítványt a külső ellenőröktől.  Az uniós pénzgazdálkodásban végrehajtott jelentős változtatások eredményeként 2004 óta felére csökkent az ellenőrök által „piros lappal” jelölt összeg.  „Köszönöm a Számvevőszéknek, hogy jelentésében megerősítette: erőfeszítéseink eredményre vezettek.” – nyilatkozta Siim Kallas, az Európai Bizottság igazgatási, ellenőrzési és csalás elleni ügyekért felelős alelnöke.  Számviteli rendszerünk sikeres reformjának köszönhetően a beszámolónk teljességgel megbízható.  Örömmel vettem tudomásul, hogy a mezőgazdasági politikához kapcsolódó kifizetésekre vonatkozóan pozitív értékelést kaptunk a KAP legújabb reformjainak eredményeként, amelyek jelentősen megkönnyítik a gazdálkodók és a közigazgatások életét.  A tagállamok által az uniós régióknak folyósított kifizetésekben mutatkozó hibákkal kapcsolatban nincs helye engedékenységnek:  az Európai Bizottság visszakövetel minden olyan összeget, amelyet a nemzeti közigazgatások helytelenül költöttek el.” Zöld lámpa a mezőgazdasági támogatásoknak  Általánosságban megnyugtató képet kaptunk.  A beszámolót „megbízhatónak és valósnak” ítélték, azaz jó bizonyítványt állítottak ki róla.  A Bizottságnak sikerült megfeleznie a „piros lapos” kiadások arányát, amely a teljes kiadás 2004. évi 60%-os arányáról az elmúlt évre megközelítőleg 30%-ra csökkent.  Figures and graphics available in PDF and WORD PROCESSED    Az u niós kiadások becsült hibakockázata   Az uniós költségvetés több mint 70%-ával kapcsolatban már csak kicsi a hibakockázat (ezek pénzügyi hatását legfeljebb 5%-ra becsülik).  A fennmaradó összegeket a kohéziós politika keretében a tagállamok fizetik ki, a visszakövetelés fokozása azonban hatékonyan csökkenti az uniós költségvetésre gyakorolt pénzügyi kockázat mértékét.  A mezőgazdaság általánosságban véve kedvező értékelést kapott az ellenőröktől. Négyszeresére nőtt a visszakövetelések mértéke  Az ellenőrök becslései szerint a kohéziós politika keretében a tagállamok által az EU nevében regionális és foglalkoztatási projek tekre 2008-ban teljesített kifizetések legalább 11%-át nem kellett volna folyósítani.  Bár e hibák többsége nem sikertelen projektek és elvesztegetett pénzeszközök eredménye, hanem az EU pénzügyi eljárásainak helytelen alkalmazásából adódik, a Bizottság rendkívül komolyan veszi az ellenőrök figyelmeztetését, és elszánta magát, hogy minden szabálytalan kifizetést visszakövetel majd.  2008-ban valamennyi politikai területen összesen 2,9 milliárd euró értékben indítottak visszakövetelési eljárásokat.  Csak a kohéziós kifizetések esetében 1,6 milliárd eurót tesz ki a Bizottság és a tagállamok által visszakövetelt összeg (ez 2007-hez képest négyszeres növekedést jelent),  és 2009 végéig várhatóan további 1,1 milliárd eurót követelnek még vissza.  A Bizottság a tagállamok kiigazító intézkedéseinek meghozataláig fel is függeszti a kifizetéseket;  az elmúlt két évben összesen 15 esetben hoztak határozatot a kifizetések felfüggesztéséről, és 28 programmal kapcsolatban van folyamatban felfüggesztési eljárás. Megelőző intézkedések  A Bizottság osztja a Számvevőszék véleményét azzal kapcsolatban, hogy sok hiba a szabályok összetettségéből adódik.  Ezért a Bizottság megelőzésképpen fokozza az arra irányuló erőfeszítéseit, hogy azokon a területeken, ahol a leggyakrabban fordulnak elő hibák, útmutatást nyújtson a tagállamoknak, és elterjessze a megfelelő ellenőrzési gyakorlatokat.  Várhatóan tovább csökkenti majd a hibakockázatot, hogy az új, 2007–2013 közötti programok esetében egyszerűsített pénzügyi eljárások (pl. növekvő mértékben átalányösszegű támogatás nyújtása a kutatási projektek esetében) alkalmazandók.  Ezenfelül jelenleg folyamatban van a nyilvános konzultáció arról, hogyan lehetne javítani az uniós pénzügyi eljárásokat. További információ:  1. A valós adatok nyomában!  Uniós kiadások – a mítosz mögötti valóság:    http://ec.europa.eu/budget/sound_fin_mgt/myths_en.htm    2. Sajtócsomag:    http://europa.eu/press_room/press_packs/auditors/index_en.htm
