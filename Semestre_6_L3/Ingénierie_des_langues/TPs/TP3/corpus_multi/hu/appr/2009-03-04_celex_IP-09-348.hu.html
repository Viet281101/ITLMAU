IP/09/348
Brüsszel, 2009. március 4Az Európai Unió 2008.
évi tevékenységéről szóló általános
jelentés közzétételeA Bizottság közzétette az
Európai Unió tevékenységéről szóló
éves jelentést, amely azt tükrözi, hogy miként alakult
az élet az Unióban 2008 során. Az elmúlt
tizenkét hónap kiemelkedő eseményei közül a
nemzetközi pénzügyi válság, az
éghajlatváltozás és több nemzetközi konfliktus
nyomán gyors és hatékony európai intézkedésekre
került sor, amelyek révén az Unió központi szerephez
jutott a világpolitika színterén. Intézményi szinten
év eseményét az írországi elutasító
népszavazás miatt tavasszal megtorpant, majd az Európai
Tanács decemberi ülésén ismét lendületet vett
Lisszaboni Szerződés megerősítésének folyamata
jelentette.
A 2008. évi általános jelentés közzététele
alkalmából Barroso elnök kiemelte, hogy „ötven év
fennállás után az európai intézmények
bizonyítottan gyorsan képesek reagálni a hasonló
világszintű kihívásokra, mint amilyeneket 2008-ban
átéltünk. A létrehozásának idén tizedik
évfordulóját ünneplő Gazdasági és
Monetáris Unió szintén bizonyságát adta, hogy milyen
védelmet nyújt az euró egy világméretű
pénzügyi válsággal szemben.”
Az általános jelentés kiterjed az Unió valamennyi
intézményének és szervének munkájára, és
célja, hogy átfogó képet adjon az EU életét
2008-ban jellemző figyelemre méltó tényekről és
kulcsfontosságú tendenciákról.
2008 kihívásokban bővelkedő év volt, és e
kihívásokra a tagállamok és az intézmények
közösen adtak választ. Az Európai Unió magára
vállalta az irányító szerepet a nemzetközi
pénzügyi rendszer valós és teljes reformját illető
erőfeszítések érdekében. A pénzügyi
válság európai gazdaságokra gyakorolt hatásainak
kezelésére sürgősségi intézkedéseket fogadtak
el, amelyek célja a világszintű válsággal szemben tett
európai fellépések összehangolása. A rövid
távú intézkedéseket szorgalmazó európai
gazdaságélénkítési terv a kereslet
ösztönzését szolgálja, ily módon segítve a
munkahelyek megóvását és a bizalom
helyreállítását. Másfelől gyors,
célirányos és ideiglenes
gazdaságélénkítő intézkedéseket helyez
kilátásba mintegy 200 milliárd EUR értékben,
ami az Unión belüli bruttó hazai össztermék (GDP)
1,5%-ának felel meg.
Az intézmények ezen felül a 2008-as évben
elkötelezték magukat az év másik nagy feladata, az
éghajlatváltozást szem előtt tartó új európai
energiapolitika kidolgozása mellett is. Az Európai Tanács
decemberi találkozóján sikerült megegyezésre jutni az
energiával és az éghajlattal kapcsolatos, nagyra törő
intézkedéscsomag tekintetében, amely biztosítani
kívánja az Unió számára a megfelelő
eszközöket ahhoz, hogy 2020-ra az üvegházhatást
okozó gázok kibocsátását legalább 20%-kal
csökkentse, valamint 20%-ra emelje a megújuló
energiaforrásból származó energia arányát az
energiafogyasztáson belül.
2008 további fontos fejleménye, hogy folytatódott a Lisszaboni
Szerződés megerősítésének folyamata.
Írországban, az egyetlen olyan tagállamban, ahol az ügyet
népszavazásra bocsátották, a június 12-i
népszavazáson 53,4%-os arányban elutasították a
szerződést. Mindazonáltal sikerült megtalálni a
kivezető utat: az Unió jogilag kötelező nyilatkozatokban
tisztázza a szerződés azon pontjait, amelyek
Írországban aggodalomra adtak okot, ahol 2009-ben – még a
jelenlegi Bizottság hivatali idejének lejárta előtt –
új népszavazásra kerül sor.
A külpolitika kiemelkedő helyet foglalt el a 2008-as európai
színtéren, kezdve a Mediterrán Unió projektjével, a
fekete-tengeri szinergia fejlesztésén át egészen a
kelet-európai országokkal való keleti partnerségig.
Ezenfelül a Grúziában kirobbant nyílt konfliktus, illetve az
energiaellátás biztonságával kapcsolatos problémák
megoldása is az Unió elsődleges feladatává
vált.
A jelentés tevékenységi területekkel foglalkozó
része – mintegy 250 oldal terjedelemben – a Bizottság
által a megbízatásának kezdetén meghatározott
négy stratégiai célkitűzés szerint tagolódik. Ezek
nevezetesen: a gazdasági fellendülés, a szolidaritás, a
biztonság, valamint az Unió globális partnerként
betöltött szerepe. Ezenkívül a jelentés három
további fejezetet szentel az uniós intézmények és
szervek működésének, a költségvetésnek
és a pénzügyi tevékenységeknek, illetve a
közösségi tevékenységek általános politikai
és gazdasági keretének. Ez utóbbi fejezet kiemeli
többek között a 2008-ban az olyan alapvető területeken
elért eredményeket, mint a jogalkotás minőségének
javítása és a vállalkozásokra nehezedő
adminisztratív terhek csökkenése.
Az Unió
huszonkét hivatalos nyelvén közzétett általános
jelentés az interneten az Europa-szerveren keresztül érhető
el: http://europa.eu/generalreport/fr/welcome.htm.
Továbbá az Európai Unió kiadványainak
különböző értékesítőhelyein is hamarosan
megvásárolható lesz.
