IP/09/86
Brüsszel, 2009. január 21.Az Európai Etikai Csoport kérte az
Európai Bizottságot, hogy mezőgazdasági
politikájában juttasson érvényre etikai
elveketAz Európai Etikai Csoport a mai napon
találkozót tartott Mariann Fischer Boel asszonnyal, az
unió mezőgazdasági és
vidékfejlesztési biztosával, amelyen előterjesztette a
mezőgazdaságban alkalmazott modern technológiák etikai
vonatkozásairól kiadott véleményében szereplő
főbb ajánlásokat.
Az európai mezőgazdaság előtt álló feladatok
megoldása és az új lehetőségek kihasználása
érdekében a csoport – Barroso elnök
felkérésére – decemberben véleményt fogalmazott
meg a modern mezőgazdasági technológiák fejlődése
kapcsán felmerülő etikai kérdésekről. A csoport
úgy határozott, hogy elsősorban a növényi eredetű
élelmiszerek elsődleges előállításával
kapcsolatos mezőgazdasági technológiákra és
módszerekre összpontosít.
Véleményében az etikai csoport kifejtette: tisztában van
azzal, hogy a világ gyarapodó népességének
táplálékkal való ellátásához a
mezőgazdasági innováció elősegítésére
lesz szükség – megjegyzi azonban, hogy a technológiai
fejlesztés önmagában nem jelenthet végleges megoldást
az EU és a világ mezőgazdaságában napjainkban
jelentkező nehézségekre.
A csoport hangsúlyozta, hogy a mezőgazdasági
technológiákra vonatkozóan integrált
látásmódra és integrált megközelítésre
van szükség annak érdekében, hogy a termelési,
tárolási és értékesítési folyamatokat
együtt lehessen látni az új technológiák
hatásainak etikai szempontú vizsgálata során. A csoport
véleménye szerint a legfőbb cél (1) az
élelmezésbiztonság, (2) az élelmiszer-biztonság és
(3) a fenntarthatóság: ezek azok az elvi irányvonalak, amelyekhez
bármely mezőgazdasági technológiának igazodnia
kell.
Ezen etikai keretet kiindulópontként véve az Európai
Etikai Csoport véleménye számos további kérdéssel
kapcsolatban is tartalmaz ajánlásokat, úgymint: az EU
közös agrárpolitikájának felülvizsgálata, a
mezőgazdasági technológiák műszaki
hatásvizsgálata; az élelemhez való jog; a
mezőgazdasági technológiák fenntarthatósága;
élelmiszer-biztonság; mezőgazdasági biodiverzitás;
talaj- és vízvédelem; bioüzemanyagok;
géntechnológiával módosított növények;
kutatás a agrártudomány területén; politikai
döntéshozatal a szántóföldi művelés
területén; a mezőgazdasági termékek
világkereskedelme; a szellemi tulajdonjog rendszere; tisztességes
verseny és „vertikális monopóliumok”;
élelmiszerárak; társadalmi szempontok; a nyilvánosság
részvétele; az uniós polgárok felelőssége;
élelmiszer-hulladék stb.
Háttérinformációk
Az Európai Etikai Csoport tizenöt, a Bizottság által
kinevezett szakértőből álló független, pluralista
testület, amelynek tevékenysége több szakterületre is
kiterjed, és amelynek feladata állást foglalni etikai
kérdésekben.
Az Európai Etikai Csoport véleménye, a
sajtóközlemény teljes szövege, valamint a tagok listája
megtalálható a csoport honlapján:
http://ec.europa.eu/european_group_ethics/index_en.htm
.
