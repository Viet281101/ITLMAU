IP/09/609
Brüsszel, 2009. április 21.Kedvezőtlen helyzetű
térségek: A Bizottság fokozza
együttműködését a nemzeti hatóságokkal a
támogatások egyszerűsítése és célzottabb
elosztása érdekébenAz Európai Bizottság ma
közleményt fogadott el, amely a természeti
hátránnyal sújtott mezőgazdasági területek új
osztályozásának alapjait fekteti le. Tudományos
szakértők segítségével a Bizottság a talajjal
és az éghajlattal kapcsolatos 8 olyan kritériumot
állapított meg, amelyek megfelelő alapul szolgálhatnak az
ilyen területek objektív és egyértelmű
osztályozásához. A jogalkotási javaslat benyújtása
előtt azonban a Bizottságnak adatokra van szüksége a
kritériumok alkalmazhatóságát illetően. Ezért
– annak megállapítása érdekében, hogy miként
működnének e kritériumok – a tagállamokat
felkérték arra, hogy nemzeti adataik felhasználásával
végezzenek szimulációkat. Az új osztályozási
rendszer bevezetésére valószínűleg 2014-ben kerül
sor; addig a jelenlegi rendszer marad hatályban. A felülvizsgálat
nem vonatkozik a hegyvidékekre (amelyek esetében már létezik
közös objektív kritériumokon alapuló
osztályozás), illetve a különös hátrányokkal
rendelkező térségekre (pl. szigetek és partmenti
területek), amelyek osztályozása a sajátos
hátránynak megfelelően történik.
„A természeti hátránnyal sújtott
mezőgazdasági területek kijelölését
ésszerűsíteni, a támogatás célzottságát
pedig javítani kell.  A mezőgazdasági termelők és
mindannyiunk érdeke az, hogy – a környezetvédelmi
ártalom megelőzése érdekében – ezek a
területek továbbra is művelés alatt maradjanak”,
mondta Mariann Fischer Boel, mezőgazdasági és
vidékfejlesztési biztos. „A cél nem az, hogy a
kedvezőtlen helyzetű térségek számát
csökkentsük vagy növeljük, hanem az, hogy létrehozzunk
egy világos és átlátható kijelölési
rendszert, miközben figyelmet fordítunk az egyes területek
sajátosságaira is egy olyan hatalmas és sokszínű
területen, mint amilyen az Európai Unió.
Egyszerűbb és átlátható
területkijelölési rendszer
Az Európai Unióban jelenleg több mint 100 igen
különböző nemzeti kritérium alapján
ítélik meg azt, hogy vajon egy terület jogosult-e a
kedvezőtlen helyzetű térségeknek járó
kifizetésekre. A különbségek nagy számára, mint az
egyenlőtlen elbánás egy lehetséges forrására a
Számvevőszék hívta fel a figyelmet. Tudományos
szakértők segítségével a Bizottság 8 olyan talaj-
és éghajlati kritériumot állapított
meg[1], amelyek megfelelő
alapul szolgálhatnak az ilyen területek objektív és
egyértelmű osztályozásához. 
Az e kritériumokon alapuló új területkijelölési
rendszer alkalmazhatóságát azonban a tagállamok
részletes nemzeti adatait felhasználó szimulációk
útján még értékelni kell. 
Célzottabb támogatás
A táj megőrzése, a természetes élőhelyek
és a biológiai sokféleség védelme, az
erdőtüzek megelőzése, valamint a talaj- és
vízgazdálkodás javítása érdekében
alapvetően fontos a fenntartható mezőgazdasági
művelési rendszer fenntartása az olyan területeken, ahol ezt
az éghajlati és talajviszonyon egyébként nehézzé
teszik.
A mezőgazdasági művelés e területeken való
megőrzését szolgáló uniós támogatásokat
olyan területekre kell fenntartani, amelyek a mezőgazdaságot
sújtó súlyos természeti hátrányoktól
szenvednek. Ezeken a területeken a támogatást úgy kell
elosztani, hogy arra a föld elhagyásának veszélyével
leginkább fenyegetett gazdaságok is jogosultak legyenek.
Fokozott együttműködés 
A Bizottság és a tagállamok között több mint
100 találkozóra került sor, és a 2008. május 22-én
elindított nyilvános konzultáció keretében 121
hozzászólás érkezett. Ezek tartalmát a
közleményhez mellékelt hatásvizsgálat foglalja
össze.
A ma elfogadott közlemény az uniós intézmények,
régiók és a mezőgazdasági földhasználatban
érdekelt csoportok további bevonását jelenti az új
területkijelölési rendszer létrehozásához
vezető elemzésbe.
A tagállamok ezen túlmenően a Bizottság által
elkészítendő javaslat tartalmára nézve
kulcsfontosságú szimulációk elvégzésében is
részt vesznek.
Korlátozott alkalmazási kör
A felülvizsgálat nem vonatkozik a hegyvidékekre (amelyek
esetében már létezik közös objektív
kritériumokon alapuló osztályozás), illetve a
különös hátrányokkal rendelkező
térségekre (pl. szigetek és partmenti területek), amelyek
osztályozása a sajátos hátránynak megfelelően
történik.
Következő lépések
A nemzeti hatóságoknak szimulációikat 2009. október
21-ig kell a Bizottsághoz eljuttatniuk. Az új osztályozási
rendszer bevezetésére valószínűleg 2014-ben kerül
sor.
További információk
A kedvezőtlen helyzetű térségek mezőgazdasági
termelőinek nyújtott támogatásról szóló
bizottsági honlap
http://ec.europa.eu/agriculture/rurdev/lfa/index_en.htmA 2007–2013-as időszak vidékfejlesztési
politikájáról szóló bizottsági honlap
http://ec.europa.eu/agriculture/rurdev/index_hu.htm[1] E 8 kritérium a
következő: alacsony hőmérséklet, hőstressz, a
talaj vízelvezető képessége, a talaj állaga és
kövessége, a talajréteg vastagsága, a talaj kémiai
tulajdonságai, a talaj vízegyensúlya és lejtése.
