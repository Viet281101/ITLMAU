IP/09/131
Brüsszel, 2009. január 28.Jobb szabályozás –
európai sikertörténetA jobb szabályozás a gazdasági
és pénzügyi válságra adott európai válasz
kulcseleme – derül ki az Európai Bizottság által ma
előterjesztett, az Európai Unión belüli jobb
szabályozás stratégiai
felülvizsgálatáról szóló dokumentumból. A
felülvizsgálat megmutatja, hogy a polgároknak és a
gazdasági társaságoknak, elsősorban a kis- és
középvállalkozásoknak (kkv-k) máris számtalan
előnye származik az egyszerűsített
intézkedésekből és az adminisztratív
költségek lefaragásából. A radikális
egyszerűsítés során mintegy 1300 jogszabály
hatályon kívül helyezését javasolták – az
„acquis”, az uniós jogszabályok összessége
közel 10%-kal, a Hivatalos Lap 7800 oldallal lesz soványabb. Az
adminisztratív terhek csökkentésére irányuló,
már előterjesztett vagy tervezett intézkedéseknek
köszönhető megtakarítás 30 milliárd eurót
tesz ki. A hozzáadottérték-adóról (héa)
szóló ma beterjesztett javaslat egymagában 18 milliárd
eurót takarítana meg. A Bizottság adminisztratív terhekkel
kapcsolatos élenjáró megközelítését a
tagállamok többsége is átvette, közülük 21
már el is indította e terhek csökkentésére
irányuló nagyszabású országos szintű programjait.
A Bizottság végül hatásvizsgálatai jobbá
tételével továbbra is törekszik az általa alkotott
valamennyi új jogszabály minőségének
javítására. Ezt úgy fogja elérni, hogy
megerősíti a szubszidiaritás ellenőrzését,
javítja az érdekelt felekkel való konzultációt, és
mélyrehatóbban vizsgálja az intézkedéseknek pl. a
kkv-re, az adminisztratív terhekre, az alapvető jogokra, a
fogyasztókra és a régiókra gyakorolt
hatását.
José Manuel Barroso, az Európai Bizottság elnöke a
következőket mondta: „Az adminisztratív
terheknek a Bizottság által javasolt csökkentése az
európai gazdaságélénkítési terv kulcseleme. Az
idők változnak. A szabályozásnak dinamikusnak kell lennie,
nem lehet statikus. Alkalmazkodnia kell az új helyzetekhez, az új
szükségletekhez. Az érdekelt felekkel való jobb
konzultációnak, a hatásvizsgálatok
javításának és az adminisztratív akadályok
elhárításának köszönhetően még
hatékonyabbá és felhasználóbarátabbá
tehetjük az európai szabályozást. A Bizottság
felmutatta eredményeit. Remélem, hogy a közelgő
hónapokban a tagállamok és az Európai Parlament
erőfeszítéseink lendületétől sarkallva
úgyszintén eredményeket fognak elérni.”
Günter Verheugen, a Bizottság alelnöke azt mondta: „A
jobb szabályozásra irányuló stratégia négy
évvel elindítását követően sikeresnek bizonyult.
Már figyelemreméltó eredményeket értünk el,
és szándékunk szerint ez év végére még
messzebbre jutunk. A jobb szabályozásnak – ami annyit tesz, hogy
a szükséges szabályozás mellett a gazdasági
szereplőket és a polgárokat sújtó terheket a
lehető legkisebb mértékűre korlátozzuk –
továbbra is a jelenlegi gazdasági nehézségekre adott
válaszunk középpontjában kell maradnia. 
2008-ban is folytatódott a közösségi jog
radikális egyszerűsítése
Amint a Tanács és a Parlament elfogadja a hivatalban lévő
Bizottságnak a jogszabályok egyszerűsítésével
és egységes szerkezetbe foglalásával hozott
intézkedéseit közel 10%-kal – mintegy 1300
jogszabállyal és 7800 Hivatalos Lap oldallal – fog
csökkenni az acquis. Emellett persze további
egyszerűsítésre is szükség van: a Bizottság
2009-ben 33 új kezdeményezésről fog dönteni. Az
uniós szabályozás átvilágítását
követően a jövőben további 81 fellépést lehet
beemelni az egyszerűsítési tevékenységek sorába.
Ennek eredményeképpen a hivatalba lépő Bizottság
befejezheti az egyszerűsítés munkáját.
További információ: ld. MEMO/09/31
Az adminisztratív terhek csökkentése – a lehető
leggyorsabban
Mióta a Bizottság bemutatta arra vonatkozó javaslatát,
hogy a gazdasági szereplőket sújtó adminisztratív
terheket 2012-re 25%-kal csökkentsék, és a tagállamokat is
vonják be e munkába, a hasonló nemzeti
célkitűzéseket megfogalmazó tagállamok száma
jelentősen megnőtt: a 2006-os hétről 2007-re 14-re és
2008-ban 21-re. 
2007-ben és 2008-ban a Bizottság 21, gyorsított
eljárással elfogadandó fellépést terjesztett
elő – ezek a becslések szerint összesen több mint 2,3
milliárd euró megtakarítást jelentenek az uniós
vállalkozásoknak. Emellett lehetőséget teremtettek a
nagymértékű költségmegtakarítást
eredményező bizottsági javaslatok
előterjesztésére. A Bizottság ma a héáról
szóló irányelv felülvizsgálatáról
fogadott el ambiciózus javaslatot az elektronikus számlázás
útjában álló akadályok felszámolására. A
tehercsökkentési potenciál középtávon akár az
évi 18 milliárd eurót is elérheti. A társasági
joggal kapcsolatban a Bizottság a terv szerint azt javasolná:
tegyék lehetővé, hogy a tagállamok kivonják a
mikrovállalkozásokat az uniós számviteli irányelvek
hatálya alól, ami mintegy 7 milliárd euró további
megtakarítást hozhat. Annak érdekében, hogy a rendszert a
kkv-k igényeihez igazíthassák, az irányelvek
egészében a „gondolkozz először kicsiben” elvet
alkalmazták.
További információ: ld. MEMO/09/30
További
információ (Főtitkárság)
További
információ (Vállalkozáspolitikai és Ipari
Főigazgatóság) 
További információ az e-számlázásról: ld.
IP/09/132
