IP/09/480
Strasbourg, 2009. március 25Európai tavasz
2009: miként látják Európa jövőjét a
diákok?A diákoknak az európai ügyekkel
kapcsolatos figyelemfelkeltő tevékenységekben való
aktívabb szerepvállalását célzó
„Európai tavasz” idei kampánya a március
25-i strasbourgi megnyitóval vette kezdetét. Margot
Wallström, a Bizottság alelnöke és Katerina Batzeli, az
Európai Parlament Kulturális és Oktatási
Bizottságának elnöke találkozott az esemény
alkalmából az Európai Parlamentbe látogató
diákcsoporttal. Az eseményre a júniusi európai parlamenti
választásokra való készülődés jegyében
került sor.
Az „Európai tavasz” rendezvényt a 31 európai
oktatási minisztériumot összefogó és az Európai
Bizottság által finanszírozott European Schoolnet szervezi meg
minden évben. Az idei év mottója: „Az ötletek viszik
előre Európát!”, és az esemény kapcsolódik a
kreativitás és az innováció európai éve
rendezvénysorozathoz is. Különböző rendezvények
zajlanak egészen június 30-ig a tagállamokban és
további európai országokban, például
Norvégiában, Bosznia-Hercegovinában és Svájcban. 
A programok között szerepelnek például
vendégelőadókkal folytatott beszélgetések, internetes
chatelés biztosokkal és más európai
közszereplőkkel, vetélkedők és egyéb projektek az
európai ügyek iránti érdeklődés
erősítésére. A fiatalok feladata, hogy működjenek
együtt a demokrácia európai jövőjéről
folytatott párbeszéd keretei között.
„Ez remek lehetőség arra, hogy felhívjuk a fiatalok
figyelmét az EU és parlamentje fontosságára – mint a
jövő szavazói, hallatniuk kell a hangjukat a
kérdésekről, amelyek fontosak számukra” –
fejtette ki Margot Wallström.
„Európáról beszélni a polgárok, és
különösen Európa legfiatalabb generációi, a
diákok részére nem pusztán uniós prioritás, hanem
a legalapvetőbb feladat Európa jövőjének
szempontjából.” – mondta Katerina Batzeli. „Az
Európai tavasz egy olyan lehetőséget teremt az iskolai
közösségek tájékoztatására,
bevonására és mozgósítására, melyen
keresztül gyakorolhatják az Unió demokratikus életében
való részvételre vonatkozó jogukat.” 
„Arra számítunk, hogy Európa jövőjének
alakítása során a fiatalok elárasztanak minket az
innovatív és kreatív ötleteikkel” – nyilatkozta
Ján Figel, az oktatásért és képzésért
felelős biztos. A biztos már vett részt iskolákkal
folytatott internetes chatelésben. „Minden évben fiatal
európaiak tízezrei vesznek részt kifejezetten részükre
kidolgozott európai programokban. Az Európával kapcsolatos
megbízható információkhoz való
hozzáférés és a jövőnk megvitatásának
lehetőségei fontos elemei az állampolgári ismeretek
oktatásának.”
A korábbi évek Európai tavasz kampányainak
témái között szerepelt a kultúrák
közötti párbeszéd, a jövőnk megvitatása
és az Európai Unió bővítése is.
Eddig több mint 4000 iskola jelentkezett az eseményeken való
részvételre, amelyeket a projekt 23 nyelven elérhető
honlapján keresztül igénybevehető eszközök
támogatnak. A honlap címe:
www.springday2009.net  
A valamelyik iskolát felkeresni szándékozó
előadók az alábbi címen jelezhetik
szándékukat:
http://www.springday2009.net/ww/en/pub/spring2009/misc/back_to_school_apps.cfmA vendégelőadók listáján már több mint 30
európai parlamenti képviselő, három európai biztos
és számos országos és regionális hatóság
képviselője, valamint egyetemi tanárok, szakértők
és egykori Erasmus-diákok neve szerepel.
