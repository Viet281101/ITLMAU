IP/09/473
Brüsszel, 2009. március 25A mobiltelefon-használat nő,
míg a fogyasztói árak csökkennek: a Bizottság
jelentése szerint az európai távközlési ágazat
ellenáll a gazdasági lassulásnak2008-ban az Európai Unió
lakosságára vetített 119%-os
mobiltelefon-elterjedtséggel (ami 7 százalékpontos
emelkedést jelent 2007-hez képest) Európa az Egyesült
Államokat (87%) és Japánt (84%) megelőzve
világelső a mobiltelefon-szolgáltatásokban. Ezt
állapította meg a Bizottság ma kiadott, az egységes
távközlési piacról szóló előrehaladási
jelentése. A gazdasági válság ellenére az EU
GDP-jének mintegy 3%-át kitevő távközlési
ágazat 2008-ban tovább nőtt, bevételei meghaladták a
300 milliárd eurót, ami 1,3%-os növekedést jelent 2007-hez
képest, meghaladva a gazdaság többi területének
(mindössze 1%-os) növekedését. Az ágazat
versenyképessége a fogyasztóknak a legelőnyösebb, mivel
ők kevesebbet fizetnek és jobb ár-érték
arányú szolgáltatást kapnak. Az uniós
fellépésnek köszönhetően a
mobiltelefon-számlák átlagos összege 2008-ban 21,48
euróról 19,49 euróra csökkent, és már a
fogyasztók 75%-a rendelkezik legalább 2 megabites internetkapcsolattal
(ami lehetővé teszi például az interneten keresztüli
televíziózást). A Bizottság jelentése azonban
felhívja a figyelmet arra is, hogy jobb európai koordináció
híján a nemzeti szabályozások következetlensége
alááshatja az egységes távközlési piac
előnyeit.
„Európa világelső a mobilkommunikáció
terén, mivel egyre többen használnak mobiltelefont és
mobil-széles sávú szolgáltatásokat. A
világgazdasági válság ellenére az európai
fogyasztók minden eddiginél többet kommunikálnak telefonon
és az interneten keresztül. Ez jó hír egy olyan ágazat
számára, amely segíthet Európának a visszaesés
leküzdésében, ” mondta Viviane Reding, az EU
távközlési biztosa. „Mégsem ülhetünk a
babérjainkon. Meg kell erősítenünk a nemzeti
szabályozók függetlenségét. Ezen túlmenően a
vezetékes és a mobiltávközlés fokozódó
konvergenciája tisztességesebb versenyt kíván a
vezetékes és a mobilszolgáltatók között.
Végezetül meg kell akadályoznunk az EU
előírásainak az egységes piacot hátrányosan
befolyásoló megkerülését. Különösen az
aggaszt, hogy számos nemzeti szabályozó külön utat
követ a nagysebességű internethálózattal kapcsolatban.
A tisztességes verseny és az említett hálózattal
kapcsolatos beruházások megvalósításához nem 27
különböző, főként a nemzeti vállalatokat
támogató megoldásra van szükség, hanem nyitott
piacokra, jogbiztonságra és egyenlő esélyekre minden
befektetőnek és szolgáltatónak.”
A Bizottság mai jelentése pillanatkép az európai
távközlési piac és a 27 uniós tagállamban
folyó piaci verseny állásáról. 
Az ágazat a gazdaság többi területénél
gyorsabban nő
A becslések szerint az EU távközlési ágazata
2008-ban 1,3%-os növekedést mutatott fel, a teljes gazdaság 1%-os
GDP-reálnövekedésével szemben. Az ágazat enyhíti
az inflációs nyomást, mivel a szokványos
kommunikációs csatornák (mint például
telefonhívások és webböngészés) árai
tovább csökkennek. 
Mobilkommunikáció: a fogyasztók 34,5%-kal fizetnek
kevesebbet, mint 5 évvel ezelőtt
A mobilpiac 2008-ban továbbra is az EU legdinamikusabb
távközlési szegmense volt. A mobiltelefon-használat
aránya 2008-ban a teljes népességre vetítve 119%-os volt, a
2007-es 112%-kal szemben. Litvánia, Luxemburg és Olaszország
esetében ez a mutató a 140%-ot is meghaladja. A vezető
szolgáltatók átlagos piaci részesedése tavaly
körülbelül 3%-kal csökkent, ami a piaci verseny
fokozódását jelzi. Ennek eredményeképpen a
fogyasztók többet beszélgetnek és több szöveges
üzenetet küldenek, s ezért legalább 34,5%-kal alacsonyabb
díjat fizetnek, mint 2004-ben. 
Az EU tagállamai világelsők a nagysebességű
internetezésben
Az EU területén tovább nő a vezetékes széles
sávú internet kapcsolatok száma, a 2008-ban elért 14
milliós növekedés összesen 114 millió kapcsolatot
jelent. A széles sávú hozzáférések
elterjedtsége terén Dánia és Hollandia vezeti a
ranglistát, a népesség 35%-át meghaladó aránnyal.
Ezenkívül Svédország, Finnország, az Egyesült
Királyság, Luxemburg, Belgium, Németország és
Franciaország, valamint a 2008 júliusában 25%-os
elterjedtséget felmutató Egyesült Államok áll az
élen. 
A mobil szélessáv elterjedése is lendületet kapott: az EU
népességéhez mért előfizetési arány 13%-os. A
mobil szélessáv adatkártyával és hardverkulcssal
történő használata a vezetékes széles
sávú kapcsolat életképes alternatívájává
vált számos országban, például Ausztriában (a
népesség 11,4%-a), Finnországban (9,1%) és
Portugáliában (8,3%).
Több felhasználó vált szolgáltatót 
2008-ban 20,5 millió fogyasztó váltott
telefonszolgáltatót vezetékes száma vagy mobilszáma
megtartásával. A szolgáltatóváltás 2003-ban
történő indulásától 2008 októberéig
körülbelül 84 millió előfizető (az EU
állampolgárainak 17%-a) élt ezzel a lehetőséggel. 
Az egységes európai távközlési piac előtt
álló további problémák
A ma kiadott jelentés kiemelte, hogy az uniós tagállamok
szabályozása közötti eltérések továbbra is
akadályozzák a távközlési szolgáltatók
és a fogyasztók valóban egységes piacának
létrehozását:A független nemzeti távközlési
szabályozók működése alapvető
fontosságú lenne a tisztességes és eredményes
szabályozáshoz, de ez még nem valósult meg mind a 27
tagállamban. A Bizottság által indított jogsértési
eljárások vannak folyamatban Litvánia, Lettország és
Románia ellen, míg egy Lengyelország elleni ügy az
Európai Bíróság elé került. 
A szabályozás következetlensége, holott
hasonló versenyjogi problémákról van szó,
többletterhet okoz a távközlési szolgáltatóknak,
különösen a több országban működő vagy
határokon átnyúló szolgáltatásokat
nyújtó cégeknek, s ezek száma egyre növekszik.
-		Az új üvegszálas hálózatokra
vonatkozó szabályozás eltérő
megközelítései akadályozhatják az egységes piacon
jelen lévő szolgáltatók közötti versenyt, és
szabályozási bizonytalansághoz vezethetnek az új
beruházásokra vonatkozóan. A szabályozók egyes
döntései akár az uniós szabályozás
megkerülésére tett kísérletként is
értelmezhetők (IP/08/2060).-		Továbbra is jelentős különbségek vannak az egyes
szolgáltatók által a más hálózatokból
indított hívások végződtetéséért
felszámolt díjakban (a ciprusi 0,02 euró/perc összegtől
a Bulgáriában alkalmazott 0,16 euró/perc összegig).Míg Írországban és Máltán a fogyasztók
egy nap alatt mobilszolgáltatót válthatnak telefonszámuk
megtartásával, ugyanez 38 napot vesz igénybe
Lengyelországban, 15-öt Olaszországban és 14-et
Szlovákiában.A Bizottság az egységes
távközlési piacra vonatkozó előrehaladási
jelentése, a gyakran ismételt kérdések és az egyes
tagállamokra vonatkozó adatlapok a következő címen
érhetők el: 
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129
MEMO/09/132
Annex: 
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management Consultants
Status of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]
Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)[  ]
Mobile number portability – days required to port
number
[  ]
Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
