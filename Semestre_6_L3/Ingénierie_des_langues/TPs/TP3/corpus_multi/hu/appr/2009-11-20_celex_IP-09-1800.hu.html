IP/09/1800  Brüsszel, 2009. november 20.  Távközlés:  az Európai Bizottság üdvözli, hogy az EU miniszterei jóváhagyták a versenyképes egységes távközlési piac létrehozása érdekében szükséges nagyszabású reformokat   A mai napon az EU minisztereinek tanácsa egyhang úan jóváhagyta az EU távközlési reformcsomagját, amelyre az Európai Bizottság először 2007-ben tett javaslatot.  A Tanács mai határozatát az Európai Tanács és a Parlament november 5-i ülésén elért politikai megállapodás (   MEMO/09/491   ) tette lehetővé.  Azáltal, hogy több biztonságot nyújtanak a nagysebességű optikai üvegszálas és vezeték nélküli hálózatokba beruházó vállalatok számára, az új szabályok elősegítik az európai távközlési piacon folyó versenyt és befektetéseket,  valamint frekvenciasávokat nyitnak meg új mobilszolgáltatások előtt.  Az Európai Parlament jövő heti strasbourgi plenáris ülésén fogja hivatalosan elfogadni a távközlési csomagot.  A megreformált távközlési szabályok az EU Hivatalos Lapjában történő 2009. decemberi közzététel után válnak uniós jogszabállyá.   „A távközlési csomag mai, a Miniszterek Tanácsa általi elfogadása egyértelmű jelzés az új és gyorsabb távközlési hálózatok és szolgáltatások területén folyó verseny és beruházások elősegítésére az erősebb egységes piacon belül.  Az Európai Bizottság két éven keresztül küzdött a reformért, és csak üdvözölni tudom, hogy európai ambícióink közül a svéd elnökség vezetése alatt többet is elfogadtak a miniszterek. – nyilatkozta Viviane Reding, az Európai Unió távközlésügyi biztosa. – A távközlési reform Tanács általi elfogadása pont a megfelelő időben történt. A gazdasági és pénzügyi válság idején, amikor az EU GDP-je várhatóan 4%-kal csökken az idén, a reform nagyon pozitív makrogazdasági hatásokkal jár. Az EU új távközlési szabályai lényegesen hozzájárulnak egy erősebb, versenyképesebb és fogyasztóbarátabb egységes távközlési piac kialakulásához, amely gyorsabb üvegszálas és mobil hálózatokat használ szerte Európában. Ezen túlmenően az új szabályok jogbiztonságot nyújtanak a már piacon levő és az újonnan belépő távközlési szolgáltatók számára egyaránt, és gondoskodnak arról, hogy a különböző tagállamok döntéseiket koherens módon hozzák meg.”  Az EU távközlési csomagjában foglalt 12 legfontosabb újítással kapcsolatban lásd:   MEMO/09/513    .  Következő lépések:   Zárószavazás harmadik olvasatban a reformcsomag elfogadásáról az Európai Parlament plenáris ülésén (várhatóan 2009. november 24-én);   A teljes távközlési reformcsomag hatályba lépése az EU Hivatalos Lapjában történő közzététellel (2009. december);   Az Európai Távközlési Szabályozók Testülete (BEREC) létrehozása (2010 tavasza);    A távközlési reformcsomag átültetése az EU 27 tagállamának nemzeti jogszabályaiba (2011 júniusáig).    További információ: Az elfogadott reformcsomag nem végleges szövege:   http://ec.europa.eu/information_society/policy/ecomm/tomorrow/index_en.htm      MEMO/09/513
