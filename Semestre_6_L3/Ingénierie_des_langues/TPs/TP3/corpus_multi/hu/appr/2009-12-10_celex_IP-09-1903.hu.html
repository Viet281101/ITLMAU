IP/09/1903  Brüsszel, 2009. december 10     A „.eu” internetes domain már az EU összes nyelvén elérhető      A mai naptól kezdve az európai polgárok, vállalkozások és szervezetek az Európai Unió mind a 23 hivatalos nyelvének összes karakterét használhatják a domainnevekben. Ez azt jelenti, hogy a bejegyzők görög vagy cirill neveket is használhatnak, mint pl.   www. διαδίκτυο .eu  vagy   www.роуминг.eu  .  Ezt a Bizottság által 2009 júniusában elfogadott új uniós szabályozás teszi lehetővé (  IP/09/1044  ).    „A nemzetközi domainneveknek a .eu európai felső szintű domain alatti használata jelentős lépés egy valóban globális, de ugyanakkor a helyi sajátosságokat is szem előtt tartó internet létrehozásában.      Számos internetfelhasználó olyan országokban él, ahol a legtöbb nyelv nem a latin ábécét használja, és ők természetesen saját írásmódjukat szeretnék viszontlátni a képernyőn, –  mondta Viviane Reding, az információs társadalomért és médiaügyekért felelős biztos.   – A nemzetközi domainnevek a .eu névtartomány alatt történő elindítása megfelelő megoldás nyújt a többnyelvű és multikulturális Európa igényeire.”     A nemzetközi domainnevek (IDN) olyan internetes domainnevek, amelyek a latin abécé az „a–z” betűk, a „0–9” számjegyek és a „-” jel által határolt 26 karakterén kívül eső karaktereket is tartalmaznak.   A .eu tartomány alatt bejegyezhető domainnevekre egészen a mai napig az említett karakterkorlátozások voltak érvényben, de immár az EU hivatalos nyelveiben használt különböző karakterek széles választékát is fel lehet használni.     A Bizottság úgy döntött, hogy a .eu európai felső szintű névtartományban az EU minden hivatalos nyelvének karakterét lehessen használni (   IP/09/1044  ).  Ezt a nemzetközi domainnevek teszik lehetővé:  Immár a .eu alatt lehetőség van olyan domainneveket is bejegyezni, amelyekben szerepelnek például az „à”, „ą”, „ä”, „ψ” és „д” karakterek is.  Az Európai Unió állampolgárai, vállalkozásai és szervezeti olyan domainneveket is bejegyeztethetnek majd, amelyek nem a latin írásmódot követik – ez alapvetően fontos például a görög és a bolgár nyelvek esetében.  A spanyol és baszk nyelv esetében lehetőség lesz a „ñ”, a francia, a portugál és a katalán esetében pedig a „ç” karaktert tartalmazó domainnevek bejegyzésére.  A többnyelvűség a regisztrációs lehetőség 2006-os indulása óta nagyon fontos szempont a .eu domainnevek esetében.  A vonatkozó jogi keretek például úgy rendelkeznek, hogy a .eu domainnevek bejegyzését és a bejegyzési határozatokat a Közösség minden hivatalos nyelvén közzé kell tenni, valamint a hivatalos nyelvek ábécéjében használt bármely karaktert használni lehessen a domainnevek bejegyzése során.      Következő lépések   A mai naptól kezdve a .eu felső szintű domain (TLD) alá bejegyzett nevekre a nemzetközi domainnevek (IDN) szabályai érvényesek.  Például az europa.eu internetcímben a „.eu” a felső szintű domain, míg az „europa” a felső szintű domain alá bejegyzett domainnév.     A Bizottság a .eu felső szintű domainnév nemzetközi változatainak (pl. az „eu” görög vagy cirill írásmódjának) a lehető leggyorsabban történő bevezetésén is dolgozik.   Reding biztos asszony a novemberi Internetirányítási Fórumon tájékoztatta Rod Beckstromot, az  ICANN  (Internet Corporation for Assigned Names and Numbers) vezérigazgatóját a Bizottság terveiről (  IP/09/1717  ).  Ha az ICANN jóváhagyja a .eu felső szintű domain nemzetközi elnevezéseit, az EU-ban domainnevet bejegyzők a teljes internetes címet (azaz mind az „europa”, mind a „.eu” összetevőt) saját írásmódjuk szerint jegyeztethetik be.   Előzmények     Az európai .eu felső szintű domaint az EU hozta létre, de üzemeltetését az   EURid  nevű non-profit magánszervezet végzi. A belga, cseh, olasz, svéd és szlovén nyilvántartók 2005-ben indították el a .eu domain alatti szolgáltatásaikat.    Jelenleg több mint 3 millió bejegyzett .eu domainnevet tartanak nyilván (   IP/09/536  ).   Bővebb információk:     MEMO/08/218            Annex  Ten largest top level domains by number of registered domain names (as of 30 September 2009)      TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid       Growth of .eu domains 2007-2009 by country of residence of registrants      Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
