IP/09/501
Brüsszel, 2009. március 30.A Bizottság örömmel fogadja,
hogy a Tanács ma politikai támogatásáról
biztosította az egységes európai égboltról
szóló jogszabálycsomagotA közlekedési miniszterek ma
megerősítették a széleskörű légi
közlekedési csomagról létrejött
megállapodást, miután azt múlt héten az Európai
Parlament is megszavazta. A csomag, amelyet a Tanács hivatalosan a
következő hetek során fog elfogadni, megerősíti az
egységes európai égbolt kezdeményezést, megteremti az
Európai Repülésbiztonsági
Ügynökség felelősségét a légi
közlekedési lánc valamennyi biztonsági eleméért
és ösztönzi új technológiák
alkalmazását. Együttesen ezek az intézkedések
biztonságosabbá, környezetbarátabbá és
költséghatékonyabbá teszik a repülőutakat. A
számítások szerint ez évente körülbelül
négy milliárd eurós megtakarítást jelent majd a
légitársaságok számára. Emellett az ATM főterv a
légiforgalmi szolgáltatás technológiai
innovációjában vezető szerepet biztosít az európai
gyártóipar számára, ami kiváló
teljesítményű európai infrastruktúrát
garantál és a globális piacokon versenyelőnyhöz
juttatja a gyártókat.
A Bizottság közlekedésért felelős alelnöke,
Antonio Tajani azt mondta: „Európának olyan légiforgalmi
szolgáltatási rendszerre van szüksége, amely képes
megbirkózni a légi közlekedés várható
növekedésével. Az utazóközönség
minőségi szolgáltatást vár el. Ez az
intézkedéscsomag biztonságosabbá,
környezetbarátabbá és
költséghatékonyabbá fogja tenni a repülőutakat. A
repülőgépek a növekvő környezetvédelmi
követelményekkel összhangban a lehető legrövidebb
útvonalakon repülhetnek majd. Most először helyezik a
légtérfelhasználók igényeit a rendszer
középpontjába. A jogszabálycsomag nem érkezhetett volna
jobbkor, mint most, amikor az ágazat a jelenlegi válság miatt
nehézségekkel küzd.”
A csomag első pillére számos ponton javítja az
egységes európai égboltról szóló eredeti
jogszabálycsomagot (lásd az IP/01/1398-as
sajtóközleményt), például a
léginavigációs szolgáltatók esetében
kötelező erejű teljesítménycélokat vezet be, a
nemzeti hálózatok egymáshoz való közelítése
érdekében európai hálózatkezelő funkciókat
alakít ki, és – többek között egy
megerősített együttműködési folyamatra, valamint a
léginavigációs szolgáltatók funkcionális
légtérblokkoknak nevezett további integrációjára
alapozva – meghatározott időpontot ír elő a
tagállamok számára a teljesítmény
javítására.
A műszaki pillér a legkorszerűbb technológiák
bevezetésére összpontosít. A SESAR program a légi
közlekedés összes szereplőjét összefogja az
új generációs, egész Európára kiterjedő
légiforgalmi szolgáltatási rendszer kifejlesztése,
validálása és üzembe állítása
érdekében. 
A biztonsági pillér az Európai
Repülésbiztonsági Ügynökség (EASA)
felelősségi körének bővítését
tartalmazza. Az Ügynökség biztosítaná a
repülőterek üzemeltetésére, a légiforgalmi
szolgáltatásra és a léginavigációs
szolgálatra vonatkozó pontos, egységes és kötelező
erejű szabályok kialakítását, illetve e szabályok
tagállamok által történő végrehajtásának
megfelelő ellenőrzését. Az EASA ezen új
hatáskörei lehetővé teszik az Ügynökség
számára az európai repülésbiztonság
átfogóbb ellenőrzését, és garantálják,
hogy a biztonságra vonatkozó közös szabályokat a
felszállópályától kezdve a repülés minden
szakaszában alkalmazzák.
Végül a repülőterek
kapacitásnövelésére irányuló pillér a
futópályák és repülőtéri
létesítmények szűkösségével foglalkozik,
mivel félő, hogy ezek hamarosan szűk keresztmetszetté
válnak. A kezdeményezés a légiforgalmi
szolgáltatásban bevezetett intézkedésekkel a
légijármű-üzemeltetőknek adott
repülőtéri résidők jobb összehangolására
törekszik, illetve a repülőtereknek a
légiközlekedési hálózatba való teljes
körű integrálása céljából
repülőtéri kapacitásfigyelő egységet tervez
kialakítani.
Az új jogszabálycsomag az egységes európai égbolt
lényegi kérdésének tekinti a
környezetvédelmet: a fejlettebb légiforgalmi
szolgáltatás célja a légi közlekedésből
eredő, üvegházhatást okozó gázok
kibocsátásának csökkentésére. A
várakozások szerint repülőutanként 10%-os lehet a
csökkenés, ami évenként tizenhat millió tonnával
kevesebb széndioxid-kibocsátásnak és a
légtérfelhasználók számára évente 2,4
milliárd eurós költségmegtakarításnak felel meg.
Ez lehetővé fogja tenni, hogy a légi közlekedés
beilleszkedjen az európai kibocsátáskereskedelmi
rendszerbe.Tekintettel az emberi tényező
léginavigációs szolgáltatások
nyújtásában betöltött központi szerepére az
európai intézmények nyilatkozatot fogadtak el, amelyben
kinyilvánítják együttműködési
készségüket annak érdekében, hogy a személyzetet
bevonják a légi közlekedési csomag
végrehajtásába, garantálják a biztonságért
felelős, bármely kategóriába tartozó személyzet
magas szintű szakmai alkalmasságát és
erősítsék az események jelentésére
szolgáló rendszerekbe vetett bizalmat.
További információk:	 http://ec.europa.eu/transport/air/index_en.htm
