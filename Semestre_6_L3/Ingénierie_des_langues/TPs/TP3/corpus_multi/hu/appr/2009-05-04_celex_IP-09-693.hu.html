IP/09/693
Brüsszel, 2009. május 4A 2009-2010-es időszakra vonatkozó
tavaszi előrejelzés: a nehézségekkel teli 2009. év
után az EU gazdasága a támogatási intézkedések
hatásainak következtében stabilizálódni
fogA Bizottság tavaszi előrejelzése
szerint az Európai Unió GDP-je idén
várhatóan 4%-kal csökken, majd 2010-ben nagyjából
stabilizálódik. A recesszió fő okai a globális
pénzügyi válság súlyosbodása, a
világkereskedelem gyors szűkülése, valamint az egyes
országok gazdaságában zajló lakáspiaci korrekció.
A költségvetési és monetáris ösztönző
intézkedések hatásainak következtében azonban a
növekedés 2010 során várhatóan némi
lendületet vesz. Az események súlyos hatást gyakorolnak a
munkaerőpiacra, a munkanélküliségi ráta 2010-re
várhatóan 11%-ra nő az EU-ban. Várhatóan az
államháztartási hiány mértéke is meredeken
emelkedik, 2010-re a GDP 7,25%-át fogja kitenni, ami egyrészt a
gazdasági lassulás eredménye, másrészt pedig a
gazdaság támogatására szolgáló, a Bizottság
által javasolt európai fellendülési terv keretében
hozott diszkrecionális intézkedések hatásainak tudható
be.
„Európa gazdasága a háború utáni
időszak legmélyebb és legkiterjedtebb visszaesését
szenvedi el. A kormányzatok és a központi bankok által e
kivételes körülmények között hozott
ambiciózus intézkedések azonban várhatóan még az
idén megállítják a gazdasági visszaesést, és
lehetővé teszik a következő év során
bekövetkező fellendülést. Ennek érdekében
minél gyorsabban meg kell tisztítani a bankok mérlegeit az
értékvesztett eszközöktől, és a bankokat
szükség szerint fel kell tőkésíteni”, mondta
Joaquín Almunia, gazdasági és monetáris ügyekért
felelős biztos. 
A globális növekedés ismét pozitívba
fordul
A pénzügyi válság súlyosbodása a globális
tevékenységek szűküléséhez, valamint a
világkereskedelem és az ipari termelés erőteljes
visszaeséséhez vezetett a tél folyamán. A gazdasági
lassulás a világ számos részén, így a
feltörekvő és fejlődő országokban is
éreztette hatását. A költségvetési és
monetáris ösztönző intézkedések hatásainak
jelentkezésével és a pénzügyi válság
fokozatos megszűnésével a globális GDP-növekedés
az előrejelzések szerint 2009 második felétől
ismét pozitívba fordul. 2010-ben a globális növekedés
várhatóan eléri a 2%-ot.
Mély recesszió az EU-ban, de már látszik a
kiút
A 2008 második negyedévében kezdődött recesszió
az év vége felé rosszabbra fordult, az utolsó
negyedében mind az EU, mind az euróövezet GDP-je 1,5%-kal esett
(az előző negyedévhez képest). A felmérések
és a tényleges adatok az idei év első negyedévében
további romlást jeleznek. A lassulás az összes
tagállamot érinti, de az egyes országok jövőbeni
kilátásai a pénzügyi válságnak való
viszonylagos kitettségüktől, lakáspiacuk
dinamikájától és nyitottságuk
mértékétől függően
különbözőek.
Ahogy a pénzügyi piacok stabilizálódnak, javul a
befektetői bizalom, és a költségvetési
támogatás, illetve a monetáris könnyítések a
reálgazdasági tevékenységekbe is átszivárognak, a
GDP esése az év végére megállhat, és a
növekedés 2010 során enyhén pozitívba fordulhat. 
A lassulás nem pusztán minden tagállamot, hanem szinte az
összes keresleti összetevőt érinti. A keresletre
vonatkozó visszafogott várakozások, a
kapacitáskihasználtság meredek zuhanása és a még
mindig szigorú finanszírozási feltételek
következtében a válság különösen
hátrányosan érintette a magánberuházásokat.
Ugyanígy az export is nagymértékű szűkülést
szenvedett el a világkereskedelem jelentős
forgalomcsökkenésének következtében. Bár az
alacsony olajáraknak és inflációnak
köszönhetően a magánfogyasztást eddig
nagyjából sikerült szinten tartani, a rendelkezésre
álló reáljövedelem a foglalkoztatottsági helyzet
fokozatos romlásának köszönhetően
valószínűleg csökkenni fog. A növekedéshez az idei
évben csak az állami fogyasztás és az állami
beruházások fognak hozzájárulni, részben az EU
helyreállítási tervének keretében hozott
költségvetési serkentő intézkedéseknek
köszönhetően. 
Súlyos következmények a munkaerőpiac és az
államháztartás tekintetében
Az európai munkaerőpiac lassulása a tavalyi év során
kezdődött, a szokásos mértékű késéssel
követve a gazdasági lassulást. A jövőre nézve a
foglalkoztatottság az EU-ban és az euróövezetben
egyaránt körülbelül 2,5%-kal fog csökkenni az
idén, amit 2010-ben további 1,5%-os csökkenés követ. Ez
azt jelenti, hogy két év alatt körülbelül 8,5
millió munkahely szűnik meg, szemben a 2006–2008
közötti időszakban létrejött 9,5 millió új
munkahellyel. 
A recesszió az államháztartásra is súlyos
csapást mért, az EU-ban idén több mint
kétszeresére duzzad az államháztartási hiány (a
GDP 2008-ban mért 2,3%-áról 6%-ra), majd 2010-ben tovább
nő (7,25%-ra). Az általános költségvetési helyzet
gyors romlása részben magának a gazdasági lassulásnak
köszönhető, mivel az automatikus stabilizátorok szerepe
Európában viszonylag erős, de egyúttal a gazdasági
tevékenység támogatására szolgáló
jelentős diszkrecionális költségvetési
ösztönző intézkedések hatásait is
tükrözi. 
Rövid távon nagyon alacsony infláció
Az infláció az elmúlt hónapok során erőteljesen
csökkent, és ez a tendencia – a bázishatások, a
borús gazdasági kilátások és a nyersanyagok
árának feltételezett csökkenése következtében
– az év második és harmadik negyedévében
várhatóan tovább folytatódik . A HICP-infláció
2009 során kevéssel 1% alatt marad az EU-ban (és 0,5% alatt az
euróövezetben), és várhatóan a harmadik
negyedévben éri el mélypontját mindkét
régióban. Ahogy az energia- és élelmiszerárak
korábbi csúcspontjainak bázishatásai az ősz
folyamán kiesnek az éves infláció
kiszámításának alapjából, a
HICP-infláció a jövő évben fokozatosan 1,25%-ra
nő. 
Továbbra is jelentős bizonytalansági tényezőkMivel a globális gazdaság a II. világháború óta
nem látott mélységű recesszióval küzd, a
gazdasági és inflációs kilátásokat
nagymértékű bizonytalanság jellemzi. A
várakozásoknál rosszabb fejlemények
bekövetkezésének kockázata főként a
pénzügyi válság hatásaitól és a
gazdasági különböző ágazatai közötti
visszacsatolási mechanizmusok erősségétől függ.
Másrészről a költségvetési és monetáris
ösztönző intézkedések a vártnál
hatékonyabbnak bizonyulhatnak a pénzügyi piacok
stabilitásának és bizalmának visszaállítása,
valamint a gazdasági tevékenység támogatása terén.
Az inflációs kilátásokra ható, a nyersanyagárak
lehetséges alakulásától, valamint a gazdasági
szereplők árképzési és
bérmegállapítási viselkedéséből eredő
kockázatok kiegyenlítettnek tűnnek erre az évre
vonatkozóan. 
A részletes jelentés a következő címen
érhető el: 
http://ec.europa.eu/economy_finance/thematic_articles/article14927_en.htm[
][  ][  ][  ]
