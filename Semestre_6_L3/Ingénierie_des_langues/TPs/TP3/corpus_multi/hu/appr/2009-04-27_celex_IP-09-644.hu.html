IP/09/644
Brüsszel, 2009. április 27.Új korszakba lép az európai
uniós ifjúságpolitikaA Bizottság elfogadta a következő
évtized ifjúságpolitikájának új
közösségi stratégiáját. Az
„Ifjúság – Befektetés és az
érvényesülés elősegítése”
című új stratégia tényként állapítja
meg, hogy (1) a fiatalok képezik a társadalom egyik
legkiszolgáltatottabb csoportját, különösen a mostani
gazdasági és pénzügyi válság idején,
másrészt rávilágít arra, hogy (2) a fiatalok
öregedő társadalmunk értékes erőforrásai. Az
új átfogó stratégia rövid és hosszú
távra szóló intézkedései az európai fiatalokat
érintő szakpolitikai területeket ölelik fel,
különös tekintettel a fiatalok oktatására, a
foglalkoztatásra, a kreativitásra és a vállalkozói
készségre, a társadalmi befogadásra, az egészségre
és a sportra, a civil részvételre és az önkéntes
munkára. Az új stratégia hangsúlyozza továbbá az
ifjúsági munka fontosságát, és meghatározza az
uniós szintű ifjúságpolitika hatékonyabb
végrehajtásához szükséges megerősített
intézkedéseket.
A fiatalok generációja egy apadó erőforrás, a
népességen belüli jelenlegi 20%-os arányuk az
előrejelzések szerint 15%-ra fog csökkeni 2050-re. Az
ifjúság értékes erőforrás, a mostani
gazdasági és pénzügyi válság pedig
előtérbe helyezi a fiatalok képviselte humántőke
gondozásának szükségességét. Miközben az
Európai Unió fiataljai számára ma jobbak a
lehetőségek, komoly kihívásokkal is szembesülnek: sokan
idő előtt abbahagyják a tanulmányaikat, illetve
munkanélkülivé válnak, vagy a szegénység és a
társadalmi kirekesztés fenyegeti őket.
A felmérések szerint a fiatalokat manapság leginkább az
oktatás, a munkahely, a társadalmi befogadás és az
egészséget érintő kérdések foglalkoztatják. 
Európa fiataljai számára lehetővé kell tenni, hogy
profitálhassanak a civil és politikai részvétel, az
önkéntesség, a kreativitás és a vállalkozói
készség, a sport és a globális szerepvállalás
nyújtotta lehetőségekből. Az ilyen kihívásoknak
való megfelelés és a lehetőségeknek az összes
fiatal számára történő biztosítása
érdekében a Bizottság megújított
közösségi ifjúságstratégiát javasol, amelyben
szerteágazó intézkedéseket körvonalaz.
Az „Ifjúság – Befektetés és az
érvényesülés elősegítése”
elnevezésű stratégia az Európai Bizottság által
2008-ban meghirdetett megújított szociális menetrend
folytatása, és az alábbi célokat tűzi ki:több lehetőséget kell teremteni az ifjúság
számára az oktatásban és a munkahelyeken; 
jobb hozzáférést kell biztosítani valamennyi fiatal
számára, és ösztönözni kell társadalmi
szerepvállalásukat; valamint 
erősíteni kell az ifjúság és a társadalom
közötti szolidaritást. A stratégia kiemelt
helyen kezeli az ifjúsági munka fontos szerepét a
munkanélküliséggel, az iskolaelhagyással és a
társadalmi kirekesztéssel szembeni küzdelemben, illetve a
készségfejlesztésben és szabadidős
tevékenységként.
A Bizottság az ifjúságot érintő kérdések
kezelésére átfogó megközelítés
alkalmazását javasolja az új stratégiában, melyben
különböző intézkedéseket vázol fel a
Bizottság és a tagállamok részére. Ily módon a
stratégia részét képezi a mostani válságra adott
koordinált uniós válaszlépéseknek.
A stratégia hatékonyabb, rugalmasabb és egyszerűbb
módszert javasol az ifjúságpolitika tagállamok
közötti koordinációjára, egyúttal szorosabb
kapcsolatot teremt a növekedés és foglalkoztatás lisszaboni
stratégiájával.
Az új ifjúságstratégia kapcsán Jàn Figelľ,
az oktatásért, képzésért, kultúráért
és ifjúságért felelős európai biztos a
következőket mondta: „Az ifjúság a jelenünk
és a jövőnk – összehangolt
erőfeszítéseket kell tennünk annak érdekében, hogy
fiatal polgáraink előtt annyi utat nyissunk meg, amennyit csak
lehetséges, különösen a mostani gazdasági és
pénzügyi válság tükrében. A legfontosabb, hogy
lehetőséget adjunk fiataljaink számára, hogy
foglalkozhassanak a kihívásokkal, amelyekkel mai globalizált
világunk szembesíti őket. Új stratégiánk
időszerű válasz ezen kihívásokra, egyben új
korszak kezdetét is jelenti a közösségi szintű
ifjúságpolitika fejlődésében.” 
Az új ifjúságstratégia elfogadását
megelőzően a Bizottság 2008-ban széleskörű
konzultációt folytatott, amelyben a nemzeti hatóságok, az
Európai Ifjúsági Fórum, az ifjúsági szervezetek
és további érintett felek vettek részt. Maguk a fiatalok az
interneten keresztül fejthették ki álláspontjukat, és
most felkérést kapnak arra, hogy az EU és fiataljai
közötti állandó párbeszéd új szakaszában
reagáljanak a Bizottság javaslataira.
Szintén a mai napon teszi közzé a Bizottság az első
„Jelentését az EU ifjúságáról”, amely
az EUROSTAT által összeállított részletes adatokat
és elemzéseket is tartalmaz. Ilyen jelentéseket mostantól
háromévente közzétesznek, hozzájárulva ezzel az
ifjúságpolitika területéhez kapcsolódó
tájékozottság javításához.
További információk az Európai Unió
ifjúságpolitikájáról:
Az Európai Bizottság Ifjúság-honlapja:
http://ec.europa.eu/youth/index_en.htm
Ifjúság-portál:
http://europa.eu/youth/index.cfm?l_id=hu
Jelentés az EU ifjúságáról:
http://ec.europa.eu/youth/index_en.htm
Lásd:
MEMO/09/201
(Az Európai Unió új, „Ifjúság –
befektetés és az érvényesülés
elősegítése” című ifjúságpolitikai
stratégiájának bizottsági elfogadását
megelőzően lefolytatott egyeztetések)
MEMO/09/202
(Első jelentés az Európai Unió
ifjúságáról)
MEMO/09/204
(Az Európai Unió ifjúságpolitikája: Gyakran Feltett
Kérdések)
