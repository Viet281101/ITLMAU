IP/09/551
Brüsszel, 2009. április 8.A Bizottság szorosabb
határidőket határoz meg, hogy felgyorsuljanak az uniós
támogatásokkal és szerződésekkel kapcsolatos
kifizetésekÚj és szorosabb határidőket
alkalmazó kezdeményezést fogadtak el ma az Európai
Bizottság közvetlen kezelésében álló
uniós pénzeszközök kifizetésére vonatkozóan.
A javaslatok célja a folyamatban lévő
erőfeszítések fokozása, valamint a készpénz
kedvezményezettekhez – gyakran kisvállalkozások és
helyi irányító hatóságok – való
eljuttatásának felgyorsítása. A javaslatok 15 milliárd
eurónyi, különleges kifizetési határidejű
pénzforrást érintenek a kutatás, az oktatás és
ifjúság, valamint az energiaügy és közlekedés
területén. Az egyik fő célkitűzés, hogy az
uniós támogatások és szerződések kezdeti
előfinanszírozásának kifizetési határideje 30
napról 20-ra csökkenjen. A javaslatok egyrészt a
strukturális alapok kifizetéseinek az európai gazdasági
fellendülés tervében (IP/08/1983)
megfogalmazott felgyorsítására vonatkozó határozatot,
másrészt a kereskedelmi ügyletekhez kapcsolódó
késedelmes fizetések elleni fellépésről szóló
javaslatot (IP/09/552)
egészítik ki.
A pénzügyi programozásért és
költségvetésért felelős biztos, Dalia Grybauskaitė
szavai szerint „a mai javaslat célja, hogy a jelenlegi
pénzügyi szabályokból a legtöbbet kihozva
felgyorsítsa a Bizottság által közvetlenül
végrehajtott évi 415 000 kifizetést”.
Hangsúlyozta továbbá a javaslat
időszerűségét: „a jelenlegi gazdasági
klíma a pénzeszközök kedvezményezettjeinek
helyzetét megkönnyítő, azonnali intézkedéseket
sürget. E kezdeményezés utat mutat az uniós
pénzügyi szabályok 2010-re tervezett felülvizsgálata
során hozandó jövőbeli intézkedésekhez
is”.
A közlemény középpontjában az
előfinanszírozás vagy kezdeti kifizetés
határidejének 30 napról 20-ra történő
lerövidítése áll. E kifizetések a legegyszerűbbek,
mivel nem igényelnek bonyolult papírmunkát és
adminisztrációt; összesen mintegy 9,5 milliárd
euróról van szó. A központilag kezelt egyéb
kifizetések esetében (melyek összege
megközelítőleg 5,5 milliárd euró) a kifizetési
határidőt 45-ről 30 napra csökkentenék, hogy az
Európai Bizottság kifizetéseit összhangba hozzák a
kereskedelmi ügyletekhez kapcsolódó késedelmes
fizetések elleni fellépésről szóló
irányelvvel. A Bizottság továbbá arra ösztönzi
szolgálatait, hogy a központi irányítás alatt
álló támogatások és szerződések esetében
nagyobb mértékben alkalmazzanak
átalányfinanszírozást.
Az általános intézkedések projektnyitás előtti
egyszerűsítése hozzájárul a kifizetések
felgyorsításához, így lehetőséget nyújt a
bizottsági szolgálatoknak arra, hogy egy év helyett két
évet átfogó pályázati felhívásokat tegyenek
közzé, és szabványosított pályázatokat
írjanak ki. A tudás- és tapasztalatmegosztás fontos szerepet
játszik a kifizetések felgyorsításában, a
Bizottság Költségvetési Főigazgatósága pedig
aktívabban segíti majd a többi szolgálatot abban, hogy azok
teljesíteni tudják a saját költségvetésük
gyors lekötéséhez szükséges különféle
feltételeket. Amennyiben lehetséges, támogatják a
közbeszerzési és támogatási eljárások
felgyorsítását.
A bizottsági szolgálatoknak hivatalosan, éves
tevékenységi jelentésükben kell beszámolniuk e
célok teljesítéséről.
