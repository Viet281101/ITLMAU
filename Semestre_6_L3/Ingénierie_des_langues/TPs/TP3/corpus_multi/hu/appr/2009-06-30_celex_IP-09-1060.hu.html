IP/09/1060  Brüsszel, 2009. június 30. A Bizottság dohányfüstmentes Európát kíván létrehozni 2012-re  Az Európai Bizottság széles körű konzultációt követően a mai napon elfogadott egy tanácsi ajánlásra irányuló javaslatot, amely arra hív fel valamennyi tagál lamot, hogy 2012-ig vezessen be olyan jogszabályokat, amelyek védelmet biztosítanak a polgároknak a dohányfüstnek való kitettséggel szemben. A dohányzás az első továbbra is az idő előtti elhalálozást és megbetegedést okozó tényezők sorában az Európai Unióban.  Óvatos becslések szerint 79 000 felnőtt, ebből 19 000 nemdohányzó halálát okozta 2002-ben az EU 25 tagállamában a dohányfüstnek való otthoni (72 000)vagy munkahelyi (7 300) kitettség.  Androulla Vassiliou, az EU egészségügyi biztosa a következőket nyil atkozta:  „Szilárd meggyőződésem, hogy minden egyes európai polgárnak kijár a dohányfüsttel szembeni átfogó védelem.  A nyilvánosság erős támogatását élvezzük e téren, és azon leszünk, hogy a tagállamokkal együttműködve meg is valósítsuk e célt.”   Jelenleg t íz uniós tagállamban vannak érvényben átfogó dohányzásellenes törvények.  E rendelkezések az Egyesült Királyságban és Írországban a legszigorúbbak, ahol teljes mértékben tilos zárt nyilvános helyeken, a tömegközlekedési eszközökön és a munkahelyen dohányozni.  Bulgária 2010-re kívánja megvalósítani e célokat.  Egy nemrégiben elvégzett Eurobarométer-felmérés azt jelzi, hogy növekvőben van a dohányzásellenes intézkedések népszerűsége: az európaiak 84%-a foglalt állást a füstmentes irodák és zárt légterű munkahelyek mellett;  77%-uk támogatja a füstmentes éttermek tervét, és 61%-uk van a füstmentes bárok és kocsmák mellett. A dohányfüstmentességről szóló ajánlás Az ajánlás cselekvésre hívja fel a tagállamokat a következő három fontos területen:    Az ajánlás elfogadásától számított három éven belül fogadjanak el és hajtsanak végre olyan törvényeket, amelyek teljes védelmet biztosítanak a polgárok számára a zárt nyilvános helyeken, a munkahelyeken és a tömegközlekedésben a dohányfüst hatásaival szemben a Dohányzás-ellenőrzési Keretegyezmény 8. cikkének megfelelően.     Egészítsék ki a dohányzásellenes törvényeket olyan támogató intézkedésekkel , mint a gyermekek védelme, a dohányzásról való leszokás ösztönzése és a dohánytermékek csomagolásán feltüntetett képi figyelmeztetések.     Erősítsék meg az uniós szintű együttműködést egy nemzeti dohányzásellenőrzési tájékoztatási központokat összekötő hálóz at felállítása révén.     Hány ország vezetett már be dohányfüstmentes intézkedéseket?  Minden tagállamban létezik valamiféle rendelkezés a másodlagos füstnek való kitettség és egészségügyi ártalmainak korlátozására.  E rendelkezések alkalmazási köre és jellege változó.  Eddig tíz uniós tagállam biztosít átfogó védelmet a dohányfüstnek való kitettséggel szemben.  A zárt légterű nyilvános helyekre, a munkahelyekre – a bárokat és éttermeket is beleértve – csak Írország és az Egyesült Királyság vezetett be teljes dohányzási tilalmat.  Bulgáriában 2010 júniusában hasonló tilalmat lép életbe.  Olaszországban, Máltán, Svédországban, Lettországban, Finnországban, Szlovéniában és Franciaországban olyan dohányzásellenes törvények vannak hatályban, amelyek engedélyezik külön dohányzó helyiségek meglétét.  A többi tagállamban ugyanakkor a polgároknak és a munkavállalóknak még mindig nem biztosítanak átfogó védelmet a dohányfüstnek való kitettséggel szemben a zárthelyiségű munkahelyeken és a nyilvános helyeken.   Háttérinformáció az EU dohányfüstmentes politikájához  A kilencvenes évek elején több, a munkahelyi egészségvédelemről és biztonságról szóló uniós irányelvben is szerepelt a munkahelyi dohányzás bizonyos mértékű korlátozása.  Ezekhez járult a Tanács 1989-es állásfoglalása és a 2002-es ajánlás a dohányzás megelőzéséről, amely felhívta a tagállamokat, hogy a zárthelyiségű munkahelyeken, a zárt légterű nyilvános helyeken és a tömegközlekedési eszközökön biztosítsanak védelmet a környezeti dohányfüst-kitettséggel szemben.  A jogalkotási intézkedéseket dohányzásellenes médiakampányok egészítették ki, így pl. a :  „Feel free to say no" (Merj nemet mondani) és a „HELP:  – A dohányfüstmentes életért", amelyek többek között a passzív dohányzás veszélyére hívták fel a figyelmet.  2007-ben a Bizottság „A dohányfüstmentes Európáért: Az Európai Unió politikai lehetőségei” című zöld könyvvel nyilvános vitát indított arról, hogy milyen módon teremthető meg leginkább a dohányfüstmentes környezet az Európai Unióban.  Dohányzás-ellenőrzési Keretegyezmény  A WHO Dohányzás-ellenőrzési Keretegyezményét – az első közegészségügyre vonatkozó szerződést – az Egészségügyi Világszervezet (WHO) valamennyi tagja aláírta, és eddig 164 fél ratifikálta, többek között a Közösség és 26 tagállama.  Az Európai Közösség vezeti a Dohányzás-ellenőrzési Keretegyezmény protokolljáról szóló tárgyalásokat a tiltott dohánykereskedelemről, és aktív szerepet játszik a keretegyezmény végrehajtási folyamatában is.   2007 júliusában a keretegyezményben résztvevő felek második konferenciája egy átfogó iránymutatást fogadott el a másodlagos füstnek való kitettség elleni védelemről, amely aranyszabályul szolgál a felek számára.  A Közösség részt vett az iránymutatás kidolgozásában.   További információ k:  A dohányfüstmentes környezetre vonatkozó tanácsi ajánlásra irányuló javaslat:     http://ec.europa.eu/health/ph_determinants/life_style/Tobacco/smoke_free_en.htm     Áttekintés a Bizottság dohányzásellenőrzési intézkedéseiről:     http://ec.europa.eu/health/ph_determinants/life_style/Tobacco/tobacco_en.htm    Eurobarométer gyorsfelmérés a dohányzásról (Flash N° 253):    http://ec.europa.eu/health/ph_publication/eurobarometers_en.htm     Dohányzás-ellenőrzési Keretegyezmény:    http://www.who.int/fctc/en/       MEMO/09/307
