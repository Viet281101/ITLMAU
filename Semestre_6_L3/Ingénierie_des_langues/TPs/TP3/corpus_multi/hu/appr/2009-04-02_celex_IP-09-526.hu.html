IP/09/526
Brüsszel, 2009. április 2.Az EU egészében
érvényesülő szabályozásnak
köszönhetően egyes európai légitársaságok
már lehetővé teszik a mobiltelefon használatát a
repülőgépekenEgyre
több európai légi utas teheti meg, hogy repülés
közben mobiltelefonján szöveges üzeneteket
küldjön, internetezzen vagy akár hívásokat
bonyolítson le. Egy évvel azután, hogy a
Bizottság egységes szabályokat vezetett be a
repülőgépeken való biztonságos
mobiltelefon-használatra és e határfüggetlen
szolgáltatás egyszerű engedélyezésére
vonatkozóan, 27 európai repülőgépet szereltek fel olyan
berendezéssel, amely lehetővé teszi a GSM-telefonok
biztonságos használatát az európai légtérben. Ez a
szám 2009 végére várhatóan megduplázódik.„Különösen az üzletemberek és a fiatalabb
utazóközönség telefonálna szívesen
repülés közben, ugyanakkor a lehetőség az európai
cégek számára is új üzleti távlatokat nyit. A
Bizottság ezért egy évvel ezelőtt egységes
alapszabályokat állapított meg, amelyek biztosítják,
hogy az említett szolgáltatás nyújtása biztonságos
és egyszerű legyen az európai légtérben, és a
szolgáltatóknak ne kelljen 27 különböző
tagállami engedélyeztetési eljáráshoz
igazodniuk” – mondta Viviane Reding, az információs
társadalomért és médiáért felelős biztos.
„Örülök, hogy már vannak olyan
légitársaságok Európában, amelyek lehetővé
teszik a mobiltelefon használatát a repülőgépeken. A
szolgáltatás zökkenőmentes elterjedéséhez az is
fontos, hogy a mobiltelefonok használata ne zavarja az utastársakat,
ezért a vasúthoz hasonlóan „telefonmentes”
területeket kell kijelölni. A szolgáltatóknak
ügyelniük kell arra is, hogy a díjak ésszerű kereteken
belül maradjanak. Ha mindez megvalósul, a repülőgépeken
hozzáférhető mobiltávközlési
szolgáltatások nyújtásával az európai cégek
előnyhöz juthatnak a légiközlekedési piacon zajló
világméretű versenyben.”
2008 áprilisában a Bizottság olyan előírásokat
fogadott el, amelyek az EU egészében harmonizálják a
repülőgépeken biztosított mobiltávközlési
szolgáltatások feltételeit (IP/08/537).
Ez a szabályozás tette lehetővé, hogy egy évvel
később két szolgáltató, az OnAir (Genf) és az AeroMobile (London)
repülőgépen hozzáférhető
mobiltávközlési szolgáltatásokat indítson
Európában. A két vállalkozás olyan
légitársaságokkal működik együtt, amelyek
szeretnék ezt a szolgáltatást elérhetővé tenni
utasaik számára. 
Jelenleg három európai légitársaság – a
Ryanair (Írország), a TAP (Portugália) és a bmi
(Egyesült Királyság) – kezdte meg légiflottája
felszerelését: 27 repülőgépet már elláttak a
megfelelő berendezésekkel, és ez a szám 2009
végére várhatóan megduplázódik. A kezdet
ígéretes, és más légitársaságok is tesztelik
már műszakilag a megoldást. 
A légitársaságok eközben pontosítják a
mobiltelefonok repülőgépen való használatának
feltételeit, azért, hogy a fogyasztók minél szélesebb
körében találjon kedvező fogadtatásra ez az új
szolgáltatás, ugyanakkor vizsgálják azt is, hogy a már
felszerelt gépeken milyen mértékű a szolgáltatás
igénybevétele. A jelenlegi adatok szerint a szolgáltatás
legalacsonyabb díja hívás esetén körülbelül
percenként 1,60 euró, szöveges üzenet küldésekor
pedig 0,43 euró, attól függően, hogy az utas melyik
földi mobiltelefon-szolgáltatót veszi igénybe.  
A Bizottság 2008-ban jogszabályokat fogadott el azért, hogy az
EU egészében lehetővé váljon a mobiltelefonok légi
járműveken való biztonságos használata, és
megteremtse a feltételeket a vállalkozások számára a
– gyakran több ország légterén is
átívelő – szolgáltatás
nyújtásához.  Ehhez három lépésre volt
szükség:Biztosítani kellett, hogy a berendezések – köztük
az utasok készülékeinek – használata ne keltsen zavart
a repülőgép berendezéseiben és rendszereiben. 
Biztosítani kellett továbbá azt is, hogy a mobil
berendezések ne zavarják a földi mobilszolgáltató
hálózatokat és kizárólag a repülőgép
fedélzetén levő bázisállomáshoz csatlakozzanak,
amely műholdas összeköttetésben áll a földi
hálózattal. 
Egységes szabályokat és szabványokat kellett kidolgozni
ahhoz, hogy a különböző tagállamok légterében
közlekedő repülőgép fedélzetén levő
bázisállomások működése engedélyezhető
legyen.  Követendő példa más
földrészek számára
Az európai megoldás más régiókban is
példaként szolgál. Számos Európán kívüli
légitársaság (többek között a Qantas, az Emirates,
a Malaysian Airlines, a Royal Jordanian, a Wataniya, és a Virgin Australia)
teszteli a szolgáltatást, amely mintegy 40 megfelelően felszerelt
repülőgépen már működik is. Emellett más
légitársaságok is érdeklődnek a lehetőség
iránt. A GSM-szabvány világméretű elterjedtsége
(jelenleg majdnem 3 milliárdan használják), vonzóvá
teszi ezt az üzleti megoldást, mivel az utasok saját, megszokott
mobiltelefonjukat használhatják.
Háttér
A légi járműveken hozzáférhető
mobiltávközlési szolgáltatások a páneurópai
távközlési szolgáltatások körébe tartoznak. A
Bizottság 2008 áprilisában két intézkedést
fogadott el (IP/08/537):A légi járműveken hozzáférhető
mobiltávközlési szolgáltatások EU-n belüli
használatához szükséges fedélzeti berendezések
összehangolt műszaki paramétereinek
meghatározásáról szóló határozatot. Ezek a
paraméterek biztosítják, hogy a berendezések ne
zavarják a fedélzeti eszközöket, és lehetővé
teszik, hogy az EASA tanúsítsa a
berendezések légi alkalmasságát
különböző típusú repülőgépek
esetén. A jogilag kötelező erejű határozatnak
köszönhetően azonos típusú berendezéseket
használnak valamennyi repülőgépen. 
Az engedélyezés összehangolt szabályozására
irányuló ajánlást, amely a tagállamok által
kiadott engedélyek kölcsönös elismerésére
ösztönöz.A „légi roaming”,
vagyis a repülőgépen lebonyolított mobilhívások
és üzenetküldés kezelése nem különbözik
a földi szolgáltatások keretében nyújtott
nemzetközi barangolásétól. Az első példák azt
jelzik, hogy a szolgáltatás díja jóval alacsonyabb, mint a
repülőgépek fedélzetén korábban nyújtott
hagyományos, műholdas összeköttetéssel biztosított
telefonszolgáltatásé. A légi járműveken
hozzáférhető mobiltávközlés nem tartozik a
barangolás keretében történő hang- és
adatátvitel díjaira vonatkozó bizottsági
intézkedések hatálya alá, mivel egy újonnan
kialakuló piac innovatív szolgáltatásáról van
szó, amelynek a díjait a szolgáltató állapítja
meg. A Bizottság azonban szorosan figyelemmel kíséri a
fogyasztói árak alakulását és
átláthatóságát. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
