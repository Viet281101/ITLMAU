IP/09/792
Brüsszel, 2009. május 15.Május 18–20-án
Rómában a tagállamok a tengerek európai napját
ünneplikA tenger mindig is kulcsfontosságú volt
Európa gazdasági sikeréhez. Kontinensünk csaknem 70 000
km hosszú tengerparttal rendelkezik, és az Európai Unió 27
tagállama közül 22 tengerparti vagy szigetország. Tengeri
régióink az uniós lakosok 40%-ának adnak otthont,
gazdasági teljesítményünk 40%-át adják és
mintegy 5 millió embernek biztosítanak munkát. A fenti
okokból kifolyólag május 20-át a tengerek európai
napjává nyilvánították az EU-ban. 
Idén a Bizottság az olasz kormánnyal
együttműködésben május 18. és 20. között
háromnapos konferenciát szervez Rómában. Ezen a fontos
rendezvényen európai és ezúttal – főként
mediterrán – harmadik országbeli érdekelt felek, nemzeti
igazgatási szervek és egyéb szereplők vesznek részt
annak érdekében, hogy megvitassák az Európa előtt
álló, tengerhasznosítással kapcsolatos globális
kihívásokat. A tengerek európai napja az EU által 2007-ben
útnak indított integrált tengerpolitika egyik alapvető
intézkedése.
„Május 20-án Rómában ünnepeljük a
tengerek európai napját, amely évente kerül
megrendezésre – nyilatkozta José Manuel Barroso, az Európai
Bizottság elnöke. – Az európai polgárok egyre nagyobb
fontosságot tulajdonítanak a tengerekhez kapcsolódó
közös örökségünk megőrzésének,
valamint a tengergazdálkodás jövőjének. Integrált
tengerpolitikánk világos jövőképet ad arról,
hogyan kezelhetjük megfelelő módon a tengerekhez
kapcsolódó jólét, fenntarthatóság és
biztonság kihívását, továbbá fontos szerepet
játszik az éghajlat-változás elleni küzdelemben és
Európa gazdasági versenyképességének
helyreállításában.”
Joe Borg, az Európai Bizottság tengerügyi és
halászati biztosa szerint „az EU integrált tengerpolitikája
a tengeri ágazatokat és a tengerparti régiókat –
amelyek eddig jellemzően perifériára szorultak – a
fenntartható fejlődést és munkahelyteremtést
célzó új, dinamikus és átfogó politika
középpontjába helyezi. Az EU és tagállamai meg vannak
győződve arról, hogy az óceánok, tengerek és
tengerparti területek jellegzetességeiből fakadó
kérdésekre összehangolt és koherens választ kell adni.
Rómában az intézmények és az érdekelt felek olyan
új megközelítésekről fognak eszmecserét folytatni,
amelyek révén – egy mindent átfogó integrált
politikai stratégia keretében – fenntartható módon
lehetne kezelni az óceánokat, tengereket és tengerparti
régiókat.”
A tengerek európai napjának alkalmából Rómában
tartandó az egész EU és (a) harmadik országok üzleti
körei és civil társadalma is képviselteti magát azzal a
céllal, hogy a politikák és gyakorlati módszerek széles
körét vitassák meg – ilyenek például az
integrált tengergazdálkodás, feltörekvő
technológiák, energiatermelés, tengeri területrendezés,
tengerfelügyeleti rendszerek, fenntartható tengerparti turizmus
és a közös halászati politika reformja stb. A
konferencián kifejtett nézetek hozzá fognak járulni az EU
integrált tengerpolitikájának jövőbeli
fejlesztéséhez. 
Szintén Rómában az érdekelt szervezetek a konferencia
előtt és után több műhelyfoglalkozást és
előadást tartanak a konferencia programjához kapcsolódó
témakörökben. A római konferencián kívül a
tagállamokban EU-szerte körülbelül 40 rendezvény
kerül megrendezésre. Ezek a helyi rendezvények lehetnek
konferenciák, műhelyfoglalkozások, kikötői nyílt
napok vagy környezetvédelmi projektek. 
A római konferencián vitaindító beszédet tart Silvio
Berlusconi olasz miniszterelnök, az Európai Unió cseh
elnöksége, José Manuel Barroso, az Európai Bizottság
elnöke és Rodi Kratsa-Tsagaropoulou, az Európai Parlament
alelnöke. A konferencia két házigazdája Joe Borg, az
Európai Bizottság tengerügyi és halászati biztosa,
valamint Altero Matteoli, Olaszország infrastruktúra-ügyi és
közlekedési minisztere. Az Európai Bizottságot
ezenkívül Günter Verheugen, a Bizottság
vállalkozás- és iparpolitikáért felelős
alelnöke, valamint Antonio Tajani, a Bizottság
közlekedésért felelős alelnöke is képviselni
fogja.  Franco Frattini olasz külügyminiszter szintén fel fog
szólalni a konferencián. A kerekasztal-megbeszélések
résztvevői felmérik az integrált tengerpolitika eddigi
eredményeit, valamint eszmecserét folytatnak a jövőben
követendő irányvonalról.
 Az Európai Bizottság integrált tengerpolitikáról
szóló javaslatának 2007. októberi előterjesztése,
illetve annak állam- és kormányfők általi, 2007.
decemberi elfogadása óta érezhető előrehaladás
történt a tengerhez kapcsolódó különféle
politikai területek közötti szinergia fokozását,
illetve a közöttük esetleg felmerülő konfliktusok
megoldását célzó egységes keret létrehozása
terén. A Bizottság – összhangban a 2007
októberében közzétett cselekvési tervvel –
már előterjesztett egy javaslatcsomagot többek között a
tengerhasznosítási célú kutatás, az uniós
kikötők fejlesztése, a tengeri területrendezés
előmozdítása, a korlátok nélküli tengeri
szállítási térség megvalósítása,
valamint a tengeri szélerőművek fellendítése
céljából. Más javaslatok stratégiát dolgoztak ki
az éghajlatváltozáshoz való alkalmazkodásra,
támogatást irányoztak elő a tengeri
szállítási ágazat dolgozói számára, illetve
kijelölik az integrált tengergazdálkodás lehetséges
megközelítéseit. A halászati ágazat tekintetében a
Bizottság új jogszabályt terjesztett elő a jogellenes
halászat elleni küzdelem, valamint az ellenőrzés és
végrehajtás javítása érdekében, továbbá
az EU egészére kiterjedő konzultációt indított a
közös halászati politika reformjával kapcsolatban.
Hasznos linkek:
Tengerek napja: 
http://ec.europa.eu/maritimedayAz érdekelt felek konferenciájához kapcsolódó
római rendezvények: 
http://ec.europa.eu/maritimeaffairs/maritimeday/side_events_en.htmlAz érdekelt felek konferenciájához kapcsolódó
tagállami rendezvények: 
http://ec.europa.eu/maritimeaffairs/maritimeday/events_in_member_states_en.html2008. májusi háromoldalú nyilatkozat: 
http://ec.europa.eu/maritimeaffairs/pdf/maritime_policy_action/20080520_original-signatures-declaratio_en.pdfMEMO/09/240
