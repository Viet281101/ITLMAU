IP/09/655
Brüsszel, 2009. április 29.2010-es uniós
költségvetés: középpontban a
gazdaságélénkítésAz Európai Bizottság ma elfogadta az
Unió 139 milliárd EUR-s összegű előzetes
költségvetési tervezetét 2010-re. A
jövô évi kiadások középpontjában a
gazdaságélénkités áll : a javaslat szerint a
pénzeszközök legnagyobb része – 45%-a, azaz az
ideinél 3,2%-kal magasabb összeg – a növekedést
és a foglalkoztatást segíti majd az EU
versenyképességének helyreállítása
céljából. Több mint 12%-kal növekednek a
kutatással és az energiaüggyel kapcsolatos legfontosabb
programokra fordított összegek, és emelkedni fognak a
kohéziós politika céljait szolgáló
ráfordítások is – a 2004 óta csatlakozott
országokba irányul majd a Kohéziós Alap és a
strukturális alapok támogatásainak 52%-a. A
költségvetés minden tétele magasabb lesz az ideinél; a
kötelezettségvállalások 138,6 milliárd EUR-t, a
kifizetések pedig 122,3 milliárd EUR-t tesznek majd ki (ez a
bruttó nemzeti jövedelem 1,18%-ának, illetve 1,04%-ának
felel meg). 
A javaslatot bemutató Siim Kallas, az Európai Bizottság
igazgatási, ellenőrzési és csalásellenes
ügyekért, valamint a pénzügyi programozásért
és költségvetésért felelős alelnöke így
fogalmazott: „A most előterjesztett költségvetésnek
az a célja, hogy megakadályozza a még komolyabb gazdasági
visszaesést. Kutatásra és innovációra hatmilliárd
euró jut majd, és mintegy kilencmillió polgárt fogunk
támogatni az Európai Szociális Alapból.”
Hozzátette: „2010-ben valósul meg a
gazdaságélénkítési tervhez történő
költségvetési hozzájárulás második szakasza
– ezzel a válságkezelésre fordított
rendkívüli kiadások a 2008–2010 közötti
időszakban meghaladják majd a hatmilliárd
eurót.”
62 milliárd euró munkahelyteremtésre,
infrastruktúrafejlesztésre és a versenyképesség
javítására
Az EU fő prioritása azoknak a projekteknek a támogatása
lesz, amelyek a munkahelyek megőrzését és új
munkahelyek létrehozását, a vállalkozások
támogatását és a versenyképesség
helyreállítását célozzák. A transzeurópai
közlekedési és energiahálózatok számára 1,08
milliárd EUR, az ideinél 12,7%-kal több pénz jut majd,
míg a versenyképességi és innovációs program
forrásai 3,3%-kal 0,5 milliárd EUR-ra nőnek. 2010 a
szegénység és a társadalmi kirekesztés elleni
küzdelem európai éve lesz. A tagállamokban ennek
kapcsán megvalósuló számos kezdeményezést csaknem
20 millió EUR-val támogatja az Unió. Az EU egyik
kiemelt kezdeményezése, a Galileo műholdnavigációs
program 0,9 milliárd EUR-t, az ideinél 8%-kal több
forrást használhat fel jövőre. 
Kohéziós alapok: előnyben az EU-12
A munkahelyteremtést és versenyképességet
szolgáló 62 milliárdból 49 milliárd EUR
jut majd az Unió tagállamai közötti kohézió
erősítésére. Tovább emelkedik a 2004 óta
csatlakozott tagállamok (EU-12) kohéziós támogatása: a
Kohéziós Alapból és strukturális alapokból az
EU-12 számára juttatott támogatások jövőre
elérik az alapok összes kiadásainak 52%-át, azaz első
ízben haladják majd meg a „régi tagállamok”
számára biztosított forrásokat. Ugyancsak növekszik
majd az országcsoport mezőgazdasági támogatása:
2010-ben az EU-12 az összes mezőgazdasági támogatás
csaknem 20%-át kapja majd, ami 11 milliárd EUR-t jelent. A
közös agrárpolitikának, az egységes piacnak és a
magasabb mezőgazdasági áraknak köszönhetően a
2004 óta csatlakozott országok termelőinek jövedelme ma
47%-kal magasabb, mint a csatlakozás előtt. A természeti
erőforrások támogatása EU-szinten jövőre
eléri majd az 59 milliárd EUR-t; ennek részeként
2,5%-kal csaknem 15 milliárd EUR-ra nő a
környezetvédelem és vidékfejlesztés címén
biztosított támogatás.
Az európai gazdasági helyreállítási terv
finanszírozásának második szakasza 
2009 áprilisában az Európai Parlament, a Tanács és a
Bizottság megállapodtak abban, hogy ötmilliárd euróval
bővítik az energetikai és szélessávú
infrastruktúra fejlesztését szolgáló legfontosabb
európai projektek támogatását, valamint a vidéki
területek problémáinak megoldására
előirányzott, a közös agrárpolitika
állapotfelmérésével kapcsolatos forrásokat. 2009-ben az
EU kifizette az erre a célra szánt első,
2,6 milliárd EUR-s részletet; a második,
2,4 milliárdos részlet a 2010-es költségvetésben
szerepel majd – a pénz forrásáról a 2010-es
költségvetési eljárás későbbi
szakaszában születik döntés. 
Nyolcmilliárd euró külső segélyekre 
2010-ben az EU további erőfeszítéseket tesz a
szegényebb országok támogatására és
világpolitikai jelenlétének erősítésére az
éghajlatváltozás, az élelmezésbiztonság, a
globalizáció és más világméretű
kihívások megoldása érdekében. A fejlesztési
együttműködési eszközön keresztül a
fejlődő országok részére juttatott segélyek
összege jövőre 1,7%-kal 2,4 milliárd EUR-ra
nő. Az előcsatlakozási támogatások csaknem 5%-kal,
1,6 milliárd EUR-ra emelkednek. Az EU közös kül-
és biztonságpolitikai céljainak támogatása 16%-kal
bővül, és eléri a 282 millió EUR-t. Az
összesen egymilliárd eurós élelmiszersegélyezési
eszköz utolsó részének finanszírozására
170 millió EUR-t irányoz elő a 2010-es
költségvetés. 
A biztonság ára
Az EU hétéves pénzügyi keretével összhangban
leginkább a bűnüldözést, a terrorizmus elleni harcot
és a migráció kezelését szolgáló projektekre
fordított kiadások növekednek majd 2010-ben – ezekre a
célokra csaknem egymilliárd eurót költ az EU
jövőre, 13,5%-kal többet, mint az idén. 
Ami az uniós intézmények működési
költségeit illeti, ezek csekély mértékben, 2,1%-kal
emelkednek; ezen belül az Európai Bizottság kiadásai
mindössze 0,9%-kal nőnek, és 3,6 milliárd EUR-t
tesznek majd ki.
Háttér
A költségvetés
kötelezettségvállalásokat és
kifizetéseket irányoz elő. A
kötelezettségvállalások finanszírozás
nyújtására vonatkozó jogi kötelezettségek, amelyek
bizonyos feltételek teljesülése esetén lépnek
életbe, míg a kifizetések a kedvezményezettek
számára történő tényleges
pénzátutalást jelentenek. Az EU végleges
költségvetését az Európai Parlament decemberben,
plenáris ülésen fogadja el.
