IP/09/342
Brüsszel, 2009. március 3Az Európai Bizottság
finanszírozza az Európai Pénzügyi Koalíció (EPK)
gyermekekkel kapcsolatos visszaéléseket ábrázoló
képek internetes terjesztése elleni
tevékenységétAz Európai Bizottság
427 000 EUR összegig finanszírozza majd az Európai
Pénzügyi Koalíció gyermekekkel szembeni szexuális
visszaélésekkel kapcsolatos internetes tartalmak elleni
tevékenységét – jelentette be ma Jacques Barrot, az
Európai Bizottság
jogérvényesülésért,
szabadságért és biztonságért felelős
alelnöke.
A Gyermekek kizsákmányolása ellen küzdő és
online védelmet nyújtó központ (Child exploitation and
online protection centre, CEOP – az Egyesült Királyság
gyermekek szexuális kizsákmányolása ellen létrehozott
rendvédelmi szerve) vezetése alatt álló és az
Európai Bizottság által finanszírozott koalíció a
köz- és a magánszféra képviselőiből –
köztük rendőri hatóságokból, pénzügyi
szereplőkből, internetszolgáltatókból, nem
kormányzati szervezetekből és egyéb partnerekből
– álló informális csoport, amelynek célja, hogy
közösen vegye fel a harcot a gyermekpornográfia ellen.
A MasterCard, a Microsoft, a PayPal, a Visa Europe, valamint a Missing
Children Europe nevű nem kormányzati szervezet egyaránt az
új koalíció alapító tagjai közé tartozik,
továbbá tanácsadó tagként csatlakozott az EPK-hoz az
Allen and Overy ügyvédi iroda, valamint az Eltűnt és
kizsákmányolt gyermekek nemzetközi központja
(International Centre for Missing and Exploited Children – ICMEC).
Az EPK bűnüldöző oldalát tekintve az alapító
tagok közé tartozik az Europol és az olasz nemzeti postai és
kommunikációs rendőrség is.
A koalíció a mai napon alakult meg a Jacques Barrot alelnök
jelenlétében az Egyesült Királyság
bűnüldözési ügynöksége, a CEOP
központjában, megtartott sajtótájékoztató
keretében.
A Bizottság 427 000 EUR összegig finanszírozza majd
a koalíció tevékenységét, amely a tagjai
között kíván tudni minden olyan érdekeltet, aki
elkötelezett a gyermekekkel szembeni szexuális
visszaélésekkel kapcsolatos képek internet útján
történő kereskedelmi forgalmazása elleni harc iránt. A
koalíció elősegíti majd az áldozatok
azonosítását és védelmét, a bűnözők
– a pedofilok, illetve a képek
értékesítéséből gazdasági hasznot
húzó személyek – felkutatását és
elfogását, és mindenekelőtt az ilyen
bűncselekményekből származó haszon
elkobzását. Ennek eredményeképpen megelőzhető lesz
a gyermekpornográf termékek hitelkártya vagy más
elektronikus fizetőeszköz útján történő
vásárlása. Emellett a Bizottság rövidesen javaslatokat
nyújt be a gyermekek sérelmére elkövetett szexuális
visszaélések ás kizsákmányolás elleni
küzdelemről szóló tanácsi kerethatározat
naprakésszé tétele és erősítése
érdekében.
Jacques Barrot alelnök, a jogérvényesülésért,
szabadságért és biztonságért felelős biztos a
következő szavakkal emelte ki a kezdeményezés
fontosságát: „Teljes mértékben
kötelezettséget vállalok az iránt, hogy a védelem
minden lehetséges formáját biztosítsuk a gyermekek
számára a bűncselekmények és visszaélések
valamennyi megnyilvánulásával szemben. Valós tény, hogy
az internet gyors elterjedése igen komoly bűnözői piacot
teremtett a gyermekekkel szembeni szexuális visszaéléseket
ábrázoló képek számára. Az európai
pénzügyi koalíció segítséget nyújt majd az
áldozatok azonosításához és védelméhez,
és mindenekelőtt az ilyen bűncselekményekből
származó haszon elkobzásához. Mindazonáltal ahhoz, hogy
a koalíció teljes hatékonysággal működhessen,
még több partner – köztük a tagállamok –
bevonására van szükség. Készen állok arra, hogy
erőfeszítéseiket a legteljesebb mértékben
támogassam.”
