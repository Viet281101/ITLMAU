IP/09/716
Brüsszel, 2009. május 7.A déli
folyosó: az EU és a partnerországok elkötelezik
magukat az előrelépés mellettAz energiaügyet és közlekedést
szolgáló déli folyosó kialakításával
foglalkozó holnapi prágai csúcstalálkozón az
Európai Bizottság és az EU cseh elnöksége
házigazdaként fogadja a partner harmadik országokat. José
Manuel Barroso, az Európai Bizottság elnöke, valamint Mirek
Topolánek cseh miniszterelnök találkozik a
közép-ázsiai, dél-kaukázusi,
Mashreq-térségbeli és közel-keleti partnerországok
vezetőivel. A csúcstalálkozó
résztvevői megvitatják, hogy hogyan lehetne konkrét
előrelépéseket tenni az energiaügyet és
közlekedést szolgáló déli folyosó
kialakítása terén, különös tekintettel a
folyosón keresztül az EU-ba érkező
földgázkészletekre. A csúcstalálkozó az első
alkalom, hogy a déli folyosó potenciális partnerei legmagasabb
szinten találkoznak közös érdekeik megvitatása
céljából, és a csúcstalálkozó
eredményeként születő nyilatkozat lesz a fogyasztó,
termelő és tranzitállamok első hivatalos
kötelezettségvállalása a folyosó sikerre viteléhez
szükséges feltételekről. Barroso elnököt
Andris Piebalgs biztos kíséri a
csúcstalálkozóra.
José-Manuel Barroso, az Európai Bizottság elnöke a
következőképpen nyilatkozott: „A
közép-ázsiai, dél-kaukázusi,
Mashreq-térségbeli és közel-keleti energiapartnereinkkel
folytatott négy évig tartó intenzív tárgyalások
után ma konkrét kötelezettségvállalásokkal
lépünk előre ahhoz, hogy ténylegesen létrehozzuk a
déli folyosót, ideértve a Kaszpi-tengert átszelő
útvonalat is. E csúcstalálkozó egyedülálló
lehetőséget kínál arra, hogy a régió valamennyi
kulcsfontosságú szereplőjét összehozzuk azzal a
céllal, hogy fokozzuk az Európai Unió
energiaellátásának biztonságát, és egy valamennyi
érintett számára előnyös
együttműködést bocsássunk útjára".
A csúcstalálkozót a cseh elnökség és az
Európai Bizottság közösen szervezi. A
csúcstalálkozón Azerbajdzsán, Egyiptom, Grúzia, Irak,
Kazahsztán, Törökország, Türkmenisztán és
Üzbegisztán partnerként, az Orosz Föderáció, az
Egyesült Államok és Ukrajna, valamint a nemzetközi
pénzügyi intézetek (EBB, EBRD és a Világbank)
képviselői pedig megfigyelőként vesznek részt.
A csúcstalálkozó célja, hogy erőteljes politikai
támogatást biztosítson, és konkrét
kötelezettségvállalásokat tegyen a déli folyosó
– ideértve a Kaszpi-tengert átszelő útvonalat is
– kialakítása tekintetében. E
kötelezettségvállalások többek között a
folyosó mentén elhelyezkedő energiatermelő, tranzit- és
fogyasztó országoktól származnak, és
várhatóan megkönnyítik az energiakészletek
kaszpi-tengeri és közel-keleti régióból az EU-ba
történő eljutását. A csúcstalálkozó a
déli folyosón keresztül vezető útvonal
közlekedési szempontjaival is foglalkozik.
Az EU nemrégiben ambiciózus tervet kezdett megvalósítani
energiabiztonságának megerősítése
céljából. E stratégián belül – az
energiaügyi infrastruktúra egyik fő
kezdeményezéseként – fontos szerepet játszik a
déli folyosó, amely hozzájárul az EU-készleteket
biztosító energiaforrások és útvonalak
diverzifikálásához.
Az EU közép-ázsiai és kaukázusi országokkal
kialakított energiaügyi együttműködésével
kapcsolatban további információk az alábbi weboldalon
találhatók:
http://ec.europa.eu/energy/international/international_cooperation/caucasus_central_asia_en.htm
Az EU külső energiapolitikájával kapcsolatban
további információk az alábbi weboldalon
találhatók:
http://ec.europa.eu/external_relations/energy/index_en.htm
Az energiapolitika 2. stratégiai felülvizsgálatával
kapcsolatban további információk az alábbi weboldalon
találhatók:
http://ec.europa.eu/energy/strategies/2008/2008_11_ser2_en.htm
