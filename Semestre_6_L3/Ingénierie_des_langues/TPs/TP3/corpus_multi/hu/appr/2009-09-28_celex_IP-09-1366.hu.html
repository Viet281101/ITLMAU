IP/09/1366  Brussels, 28 September 2009 „A fincsi csapat”: az egészséges táplálkozást népszerűsítő európai uniós kampány – új kezdeményezés az egészséges életmód és a kiegyensúlyozott táplálkozás népszerűsítésére a gyermekek körében  Mariann Fischer Boel, az EU mezőgazdasági és vidékfejlesztési biztosa a mai napon útjára indított egy új, az európai diákoknak szóló és az egészséges táplálkozást népszerűsítő kampányt. A kezdeményezés keretében az „Egyél, igyál, mozogj!” mottó jegyében három roadshow járja be Európa hét országát, és a rendezvényeken a gyermekek különféle oktatási célzatú programokon és játékokon vehetnek majd részt. Az Európai Bizottság emellett egy interaktív honlapot is elindított, illetve versenyeket és egyéb eseményeket szervezett, amelyek fő célja közös: megváltoztatni, azaz javítani a gyermekek étkezési szokásait. Annak érdekében, hogy az üzenet eljusson a címzettekhez, sikerült megnyerni a kezdeményezésnek Justine Henin belga teniszezőt és a nyolcéves Guinness rekordert, Rosolino Canniót. „Elég körülnéznünk, hogy lássuk, mennyi túlsúlyos gyermek van, és egyértelműen látszik, hogy elérkezett az idő a cselekvésre” – mondta Mariann Fischer Boel, az EU mezőgazdasági és vidékfejlesztési biztosa. „Az iskolatejprogram és az iskolagyümölcs-program e tekintetben már a jó úton halad, az egészséges táplálkozást népszerűsítő kampány keretében pedig a „Fittnek lenni jó!” üzenetet közvetlenül az iskolákba juttatjuk el.”  Az Európai Unió egészségügyi biztosa, Androulla Vassiliou kijelentette: „Az egészséges táplálkozást népszerűsítő kampány jól kiegészíti a táplálkozással, a testmozgással és az egészséggel kapcsolatos európai uniós stratégia keretében tett azon erőfeszítéseinket, amelyek célja a gyermekkori elhízás csökkentése. Rendkívül fontos, hogy valamen nyi uniós szakpolitika hozzájáruljon azon törekvéseinkhez, amelyek célja, hogy valamennyi polgárunk egészségesebben éljen.”  Előzmények  Az egészséges táplálkozást népszerűsítő kampány két másik, szintén a gyermekek étrendjének változatossá tételét és étkezési szokásainak javítását célzó fontos kezdeményezéssel, az európai uniós iskolatejprogrammal és az iskolagyümölcs-programmal párhuzamosan halad.  Az egészséges táplálkozást népszerűsítő kampány keretében közvetlenül az iskolákba szeretnék eljuttatni az üzenet, miszerint a siker az „ Egyél, igyál, mozogj! ” hármasban rejlik. A roadshow nyolc héten keresztül végiglátogatja Belgiumot, Franciaországot, az Egyesült Királyságot, Írországot, Észtországot, Litvániát és Lengyelországot. A roadshow minden nap két iskolában tesz látogatást, így az egészséges étkezést népszerűsítő programok 180 iskola összesen 18 000 diákjához jutnak el. Az üzenet a következő: táplálkozz egészségesen, mivel fittnek lenni jó!  A roadshow-val párhuzamosan egy nyolc hétig tartó interaktív kincsvadászat indul az EU fincsi csapatának honlapján. A játékban – amelyen minden 8 és 15 év közötti, az EU-ban élő diák részt vehet – sporteszközöket lehet nyerni. Egy nemrégiben készült Eurobarométer-felmérésből kiderült, hogy a válaszadók háromnegyede „teljes mértékben egyetért” azzal a megállapítással, miszerint „úgy tűnik, ma több a túlsúlyos gyermek, mint öt évvel ezelőtt. Az EU-ban 22 millió gyermek túlsúllyal, közülük 5 millió pedig az elhízással küzd. További információ: A fincsi csapat kampányának honlapja:   http   ://   ec   .   europa   .   eu   /   agriculture   /   tasty   -   bunch   /    A   http://ec.europa.eu/agriculture/tasty-bunch/press-corner/index_en.htm    oldalon folyamatosan frissülő sajtóanyagokat találhat. Az EU iskolagyümölcs-programja:    http://ec.europa.eu/agriculture/markets/fruitveg/sfs/index_en.htm     Az európai iskolatej-program:     http://ec.europa.eu/agriculture/markets/milk/schoolmilk/index_en.htm    Az EU egészségügyi portálja – táplálkozás:    http://ec.europa.eu/health-eu/my_lifestyle/nutrition/index_en.htm    Az ifjúság egészségének megőrzését célzó kezdeményezés:    MEMO/09     /421    és   http://health.europa.eu/youth
