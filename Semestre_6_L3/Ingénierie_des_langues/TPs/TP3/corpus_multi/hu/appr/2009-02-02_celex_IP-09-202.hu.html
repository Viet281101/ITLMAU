IP/09/202
Brüsszel, 2009. február 2.Fogyasztóvédelem: A
fogyasztók szerint az elvártnál rosszabb minőségű
szolgáltatást nyújtanak az energiaszolgáltatók, a
bankok és a városi tömegközlekedés
vállalataiEnergia, bankok és
tömegközlekedés (vasút, busz és villamos)
– három olyan szolgáltatási terület, ami a mindennapi
életben igazán fontos az emberek számára. Mégis ezek
okozzák a fogyasztóknak a legnagyobb problémát, tudható
meg az Európai Bizottság által ma közzétett új
EU-jelentésből.  A „Fogyasztói piacok
eredménytáblájának” második éves
jelentése az áruk és szolgáltatások terén
több mint 20 ágazatot világított át (beleértve az
élelmiszereket, ruházatot, lábbelit, pénzügyi
szolgáltatásokat, energia- és telekommunikációs
szolgáltatásokat), és öt fogyasztói indikátor
alapján – árak, váltás, elégedettség,
panaszok és biztonság – vizsgálta meg azokat.  A
vizsgálat célja annak kiderítése, hogy a fogyasztók
szempontjából hol áll fenn a piac helytelen
működésének fokozott veszélye. 2009 folyamán a
Bizottság mélyreható elemzésnek fogja alávetni a
fogyasztókra vonatkozó feltételeket a lakossági
villamosenergia-piacon.
Meglena Kuneva, az EU fogyasztóvédelmi biztosa a
következőket nyilatkozta: „Nagyon aggaszt, hogy az emberek
életében központi szerepet betöltő három
szolgáltatási terület rosszul szerepel az uniós szinten
felmért fogyasztói indikátorok alapján. Mivel a
háztartások alapvető költségvetésben fontos
szerepet töltenek be, úgy határoztam, hogy a lakossági
villamosenergia-piacot 2009-ben kiemelt fontosságú
célágazatként kezelem a vizsgálatok során. Európa
fogyasztói ennél jobbat érdemelnek.”
Főbb eredmények 
Az „Eredménytábla” 2009. évi jelentése
elsősorban két tendenciára mutat rá, ezek a
következők:
1. Az alapvető szolgáltatások elmaradnak a fogyasztói
várakozásoktól
A szolgáltatások piaca továbbra is több
problémát okoz a fogyasztóknak, mint a hagyományos áruk
piaca. A 19 piacra vonatkozóan végzett elégedettségi
felmérés adatai határozott különbséget mutatnak a
szolgáltatások és az áruk piaca között.  A
városi- és városon kívüli
tömegközlekedés (vonat, busz és villamos), az
energiaszolgáltatás, a vezetékes telefonszolgáltatások
és postai szolgáltatások esetében különösen
alacsony az elégedettségi szint. Ezen ágazatokban a
fogyasztók kevesebb mint 60%-a elégedett a
szolgáltatásokkal. Az is jellemző továbbá, hogy a
fogyasztók határozottan több panaszt tesznek a
szolgáltatások, mint az áruk piacán. Lásd: MEMO/09/44.
2. A fogyasztók szempontjából legproblémásabb
három ágazat (5 indikátor alapján) az
energiaszolgáltatás, a tömegközlekedés és a banki
szolgáltatások
Energiaszolgáltatás:A fogyasztók kevesebb mint kétharmada elégedett
energiaszolgáltatójával.
Az áram- és gázszolgáltatást
különösen kedvezőtlenül ítélték meg a
tapasztalt áremelések miatt. A fogyasztók 60%-a
számolt be az energiaszolgáltatója által bevezetett
áremelésről, míg csupán 3-4%-uk érzékelt
árcsökkenést.
Az áram- és gázszolgáltatás az ajánlatok
összehasonlítása és a gördülékeny
szolgáltatóváltás tekintetében is meglehetősen
rossz eredményt mutat. A szolgálatóváltás az
energiaágazatban a legkevésbé valószínű: 
gázszolgáltatót a fogyasztók mindössze 7%-a,
áramszolgáltatót pedig 8%-a váltott.A
szolgáltatót váltók aránya különösen
nagy jelentőségű. Az „Eredménytábla"
jelentése arra a következtetésre jutott, hogy azokban a piaci
ágazatokban, ahol magasabb a váltási arány, a
fogyasztók lényegesen kevesebbszer számolnak be
áremelésről – ilyen ágazatok pl. a
gépjármű-biztosítás (ahol a fogyasztók 25%-a
váltott szolgáltatót az elmúlt két évben), az
internetszolgáltatás (22%) és a mobil
telefonszolgáltatás (19%). Bizonyossá vált, hogy azok a
fogyasztók, akik erősítik pozíciójukat azáltal,
hogy kihasználják a váltás lehetőségét,
hozzájárulnak ahhoz, hogy a szolgáltatások valamennyi
fogyasztó számára javuljanak. Ezért a váltás
megkönnyítése a kulcsfontosságú lakossági
szolgáltatási ágazatokban elsőrendű politikai cél
kell, hogy legyen.
Banki szolgáltatás:Az árra vonatkozó jelenlegi adatok alapján elmondható,
hogy a banki szolgáltatásokra határozottan több
figyelmet kell szentelni. A szolgáltatások díját és a
kamatokat illetően óriási különbségek mutatkoznak
a tagállamokban, aminek az oka nehezen magyarázható. 
Például az 1-5 évre felvett fogyasztói hitelek
inflációtól megtisztított kamatai 0,21%
(Svédországban) és 12,12% (Észtországban)
között mozognak, és a tőkeköltségek
figyelembevétele után is különbségek mutatkoznak.
A banki ügyletek az ajánlatok átláthatósága, a
szolgáltatóváltás lehetőségei és a
tényleges váltások tekintetében különösen
problematikusak. A lakossági banki szolgáltatások esetében
az elmúlt két évben az ügyfelek átlagosan 11%-a
váltott szolgáltatót. A folyószámlával
rendelkező ügyfeleknek csupán 9%-a váltott bankot, de a
váltási arány még a jelzáloghitellel vagy
befektetési termékekkel rendelkezők esetében is csupán
13%-ot ért el.Tömegközlekedés:A fogyasztók a városi vagy városon kívüli
tömegközlekedési szolgáltatásokkal (busz, vonat,
villamos) elégedetlenek a leginkább, és itt merül fel a
legtöbb probléma is: a fogyasztók kevesebb mint fele
elégedett ezekkel a szolgáltatásokkal. Mindenekelőtt
elégedetlenek a szolgáltatások magas árszintjével, a
kereskedelmi ajánlatok vonzerejével, nem találják
továbbá zökkenőmentesnek a vásárlás
lebonyolítását, és hiányolják a
fogyasztóorientáltságot.
A fogyasztók negyede tapasztalt valamilyen problémát és
tett emiatt panaszt. A következő
lépések
A fogyasztóknak legtöbb gondot okozó három
szolgáltatási ágazatból az energiaellátás az,
amire a fogyasztók a legtöbbet költenek (háztartási
költségvetésük 5,7%-át), ezen belül is az
áramszolgáltatásra (2,1%-ot). 2009 folyamán ezért a
lakossági villamosenergia-piacon nyomon követő piacelemzést
fognak végezni, hogy alaposabban megvizsgálják a fogyasztók
helyzetét a háztartási fogyasztással kapcsolatos
különböző feltételekre – például az
ajánlatok összehasonlíthatóságára,
tisztességtelen kereskedelmi gyakorlatokra és
számlázásra – vonatkozóan.
Egyéb kulcsfontosságú következtetések
Az „Eredménytábla” valamennyi mutatója
részletesen megtalálható a mellékelt Memoban. A
jelentés különösen arra mutat rá, hogy a
határokon átnyúló lakossági kereskedelem
relatív súlya jelenleg stagnál. A határokon
átnyúló kereskedelem aránya 2006 óta változatlan. 
A nemzeti teljesítménymérés során a
fogyasztók helyzete tekintetében a tagállamok között
jelentős különbségek mutatkoztak. Konkrétan a
jogérvényesítés és a jogorvoslat terén van
még mit javítani.
További információk: 
http://ec.europa.eu/consumers/overview/cons_policy/index_en.htm
