IP/09/ 1779  Bruxelles, den 20. november 2009  Europa-Kommissionen vedtager plan for fødevare­hjælp til de socialt dårligst stillede i 2010  Europa-Kommissionen offentliggør i dag planen for fødevarehjælp til de socialt dårligst stillede i 2010. Ordningen, som oprindelig var udformet til at fordele landbrugets overskudslagre (de såkaldte interventionslagre) til mennesker i nød, blev ændret i midten af 1990'erne, så man under visse omstændigheder kunne supplere interventionslagrene med markedsindkøb. I år har behovet under planen for 2010 rigeligt kunnet dækkes af de bestående interventionslagre (korn, sukker, mælkepulver og smør), så der kun i begrænset omfang har været brug for at købe produkterne på markedet. Budgetbevillingen er på 500 mio. EUR - det samme som i 2009. I år har 19 medlemsstater besluttet at deltage i programmet. Mariann Fischer Boel, EU-kommissær for landbrug og udvikling af landdistrikter, sagde om programmet følgende: "Det er en af de måder, hvorpå EU konkret kan hjælpe nogle af de dårligst stillede i samfundet. Det er helt afgørende, at det gennemføres korrekt, så slutprodukterne virkelig når ud til dem, der har brug for dem." Baggrund  Gratis uddeling af fødevarer til de socialt dårligst stillede i EU blev hurtigt stablet på benene første gang i den særligt strenge vinter i 1986/87. Overskudslagrene af landbrugsprodukter blev stillet til rådighed for velgørende organisationer i medlemsstaterne til uddeling til dem, der trængte til hjælp.  Ordningen har fortsat lige siden på basis af interventionslagrene, og gav medlemsstaterne mulighed for at bruge af de offentlige overskudslagre af fødevarer til fødevarehjælp. Reformen af den fælles landbrugspolitik, der blev sat i gang i begyndelsen af 1990'erne, havde til formål at skære voldsomt ned på EU's interventionslagre, og der blev givet mulighed for under visse omstændigheder at købe produkterne på markedet. I år har interventionslagrene dog været tilstrækkelige til at dække næsten hele behovet under planen, så der kun er købt meget beskedne mængder på markedet. De konstant lave interventionslagre har dog ført til et forslag om en reform af programmet, så det kommer til at passe med landbrugspolitikkens udvikling og bliver mere effektivt i forhold til de socialt dårligst stillede. Denne reform er endnu ikke vedtaget i Rådet. Det er frivilligt for medlemsstaterne at deltage, og Kommissionen vedtager hvert år en ny plan. Hjælpen gives typisk til forskellige grupper af mennesker, der lever i fattigdom, deriblandt dårligt stillede familier, mindrebemidlede ældre mennesker, hjemløse, handicappede, udsatte børn, personer med dårligt betalt arbejde, vandrende arbejdstagere og asylansøgere. De medlemsstater, der ønsker at deltage i programmet, giver først på året Kommissionen besked om det og meddeler senere, hvilke produkter de har brug for og i hvilke mængder. De skal desuden efterfølgende forelægge Kommissionen en rapport om gennemførelsen af programmet. Selv om levestandarden i EU gennemsnitligt set er blandt verdens højeste, har nogle mennesker ikke mulighed for at få en ordentlig kost. Ifølge de seneste skøn lever 17 % af EU's befolkning under fattigdomsgrænsen, hvilket betyder, at de f.eks. ikke har råd til et sundt måltid mad hver anden dag. Programmet betyder, at de fattigste EU-borgere drager nytte af en af de ældste EU-politikker, landbrugspolitikken. Yderligere oplysninger og dokumentation findes på:   http://ec.europa.eu/agriculture/markets/freefood/index_en.htm   Bilag 1: Mængderne af de typer produkter, som medlemsstaterne kan trække ud af EU's interventionslagre til uddeling i forbindelse med 2010-planen Bilag 2: Ressourcer, som medlemsstaterne har til rådighed i forbindelse med 2010-planen Bilag 1 Mængderne af de typer produkter, som medlemsstaterne kan trække ud af EU's interventionslagre til uddeling i forbindelse med 2010-planen (ton)            Medlemsstat   Korn   Smør   Mælkepulver   Sukker     Belgique/België   29 067   1 285   -   1 507      България   54 104   -   -   1 724     Česká republika   302   20   22   9     Eesti   5 147   -   1   -     Eire / Ireland   -   350   -   -     Elláda   64 397   -   5 889   -     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006     Latvija   22 951   -   969   -     Lietuva   40 317   145   1 212   1 182     Magyarország   95 687   -   -   1 938     Malta   4 740   -   -   -     Polska   387 305   1 901   17 952   10 823     Portugal   47 522   5 079   1 826   1 045     România   135 555   -   4 500   5 577     Slovenija   9 810   -   600   289     Suomi / Finland   25 371   -   500   -     I alt   1 555 726   51 148   65 290   34 832     Bilag 2 Ressourcer, som medlemsstaterne har til rådighed i forbindelse med 2010-planen          (EUR)     Medlemsstat   Tildeling     Belgique/België   7 806 433      България   8 565 832     Česká republika    133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115     Luxembourg   107 483     Magyarország   14 770 126     Malta    698 841      Polska   97 405 034     Portugal   22 516 761     România   29 951 704     Slovenija   2 619 927     Suomi/Finland   4 636 567     I alt   478 000 000
