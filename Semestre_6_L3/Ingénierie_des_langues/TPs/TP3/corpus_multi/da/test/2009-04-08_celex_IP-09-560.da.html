IP/09/560
Bruxelles, den 8. april 2009Kommissionen
ajourfører listen over luftfartselskaber, der har forbud mod at flyve i det
europæiske luftrumEuropa-Kommissionen vedtog i dag en ajourført
liste - den såkaldte sortliste - over luftfartsselskaber, der har forbud
mod at flyve i Den Europæiske Union, fordi sikkerheden ikke er i orden.
Kommissionen har forbudt seks luftfartsselskaber fra Kasakhstan, et selskab, der
er godkendt i Thailand, yderligere et ukrainsk luftfartsselskab og alle
luftfartselskaber godkendt i Benin.
"Kommissionen vil fortsat føre en aktiv dialog med alle, der er
beskæftiget med luftfart, for at sikre, at alle luftfartøjer og
luftfartsselskaber overholder de internationale krav til flysikkerhed. Alle
passagerer har ret til at føle sig sikre og være i sikkerhed, når
flyet letter", udtaler Antonio Tajani, Kommissionen næstformand med ansvar
for transport.
Den nye liste erstatter den foregående, der blev offentliggjort i
november 2008, og den kan læses på Kommissionens
websted[1]. Kommissionen har
ajourført listen efter fuld enighed i Udvalget for Luftfartssikkerhed.
Listen er blevet længere, og der er blevet udstedt driftsforbud på
grund af sikkerhedsproblemer mod følgende luftfartsselskaber:Air Company Kokshetau, ATMA Airlines, Berkut Air, East Wing, Sayat Air og
Starline KZ (Kasakhstan) 
One Two Go Airlines (Thailand)
Motor Sich Airlines (Ukraine)
Alle luftfartsselskaber, der er godkendt i Benin, da Organisationen for
International Civil Luftfarts (ICAO) kontroller har ført til negative
vurderinger.Kommissionen noterer sig, at der er gjort store
fremskridt for sikkerheden i Angola. Kommissionen påskønner den af de
angolanske luftfartsmyndigheder udarbejdede rapport om gennemførelsen af
korrigerende aktioner og fremhæver, at et hold europæiske eksperter
besøgte landet i februar 2008, og at ICAO i oktober 2008 offentliggjorde en
sikkerhedsrapport om forholdene i Angola. 
Indonesien blev i februar 2009 besøgt af et hold europæiske
eksperter, og i deres rapport noteres det, at der er gennemført betydelige
forbedringer. Kommissionen vil fortsætte de intense drøftelser med
luftfartsmyndighederne med henblik på at foretage en ny vurdering af
situationen på næste møde i Udvalget for Luftfartssikkerhed.
Fra og med i dag forbyder EU altså:Alle luftfartøjer fra Angola, Benin, Indonesien, Kirgisistan, Liberia,
Sierra Leone, Swaziland, Ækvatorialguinea, Den Demokratiske Republik Congo
(DRC) og Gabon, med undtagelse af Gabon Airlines og Afrijet, der råder over
et mindre antal luftfartøjer, der ikke er omfattet af dette forbud.
Seksten individuelle luftfartsselskaber:
Afghanistan – Ariana Afghan Airlines 
Cambodja - Siem Reap Airways International+
Den Demokratiske Folkerepublik Korea - Air Koryo
Kasakhstan - Air Company Kokshetau, ATMA Airlines, Berkut Air, East Wing,
Sayat Air, Starline KZ
Rwanda - Silverback Cargo Freighters 
Sudan - Air West 
Thailand -  One Two Go Airlines 
Ukraine - Motor Sich Airlines, Ukraine Cargo Airways, Ukraine Mediterranean
Airlines og Volare Aviation
[1] http://ec.europa.eu/transport/air-ban/
