IP/09/666
Bruxelles, den 29. april 2009Finansielle tjenesteydelser: Kommissionen
foreslår foranstaltninger til forbedring af investorbeskyttelsen for
pakkeprodukter for private investorerEuropa-Kommissionen har forpligtet sig til at sikre
væsentlige forbedringer af investorbeskyttelsesforanstaltningerne for de
vigtigste investeringsprodukter, der købes af private investorer. Den
manglende sammenhæng i de gældende standarder kan være til skade
for investorerne og føre til konkurrencefordrejninger på det private
investeringsmarked. Kommissionens konklusioner, der beskrives nærmere i
meddelelsen om pakkeprodukter for private investorer, er, at
produktinformationskravene og reglerne om produktsalg skal forbedres og
koordineres bedre. I meddelelsen fremsættes forslag til en ny, horisontal
lovgivningstilgang, som tager udgangspunkt i de bedste af de gældende krav
og anvender disse på alle relevante produkter. Kommissionen vil nu indlede
arbejdet med at udarbejde de detaljerede lovgivningsforslag, der er behov for
til denne nye tilgang, og vil gøre status over arbejdet ved udgangen af
2009.
Kommissæren for det indre marked og tjenesteydelser, Charlie McCreevy,
udtalte: "Finanskrisen har endnu engang understreget, hvor vigtigt det er, at
private investorer kan træffe velunderbyggede investeringsbeslutninger. Det
er afgørende, at investorerne modtager information, de kan have tillid til
og forstår om de investeringer, de foretager, og at de, der sælger
investeringer, altid giver investorerne en fair behandling og fokuserer på
deres behov. Det ambitiøse arbejdsprogram, vi har bebudet i dag, skulle
bringe os et godt stykke hen imod dette mål ved at sikre, at information om
og salg af pakkeprodukter for private investorer er reguleret efter høje og
indbyrdes sammenhængende standarder."
Forslagene er koncentreret om produktoplysningerne og salgsprocesserne for
alle pakkeprodukter for private investorer som f.eks. investeringsfonde,
forsikringsbaserede investeringer og de forskellige typer af strukturerede
produkter. Disse produkter er dominerende på det private
investeringsmarked, opfylder stort set de samme investorbehov og indebærer
stort set de samme, vigtige udfordringer med hensyn til investorbeskyttelse.
Meddelelsen indeholder ikke på dette stadium detaljerede
lovgivningsforslag, men fastsætter høje principper for en horisontal
tilgang til produktoplysninger og salgspraksis og forpligter Kommissionen til at
fremsætte lovgivningsforslag for at opnå disse resultater.
BaggrundMarkedet for pakkeprodukter for private investorer er meget stort og havde
ved udgangen af 2008 skønsmæssigt en værdi på op til
8 000 mia. EUR.
Disse produkter kan give private investorer betydelige fordele. De er dog
ofte komplekse og vanskelige for investorerne at forstå fuldt ud, ikke
mindst hvad angår de risici og omkostninger, de indebærer.
Disse forslag indgår i reformprogrammet fra Kommissionens meddelelse
til Det Europæiske Råd i foråret (IP/09/351)
om at genopbygge tilliden til og ansvarliggøre de finansielle markeder for
fremtiden.
Kommissionen har samarbejdet med Det Europæiske
Værdipapirtilsynsudvalg (CESR) om at udarbejde forslag til et dokument om
investorvenlig produktinformation til
UCITS-fonde[1], nemlig den
såkaldte "centrale investorinformation" ("Key Investor Information" (KII)),
som er en god referenceramme for andre pakkeprodukter for private
investorer.
Reglerne om produktsalg dækker, uanset om produktet sælges via en
formidler eller en anden distributør, sådanne områder som
interessekonflikter og finansielle tilskyndelser og spørgsmålet om,
hvorvidt produktet egner sig for salg eller er hensigtsmæssigt. Efter
Kommissionens opfattelse er de relevante bestemmelser i direktivet om markeder
for finansielle instrumenter (MiFID) en god referenceramme ved salg af alle
pakkeprodukter for private investorer.Flere oplysninger kan
findes på:
http://ec.europa.eu/internal_market/finservices-retail/investment_products_en.htm
MEMO/09/210
[1] Institutter for
kollektiv investering i værdipapirer ("Undertakings for Collective
Investment in Transferable Securities").
