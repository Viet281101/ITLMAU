IP/09/554
Bruxelles, den 8. april 2009Statsstøtte: den seneste resultattavle
viser medlemsstaternes foranstaltninger for at bekæmpe den økonomiske
krise
(Se også MEMO/09/160)En særlig udgave af resultattavlen for
statsstøtte, som Europa-Kommissionen netop har offentliggjort, fokuserer
på foranstaltninger, som medlemsstaterne i lyset af den nuværende
finansielle og økonomiske krise har vedtaget, og som Kommissionen har
godkendt og koordineret. For at sikre den finansielle stabilitet har
medlemsstaterne indført generelle garantier, risikoafskærmning og
rekapitaliseringsforanstaltninger for den finansielle sektor på i alt
3 000 mia. EUR. Tre nye meddelelser fra Kommissionen afstikker klare
rammer, inden for hvilke disse hidtil usete foranstaltninger kan træffes,
samtidig med at det indre markeds integritet bevares, og man undgår, at der
opstår et tilskudskapløb mellem medlemsstaterne. Endvidere giver de
midlertidige rammebestemmelser for statsstøtte fra december 2008
medlemsstaterne retningslinjer for, hvordan virksomheder og arbejdspladser i
realøkonomien bedst kan støttes, uden at der derved skabes urimelig
konkurrenceforvridning. 
Neelie Kroes, kommissær med ansvar for konkurrence, udtalte: ”De
sidste seks måneder har vist, at statsstøttekontrol spiller en vigtig
rolle for at håndtere udfordringerne som følge af den økonomiske
krise på en koordineret måde i EU. EU’s velafprøvede
statsstøtteregler har klart været en del af løsningen. Vores
indgriben og - nu og da hårde - betingelser har forhindret medlemsstaterne
i at falde i den protektionistiske fælde og eksportere deres problemer til
andre medlemsstater, og samtidig har de forhindret medlemsstaternes finansielle
systemer i at bryde sammen. Det er nu den finansielle sektors ansvar at sanere
deres resultatopgørelser og omstrukturere for at sikre en levedygtig
fremtid.”
Finanskrise
En koordineret indsats fra medlemsstaternes og Kommissionens side har gjort
det muligt at gennemføre de nødvendige støtteordninger og ad
hoc-foranstaltninger for at takle udfordringerne som følge af finanskrisen
og undgå urimelig konkurrenceforvridning. Siden september 2008 har
Kommissionen truffet over 50 beslutninger, ofte i rekordfart. Det har
bidraget til at sikre finansiel stabilitet og genskabe tilliden i den
finansielle sektor og i økonomien generelt og samtidig bevare
incitamenterne til rimelig risikotagning og konkurrence i fremtiden.
Statsstøttekontrol har været af afgørende betydning for at
undgå tilskudskapløb og sikre ensartede vilkår for virksomhederne
i det indre marked. Kontrollen har sikret de sunde finansielle institutioners
interesser, så de kunne fungere uden statsstøtte. 
Den særlige udgave af resultattavlen viser, at de samlede
kriseforanstaltninger til støtte for de finansielle institutioner, som
Kommissionen hidtil har godkendt, beløber sig til omkring 3 000 mia.
EUR. Dette tal udgør det samlede beløb for generelle garantier (indtil
2 300 mia. EUR), rekapitaliseringsordninger (næsten 300 mia. EUR) og
ad hoc-rednings- og omstruktureringsforanstaltninger til fordel for individuelle
banker og finansielle institutioner (ca. 400 mia. EUR). Det reelle samlede
statsstøttebeløb vil blive betydeligt lavere, bl.a. fordi
støtteelementet i statsgarantier normalt kun udgør en lille del af de
garanterede beløb. Der opstår først en egentlig budgetomkostning,
når en statsgaranti faktisk udnyttes.
Siden
oktober 2008 har Kommissionen truffet foranstaltninger for at bidrage til at
bekæmpe finanskrisen inden for en klar politisk ramme. Kommissionen vedtog
tre meddelelser mellem oktober 2008 og februar 2009 i tæt samarbejde med
medlemsstaterne: Bankmeddelelsen af 13. oktober 2008 (se IP/08/1495),
rekapitaliseringsmeddelelsen af 5. december 2008 (se IP/08/1901)
og meddelelsen om værdiforringede aktiver af 25. februar 2009 (se IP/09/322).Realøkonomien 
Ved
udgangen af 2008 begyndte finanskrisen at smitte af på realøkonomien.
Som følge af virksomhedernes vanskeligheder med at opnå kreditter
vedtog Kommissionen den 17. december 2008 midlertidige rammebestemmelser (se IP/08/1993),
der giver medlemsstaterne større muligheder for at afhjælpe
kreditstramningens virkninger på realøkonomien. Kommissionen har
indtil videre godkendt omkring 25 statslige foranstaltninger i 10 medlemsstater,
der tager sigte på at stabilisere virksomheder og redde arbejdspladser i
realøkonomien.
Resultattavlen sammen med en række detaljerede statistiske tabeller og
indikatorer for alle medlemsstaterne findes på Kommissionens
Europa-website:
http://ec.europa.eu/competition/state_aid/studies_reports/studies_reports.html
under "Scoreboard, reports and studies"
Godkendte statslige støtteforanstaltninger i
medlemsstaternesom led i den økonomiske og finansielle krise
(status pr. 31. marts 2009)Medlems-statGaranti-ordningerRekapitaliseringsordningerOrdninger, der kombinerer flere
foranstaltningerAndre foranstaltningerNylige ad hoc- foranstaltningerForan-staltninger vedr. realøkonomienBelgienxxBulgarienTjekkietDanmarkxxTysklandxxxEstlandIrlandxxGrækenlandxSpanienxxxFrankrigxxxxItalienxxCypernLetlandxxxLitauenLuxembourgxxUngarnxxMaltaNederlandenexxØstrigxxPolenPortugalxxxRumænienSlovenienxxSlovakietFinlandxxSverigexxxDet Forenede KongerigexxxForårsudgaven af resultattavlen for statsstøtte 2009 indeholder
yderligere tabeller med flere detaljerede oplysninger, herunder henvisninger og
links til statsstøttebeslutninger. For et overblik over nationale
foranstaltninger vedtaget som svar på den finansielle og økonomiske
krise henvises til MEMO/09/111.
