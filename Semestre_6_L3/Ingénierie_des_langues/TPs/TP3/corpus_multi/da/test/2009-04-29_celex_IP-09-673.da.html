IP/09/673
Bruxelles, den 29. april 2009Direktørlønninger: Kommissionen
formulerer nye retningslinjer for sammensætningen og beregningen af
direktørers aflønningEuropa-Kommissionen har vedtaget en henstilling om
reglerne for aflønning af ledelsen i børsnoterede selskaber. Den
udgør et supplement til to tidligere henstillinger, nemlig 2004/913/EF og
2005/162/EF. En rimelig lønpolitik bør belønne resultater og
tilskynde ledelsen til at sikre selskabets levedygtighed på mellemlang og
lang sigt. Den nuværende henstilling om aflønning af ledelsen bygger
på tanken om belønning for resultater gennem åbenhed om
lønpolitikken. Den nye henstilling indeholder yderligere vejledning i,
hvordan man kan opnå dette, og den beskriver, hvordan man bedst udformer en
rimelig lønpolitik. Den fokuserer derfor på bestemte aspekter af
sammensætningen af ledelsesmedlemmers lønninger og på selve den
proces, der benyttes til bestemmelse af disse lønninger, herunder
aktionærkontrol. Kommissionen har også vedtaget en henstilling om
lønpolitikken inden for finanssektoren (se IP/09/674).
Charlie McCreevy, der er kommissionsmedlem med ansvar for det indre marked og
tjenesteydelser, udtaler følgende ved denne lejlighed: "Ordninger med
særlige incitamenter for direktører i børsnoterede selskaber har
alt for ofte ført til urimeligt kortsigtede handlinger og undertiden til
"betaling for fiasko". De nuværende EU-regler må suppleres med ny
vejledning vedrørende visse centrale aspekter af sammensætningen af
direktørlønninger. Vi har også forstærket de processer, der
benyttes til bestemmelse af direktørlønninger, herunder
aktionærkontrollen. Vores budskab er meget klart: aflønningen af
ledelsen skal kobles tydeligt sammen med selskabets resultater og ikke give
belønning for fejltagelser." 
For så vidt angår sammensætningen af
direktørlønninger opfordrer henstillingen medlemsstaterne til:at sætte en øvre grænse for
fratrædelsesgodtgørelser (svarende til maksimalt to års fast
løn) og forbyde fratrædelsesgodtgørelser i tilfælde af
fejlslagen ledelse (gyldne håndtryk)
at forlange, at der skal være balance mellem den faste og den variable
lønkomponent, og at tildelingen af variable lønkomponenter skal
knyttes til på forhånd fastsatte og målelige resultatkriterier,
for derved at styrke forbindelsen mellem resultater og aflønning 
at forbedre virksomheders levedygtighed på lang sigt ved at stille krav
om, at der skal være balance mellem de kort- og langsigtede
resultatkriterier, der benyttes til fastsættelse af
direktørlønninger, at udbetalingen af de variable lønkomponenter
skal kunne udskydes, at der skal være en minimumsbindingsperiode for
aktieoptioner og aktier på mindst tre år, og at en bestemt del af
aktierne skal beholdes, indtil ansættelsesforholdets ophører
at give virksomheder mulighed for at tilbagekræve den variable del af
lønnen, hvis den bygger på oplagt fejlagtige data ("clawback").
For så vidt angår processen til bestemmelse af
direktørlønninger opfordrer henstillingen medlemsstaterne til:at udvide nogle af informationskravene i den eksisterende henstilling for at
forbedre aktionærernes kendskab til lønpolitikken
at sikre, at aktionærer, især de institutionelle investorer,
så vidt muligt deltager i generalforsamlinger og gør brug af deres
stemmeret vedrørende aflønningen af ledelsesmedlemmer
at fastsætte, at ansatte, der ikke er ledelsesmedlemmer, ikke må
tildeles aktieoptioner som en del af deres aflønning for at forebygge
interessekonflikter
at styrke aflønningsudvalgets rolle og funktionsmåde ved
hjælp af nye principper med hensyn til i) udvalgets sammensætning, ii)
forpligtelsen for udvalgets medlemmer til at være til stede på
generalforsamlinger, hvor der behandles lønspørgsmål, for at
kunne afgive forklaring over for aktionærerne, og iii) forebyggelse af
konflikter mellem aflønningskonsulenter.I henstillingen tages
der behørigt hensyn til den indsats, som adskillige medlemsstater allerede
har gjort i forbindelse med finanskrisen, og den tager sigte på at fremme
denne udvikling ved at udpege bedste praksis og øge konvergensen i EU.
Kommissionen vil nøje kontrollere, hvordan henstillingen efterleves, og vil
offentliggøre resultaterne af denne kontrol.
Efter et år agter Kommissionen se nærmere på begge
henstillinger på baggrund af de indhøstede erfaringer og
kontrolresultatet. Den vil desuden udarbejde en evalueringsrapport om
medlemsstaternes anvendelse af begge henstillinger.
Den komplette henstilling findes på følgende netsted:
http://ec.europa.eu/internal_market/company/directors-remun/index_en.htm
MEMO/09/213
