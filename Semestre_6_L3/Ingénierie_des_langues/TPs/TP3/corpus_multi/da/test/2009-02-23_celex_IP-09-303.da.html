IP/09/303
Bruxelles, den 23. februar 2009Kommissionen koncentrerer indsatsen om
katastrofeforebyggelse og katastroferisikobegrænsning i og uden for
EUEuropa-Kommissionen har i dag vedtaget to
meddelelser om katastrofehåndtering: én om en tilgang på
Fællesskabsplan til afhjælpning af følgerne af naturkatastrofer
og menneskeskabte katastrofer i EU og én om en strategi for støtte til
katastroferisikobegrænsning i udviklingslande. Meddelelserne, der er
vedtaget som en samlet pakke, er det første forsøg på at få
fastlagt en mere strategisk tilgang – ikke mindst i lyset af de øgede
risici, som klimaændringerne medfører. Der foreslås
foranstaltninger på fællesskabsplan på områder, hvor en
fælles indsats er mere effektiv end forskellige nationale tilgange, f.eks. 
videnudvikling, sammenkobling af aktører og politikker og forbedring af de
katastrofeforebyggende instrumenter, som EU allerede har adgang til. Hvad
angår udviklingslandene, fastlægger Kommissionen en EU-strategi for
mindskelse af følgerne af naturkatastrofer i lande, der betragtes som
højrisikolande. Begge meddelelser indgår som led i gennemførelsen
af Hyogo-handlingsplanen for 2005-2015, der blev vedtaget på
verdenskonferencen om katastrofebegrænsning.   
EU-kommissær for miljø Stavros Dimas udtalte: "Naturkatastrofer er
en stadigt større trussel for EU's medlemsstater, og det forventes, at de
vil stige i hyppighed og omfang i årene fremover som følge af
klimaændringerne. Vi må gøre alt, hvad vi kan for at mindske
deres påvirkning og være så godt forberedt som muligt.
Meddelelsen er det første vigtige skridt for at indlede en langfristet
proces for Fællesskabets indsats på dette område". 
EU-kommissær for udvikling og humanitær bistand Louis Michel
udtalte: "Når flodbølger eller orkaner indtræffer,
forårsager de store ødelæggelser og slår tilværelsen i
stykker for fattige mennesker over hele verden. Vi ved, at det er bedre at
forebygge end at helbrede. Investeringer i katastrofebegrænsning, før
en katastrofe indtræffer, giver et stort afkast sammenlignet med
humanitær bistand bagefter. Vi ved, at situationen kun vil blive
forværret på grund af klimaændringerne, og derfor må vi
handle nu. Jeg er overbevist om, at katastrofebegrænsning vil bidrage til
at redde liv, og at det er et effektivt våben i kampen mod fattigdommen i
verden". 
Forebyggelse: merværdi på europæisk plan
Meddelelsen om forebyggelse udpeger områder, hvor en indsats på
EU-plan kan have en merværdi. Det drejer sig om: oprettelse af en
fortegnelse på fællesskabsplan over eksisterende information og bedste
praksis, udvikling af retningslinjer vedrørende risikofaktorer og
kortlægning af risici, sammenkobling af aktører og politikområder
i alle stadier af katastrofehåndteringen gennem mere uddannelse og
bevidstgørelse, forbedret adgang til systemer for tidlig varsling og mere
effektiv målretning af EU-midler.
Katastroferisikobegrænsning: en nødvendig forudsætning for
fattigdomsbekæmpelse
Meddelelsen om katastroferisikobegrænsning indeholder følgende
prioriterede indsatsområder:styrkelse af den politiske dialog med udviklingslande 
integration af katastroferisikobegrænsning i EU's og udviklingslandenes
politik og foranstaltninger, herunder EU's støtte til nationale
risikoforebyggende investeringer
udarbejdelse af regionale planer, den første for Vestindien. Disse
handlingsplaner omfatter f.eks. støtte til
bevidstgørelseskampagner.EU vil fastlægge alle de
konkrete tiltag i en gennemførelsesplan, som ventes i juni 2009.
Baggrund
I marts 2008 vedtog Kommissionen en meddelelse om styrkelse af EU's
katastrofeberedskab (KOM(2008) 130). Den anvendte en integreret tilgang, der
omfattede alle faser af katastrofer (forebyggelse, beredskab, øjeblikkelig
reaktion, genopbygning), alle former for katastrofer (i og uden for EU,
naturkatastrofer eller menneskeskabte) og alle EU-instrumenter og
interinstitutionel koordinering. Til meddelelsen var vedlagt et særligt
bilag om skovbrande. Meddelelsen bebudede de to forslag om henholdsvis
forebyggelse og en EU-strategi til katastroferisikobegrænsning i
udviklingslande. Europa-Parlamentet og Rådet har endvidere begge opfordret
til hurtig handling på katastrofeforebyggelsesområdet.
De økonomiske omkostninger ved katastrofer i Europa skønnes at
være 15 mia. EUR.
Katastrofer rammer udviklingslandene hårdest, da de er mest udsat og har
de ringeste muligheder for at håndtere katastrofer. Katastrofer undergraver
og bringer også opfyldelsen af FN's millenniumudviklingsmål i fare.
Blandt de otte mål er målet om at halvere andelen af verdens
befolkning, som lever for under én dollar om dagen, og målet om at
alle børn skal have adgang til en grundskoleuddannelse inden år 2015
(http://www.un.org/millenniumgoals
).
I henhold til Hyogo-handlingsplanen for 2005, som er en international ramme
for katastrofeforebyggelse, bør alle stater arbejde sammen i dette
spørgsmål. 
http://www.unisdr.org/eng/hfa/hfa.htm
Yderligere oplysninger
Meddelelserne kan ses på følgende websteder:
Meddelelse om forebyggelse:
http://ec.europa.eu/environment/civil/index.htmMeddelelse om afhjælpning af katastroferisici:
http://ec.europa.eu/development/policies/9interventionareas/environment_en.cfm
