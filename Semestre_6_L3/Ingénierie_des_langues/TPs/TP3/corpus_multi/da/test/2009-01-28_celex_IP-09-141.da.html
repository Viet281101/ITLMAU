IP/09/141
Bruxelles, den 28. januar 2009Klimaændringer: Kommissionen
fremsætter forslag til en global pagt om klimaændringer i
KøbenhavnEuropa-Kommissionen fremlagde i dag sine forslag
til en overordnet og ambitiøs ny global aftale om klimaændringer og
til, hvordan den kan finansieres. Den nye pagt skal vedtages på
FN-klimakonferencen i København i december. For at holde
temperaturstigningen på under 2 °C får udviklingslandene
brug for væsentlig større finansiering fra industrilande og
multilaterale institutioner til at hjælpe dem med deres bidrag til at klare
klimaændringsrelaterede problemer. Kommissionens forslag omfatter
oprettelse af et OECD-dækkende
CO2-marked inden 2015 og innovative
internationale finansieringskilder baseret på landenes emissioner og
betalingsevne. 
Miljøkommissær Stavros Dimas udtalte: "Det vil kræve
betydelige private og offentlige investeringer at takle klimaændringernes
årsager og virkninger i de kommende årtier, omend disse investeringer
vil koste langt mindre, end hvis vi bare lader klimaændringerne
fortsætte deres destruktive kurs. De tiltag, der træffes rundt omkring
i verden, såsom den europæiske økonomiske genopretningsplan og
lignende, for at takle den økonomiske krise, er en mulighed for at fremme
tiltrængte investeringer i lavere CO2-emissioner og samtidig
tilskynde til vækst, innovation og jobskabelse. Der skal imidlertid
yderligere finansieringsløsninger på bordet for at få en aftale
på plads i København. Dagens meddelelse er et væsentligt bidrag
til en overordnet pakke af forslag til at optrappe finansiering og investering."Københavnkonferencens mål  
EU's mål er at begrænse den globale opvarmning til mindre end
2 °C over den præindustrielle temperatur, da der er velbegrundet
videnskabeligt bevis for, at klimaændringerne vil blive rigtig farlige,
hvis denne grænse overskrides. 
Aftalen, der skal nås i København, bør både sætte
globale mål for emissionsreduktioner og lægge grundlaget for at styrke
landenes muligheder for at tilpasse sig klimaændringer.
Meddelelsen[1] indeholder
konkrete forslag til, hvordan disse mål kan nås. 
Mål og tiltag  
Hvis de 2 °C skal holdes, skal de globale emissioner toppe inden
2020 og derefter reduceres til mindre en 50 % af 1990-niveauerne inden
2050. Det vil kræve en indsats fra både industrilande og
udviklingslande. 
Industrilandene må gå foran og mindske deres samlede
emissioner med 30 % i forhold til 1990-niveauerne inden 2020. EU
foregår med et godt eksempel ved at reducere emissionerne med 30 %,
hvis andre industrilande forpligter sig til tilsvarende reduktioner og har
allerede indført foranstaltninger med henblik på at reducere
emissionerne med 20 % (IP/08/1998).
I meddelelsen foreslås der specifikke parametre for at sikre, at de
nationale mål fører til et tilsvarende niveau eller en lignende
indsats. Alle OECD-lande og EU-medlemsstater, EU-ansøgerlande og
potentielle kandidatlande burde fastsætte emissionsmål. 
Udviklingslandene, undtagen de fattigste, bør begrænse
væksten i deres samlede emissioner til 15-30 % under, hvad der ellers
ville følge af en normal udvikling.  Dette skulle omfatte et hurtigt fald i
emissionerne fra tropisk skovrydning (IP/08/1543).
Disse lande bør forpligte sig til at indføre CO2-lave
udviklingsstrategier omfattende alle væsentlige emissionssektorer inden
2011. En ny international mekanisme vil vurdere disse strategier og sammenholde
foreslåede foranstaltninger med hensigtsmæssig ekstern støtte.Finansiering af en lav-CO2-udvikling  
For at reducere emissionerne vil de globale yderligere
nettoinvesteringer nok skulle stige til omkring 175 mia. EUR i 2020 i henhold
til uafhængige ekspertskøn. Der vil blive brug for over halvdelen
heraf i udviklingslandene.  Indtil 2020 vil størstedelen af
foranstaltningerne i disse lande være forbundet med lave omkostninger
– eller måske endog fordele – og bør finansieres af
landene selv.  International finansiel støtte til foranstaltninger, der
overstiger et lands egen betalingsevne, børe komme fra sådanne kilder
som offentlige fonde og internationale kulstofskrediteringsordninger.  
Københavnaftalen bør også indeholde bestemmelser om hjælp
til lande, for at de kan tilpasse sig de uundgåelige
klimaændringer. Det burde være et krav til alle industri- og
udviklingslande, at de udarbejder nationale tilpasningsstrategier.
Tilpasningsstøtte bør gives til de mest udsatte af de mindst udviklede
lande og små udviklingsøstater.  
EU bør udforske potentielle innovative internationale
finansieringskilder baseret på forureneren-betaler-princippet og
betalingsevnen. EU-medlemsstaterne kunne også anvende en del af deres
indtægter fra bortauktionering af kvoter under EU's emissionshandelsordning
til at støtte udviklingslandene. 
Globalt kulstofmarked
EU bør forsøge inden 2015 at opbygge et OECD-dækkende
CO2-marked ved at tilknytte EU's emissionshandelsordning til
andre tilsvarende kvotehandelsordninger for at afhjælpe
klimaændringsfølger og bekæmpe klimaændringer. Markedet
bør udvides til at omfatte de væsentligste vækstøkonomier
inden 2020 med henblik på at opbygge et globalt CO2-marked.
Kyoto-protokollens mekanisme for bæredygtig udvikling ('CDM') bør
revideres. For avancerede udviklingslande og yderst konkurrencedygtige
økonomiske sektorer bør CDM gradvis erstattes af en sektorbestemt
kreditordning og kvotehandelsordninger. 
Næste skridt
Meddelelsen er stilet til Rådet, Parlamentet og EU's rådgivende
organer. Det Europæiske Råd forventes at give sit svar i marts.  
Der henvises også til: MEMO/09/34
Yderligere oplysninger: 
http://ec.europa.eu/environment/climat/future_action.htm
[1] "Mod en overordnet
klimaændringsaftale i København", KOM(2009)39
