IP/09/718
Bruxelles, den 7. maj 2009Enighed på EU-topmødet om
beskæftigelsen om, hvordan den voksende arbejdsløshed skal
bekæmpesEU afholdt i dag et særligt topmøde i
Prag om håndtering af den økonomiske krises indvirkning på
jobsituationen i Europa.  Trojka-formandskabet (den tjekkiske, svenske og
spanske regering) mødtes med Europa-Kommissionen, arbejdsgivere og
fagforeninger for at udveksle idéer om, hvordan folk holdes i arbejde og
hjælpes til at finde nye job.  På topmødet blev der peget på
ti foranstaltninger til at bekæmpe ledighed og skabe nye job.  Kommissionen
lader sig inspirere af topmødets diskussioner, når den udarbejder sit
input til Det Europæiske Råd den 18. og 19. juni.  
Kommissionens formand, José Manuel Barroso, udtalte: "EU-topmødet i
dag om beskæftigelsen er et vigtigt skridt i retning mod flere og bedre
koordinerede foranstaltninger inden for beskæftigelse. Vi kan ikke
forhindre, at krisen fører til øget ledighed. Men hvis vi handler nu,
kan vi reducere tabet af arbejdspladser og hjælpe millioner af mennesker
med at finde nye og bedre job.  Hvis vi handler nu, kan vi også bane vejen
for et bæredygtig opsving. Topmødet i dag er hverken EU's første
eller sidste indsats på beskæftigelsesområdet. Men med dette
topmøde fortæller vi borgerne, at beskæftigelsen er vores
førsteprioritet. Jeg opfordrer alle medlemsstaterne til at samarbejde og
til hurtigt at tage flere initiativer vedrørende beskæftigelsen."
"Borgerne er vores topprioritet i denne krisetid – at holde dem på
jobmarkedet og få dem tilbage i job hurtigst muligt. Vi må bruge alle
midler, som vi har til rådighed, til at begrænse krisens indvirkning
på realøkonomien og særlig på borgerne og deres
levebrød", udtalte Vladímír Špidla, EU-kommissær for
beskæftigelse. 
"Topmødet er et vigtigt skridt i retning mod at bestemme, hvordan vi
bedst bekæmper ledighed og skaber nye job. Vores strategi vil være at
styrke dialog mellem arbejdsmarkedets parter, samarbejdet og skabe synergi
mellem sociale og økonomiske politikker. Det er ikke muligt at vælge
mellem sociale kerneværdier og et konkurrencedygtigt indre marked." 
Topmødet viste, at der blandt deltagerne var bred enighed om vejen frem.
Hovedbudskaberne understreger, at den fremtidige indsats på
beskæftigelsesområdet skal baseres på en række principper og
sigte mod at opretholde beskæftigelsen,  øge adgangen til
beskæftigelse, særlig for de unge, og efteruddannelse, opfylde
arbejdsmarkedets behov og fremme mobilitet. 
Det foreslås, at følgende ti konkrete foranstaltninger, rettet mod
både de kortsigtede og de langsigtede udfordringer, implementeres på
nationalt plan og EU-plan i samarbejde med arbejdsmarkedets parter:1. Fastholde så mange som muligt i deres stillinger, gennem midlertidig
tilpasning af arbejdstiden og omskoling og med støtte fra offentlige midler
(fra f.eks. Den Europæiske Socialfond).
2. Fremme iværksætterkultur og jobskabelse, f.eks. ved at
nedsætte de indirekte lønomkostninger og via flexicurity.  
3. Forbedre de nationale arbejdsformidlingers effektivitet via intensiv
rådgivning, uddannelse og jobsøgning i løbet af de første
ugers ledighed, særlig for unge ledige.
4. Øge antallet af lærlingeuddannelser og praktikantstillinger,
der er af høj kvalitet,  betydeligt inden udgangen af 2009.
5. Fremme mere rummelige arbejdsmarkeder ved at øge incitamentet til at
arbejde, sikre effektive, aktive arbejdsmarkedspolitikker og modernisere de
sociale sikringssystemer, hvilket også vil føre til en bedre
integration af ugunstigt stillede grupper, herunder handicappede, lavtuddannede
og indvandrere.  
6. Opgradere kvalifikationer på alle niveauer gennem livslang
læring, særlig ved at give unge, der forlader skolen, de
nødvendige færdigheder for at finde et job.    
7. Anvende arbejdskraftens mobilitet til at matche udbud og
efterspørgsel på arbejdsmarkedet bedst muligt.
8. Identificere jobmuligheder og kvalifikationsbehov, og forbedre
kvalifikationsprognoser for at kunne tilpasse uddannelsesudbuddet.
9. Hjælpe ledige og unge med at starte egen virksomhed, f.eks. ved at
tilbyde dem erhvervsstøttetjenester og startkapital eller ved at sænke
eller fjerne beskatning af nystartede virksomheder. 
10. Foregribe og håndtere omstruktureringer gennem fælles
læring og udveksling af bedste praksis.På topmødet
blev det drøftet, hvorledes nationale foranstaltninger og
EU-foranstaltninger bedst kan supplere hinanden, og hvorledes
EU-værktøjer og ressourcer, som Den Europæiske Socialfond (ESF)
og Den Europæiske Fond for Tilpasning til Globaliseringen (EGF), bedst
anvendes. Begge fonde er for nylig blevet ændret for at optimere deres
effektivitet i krisetider.
Som forberedelse til topmødet havde Europa-Kommissionen arrangeret en
række workshopper med det nuværende og de fremtidige EU-formandskaber
(som blev afholdt i Madrid den 15. april, i Stockholm den 20. april og i Prag
den 27. april). Herudover var der arrangeret en særlig debat i
Europa-Parlamentet i Bruxelles den 5. maj. Grundet denne høringsproces
bidrog den bredest mulige vifte af interessenter med deres synspunkter, herunder
arbejdsmarkedets parter på alle niveauer, repræsentanter fra de
forskellige EU-institutioner, medlemsstaterne, de offentlige
arbejdsformidlinger, akademiske kredse og civilsamfundet. 
Yderligere oplysninger: 
Hovedbudskaber fra topmødet om beskæftigelsen
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops
http://ec.europa.eu/social/BlobServlet?docId=2623&amp;langId=en
MEMO/09/223
om topmødet om beskæftigelsen 
Kommissionens formand José Manuel Barrosos krisehjemmeside:
http://ec.europa.eu/commission_barroso/president/focus/credit_crunch/index_en.htm
Generaldirektoratet for Beskæftigelse / kommissær
Vladímír Špidlas hjemmeside vedrørende de sociale virkninger
af krisen: 
http://ec.europa.eu/social/main.jsp?langId=da&amp;catId=736
Informationsvideo: I-061271
Economic Downturn: Employment 
IP/09/703:
Road to recovery: Cohesion Policy will help Europe to get out of the crisis, say
Commissioners Hübner and Špidla 
MEMO/09/221:
Revision of the European Globalisation Adjustment Fund (EGF)
