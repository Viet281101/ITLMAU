IP/09/ 1697  Bruxelles, den 11. november 2009  Nemmere for medlemsstaterne at fremskaffe bevismateriale fra hinanden i straffesager og at sikre, at det kan inddrages i domstolenes sagsbehandling  Kommissionen har i dag vedtaget en grønbog med det formål at forbedre medlemsstater nes samarbejde om fremskaffelse af bevismateriale i straffesager. Kommissionen overvejer at erstatte de nuværende fragmenterede regler for fremskaffelse af bevismateriale i straffesager med et enkelt instrument, som bygger på p rincippet om gensidig anerkendelse og omfatter alle typer bevismateriale, og at indføre fælles standarder, som skal sikre, at bevismaterialet kan inddrages i domstolenes sagsbehandling. Med grønbogen konsulteres medlemsstater ne og andre interesserede parter om det nye instrument og en række relevante spørgsmål i denne forbindelse.   Næstformand Jacques Barrot, kommissær med ansvar for retfærdighed, frihed og sikkerhed , erklærede i den anledning: "I en situation med grænseoverskridende kriminalitet må retsplejen ikke besværliggøres af forskelle i medlemsstaternes retssystemer og manglende gensidig anerkendelse af retsafgørelser. I denne forbindelse er det særlig vigtigt at fremme et mere effektivt samarbejde om indsamling af enhver form for bevismateriale i straffesager, og dermed lette og fremskynde det retlige samarbejde mellem medlemsstaterne."  D e eksisterende regler for fremskaffelse af bevismateriale fra en anden medlemsstat består af en række instrumenter, der bygger på forskellige principper og har forskelligt anvendelsesområde. Dette besværliggør anvendelsen af reglerne og kan skabe forvirring blandt jurister og medføre, at der opstår situationer, hvor de ikke anvender det mest velegnede instrument. I sidste instans kan disse faktorer derfor hindre et effektivt samarbejde på tværs af grænserne.   Reglerne behandler kun indirekte s pørgsmålet om, hvorvidt beviser, som er indhentet i en anden medlemsstat, kan inddrages i domstolenes sagsbehandling, da der ikke findes nogen fælles standarder for indsamling af beviser. Det skaber risiko for, at reglerne for fremskaffelse af beviser i straffesager kun vil fungere effektivt, når det drejer sig om medlemsstater , der har nogenlunde de samme nationale standarder for indsamling af beviser .  I overensstemmelse med målsætningerne i Kommissionen s meddelelse af 10. juni 2009 - "Et område med frihed, sikkerhed og retfærdighed i borgernes tjeneste" - vil Kommissionen tage yderligere skridt til at fremme medlemsstaternes samarbejde om fremskaffelse af beviser i straffesager.  Kommissionen overvejer at erstatte de nuværende regler for fremskaffelse af bevismateriale i straffesager med et enkelt instrument, som bygger på princippet om gensidig anerkendelse og omfatter alle typer bevismateriale . Den overvejer også at indføre fælles standarder for indsamling af beviser i straffesager.   Formålet med g rønbogen er at konsultere medlemsstaterne og andre interesserede parter om det nye instrument og om en række relevante spørgsmål i denne forbindelse.    http://www.ec.europa.eu/commission_barroso/barrot/welcome/default_da.htm
