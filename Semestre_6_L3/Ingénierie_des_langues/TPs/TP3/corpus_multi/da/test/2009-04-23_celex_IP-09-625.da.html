IP/09/625
Bruxelles, den 23. april 2009EU styrker bånd til naboerne og
fortsætter reformstøttenEuropa-Kommission gør i sin årlige
statusrapport rede for de konkrete reformresultater, som landene i den
europæiske naboskabspolitik har nået i 2008, og kortlægger de
områder, hvor der er behov for en yderligere indsats. I et politisk
oplæg om gennemførelsen af ENP fremlagt i dag giver Kommissionen en
oversigt over udviklingen i 12 ENP-lande. Endvidere beskrives virkningerne af
finanskrisen for dem, og der stilles forslag til, hvordan EU på forskellig
måde kan bidrage til genopretningsprocessen. På trods af den
vanskelige situation i 2008 præget af politiske og økonomiske
udfordringer og et generelt langsommere tempo i reformbestræbelserne,
navnlig for god regeringsskik, er der opnået mange resultater i
partnerlandene på centrale samarbejdsområder, såsom meget
tættere politiske kontakter, øget samhandel, større samarbejde
inden for forskning og innovation, større mobilitet for de unge osv.
Båndene er også blevet styrket gennem to nye regionale rammetiltag,
som supplerer de differentierede bilaterale forbindelser: Middelhavsunionen og
Østpartnerskabet. Det politiske oplæg er ledsaget af individuelle
landerapporter for lande med en
ENP-handlingsplan[1]
og en sektorspecifik statusrapport.
”2008 viste klart, hvor stor betydning Den Europæiske
Naboskabspolitik har. Den økonomiske og finansielle krise, voldelige
konflikter i naboskabet og politisk ustabilitet er alle elementer, der indvirker
på EU-borgernes sikkerhed og velfærd. Det er derfor fortsat af
afgørende betydning for EU at yde håndgribelig, målrettet og
troværdig støtte til vore naboer for at skabe større afkast i
form af gensidig sikkerhed og velfærd”, udtalte Benita
Ferrero-Waldner, Kommissær med ansvar for eksterne forbindelser og
EU’s naboskabspolitik. 
På trods af en generelt vanskelig kontekst (global økonomisk og
finansiel krise, konflikt mellem Rusland og Georgien i august 2008, Israels
angreb på Gaza i december 2008/januar 2009) blev EU’s forbindelser
med nabolandene yderligere intensiveret i 2008. EU's partnerlande har vist
fremskridt i reformen af deres økonomier og
moderniseringsbestræbelserne, der skal skabe bedre muligheder for deres
samfund.
Benita Ferrero-Waldner tilføjede: ”På trods af den vanskelige
internationale situation i 2008 har naboskabspolitikken fortsat ført til
resultater og er sågar blevet udbygget med to nye tiltag: Middelhavsunionen
og Østpartnerskabet. Vore partnere har gjort store fremskridt på
centrale områder, så som samhandel, beskatning og bedre
erhvervsmiljø, men bør gøre væsentligt mere ved navnlig de
politiske reformer, god regeringsskik og menneskerettigheder. ENP vil derfor
fortsat tjene som EU’s instrument til fremme af reformer i de
nærmeste nabolande.
Styrket politisk samarbejdeArmenien, Aserbajdsjan, Georgien, Moldova og Ukraine tilsluttede sig
langt de fleste af de FUSP-erklæringer, som de blev opfordret til at
tilslutte sig, hvormed de sammen med EU talte med én stemme i
internationale anliggender.
Europa-Kommissionen deltog i tilrettelæggelsen af en donorkonference
for palæstinenserne (med tilsagn om 440 mio. EUR i 2008)
og støtter den politiske stabilisering og nationale genforening
(valgreform) i Libanon.
EU spillede en afgørende rolle i indgåelsen af våbenhvilen i
Georgien under den væbnede konflikt med Rusland, støttede
landets territoriale integritet, sendte hurtigt EU-observatører i felten,
ydede øjeblikkelig humanitær bistand til internt fordrevne personer og
sponsorerede Genève-forhandlingerne med henblik på en løsning af
konflikten. EU deltog i tilrettelæggelsen af en international
donorkonference for Georgien og gav tilsagn for indtil 500 mio. EUR
for perioden 2008-2010).Økonomisk integration og samhandel
blev fremmetUkraine tiltrådte Verdenshandelsesorganisationen og forhandler
nu med EU om en bred og global frihandelsaftale inden for rammerne af den nye
associeringsaftale (den første af sin art med de østlige naboer).
Undersøgelser af muligheden for fremtidige brede og globale
frihandelsaftaler med Georgien og Armenien er tilendebragt.
Handelsforhandlinger om landbrugs- og fiskerivarer blev tilendebragt med
Egypten, Israel og er i gang med Marokko og
Tunesien. Der blev indledt forhandlinger om liberalisering af handelen
med tjenesteydelser og etableringsret med Egypten, Marokko og
Tunesien.
EU er ENP-landenes vigtigste samhandelspartner. Eksporten til EU steg i 2008
med tocifrede beløb for så vidt angår Egypten,
Jordan, Libanon og Ukraine.Lempelse af
visumregler og bekæmpelse af ulovlig indvandringAftaler om lempelse af visumregler og tilbagetagelse indgået med
Ukraine og Moldova trådte i kraft den 1. januar 2008.
I oktober 2008 indledtes en dialog med Ukraine om indførelse af
visumfrihed som et langsigtet perspektiv.   Dialogen med Georgien blev
styrket med henblik på at indgå aftaler om visumlempelse og
tilbagetagelse samt indlede et mobilitetspartnerskab for at lette lovlig
indvandring og samtidig bekæmpe ulovlig indvandring. Et sådant
mobilitetspartnerskab blev indledt med Moldova medio 2008.
Den politiske dialog og det sikkerhedspolitiske samarbejde om
bekæmpelse af ulovlig indvandring med Marokko blev udbygget. 
Tunesien forbedrede sit udstyr og sin infrastruktur for at styrke
grænsekontrollen og landet indførte nye biometriske pas, men den
ulovlige indvandring fra Tunesien steg dog betydeligt i
2008.Retligt samarbejdeBetingelserne for uddannelsen af palæstinensiske dommere og
anklagere blev forbedret gennem oprettelsen af det EU-finansierede
palæstinensiske institut for retsuddannelse. I Libanon blev der
udarbejdet særlig uddannelse for dommere, advokater og
retsfuldmægtige. 
Kommissionen forsynede det palæstinensiske civile politi med
køretøjer, hvilket bidrog til større effektivitet. 
Georgien fremviste betydelige fremskridt i bekæmpelsen af
korruption, forbedrede detentionsforhold og bekæmpelsen af tortur og
dårlig behandling.
Ny lovgivning i Armenien om flygtning og asyl sigter på en
tilnærmelse til EU’s og internationale
standarder.Energisamarbejdet trådte ind i en ny
faseDer blev indledt forhandlinger om Moldovas og Ukraines
tiltrædelse til energifællesskabstraktaten, som omfatter tilsagn om
gradvis konvergens med EU’s regler for det indre marked for energi. 
EU’s finansiering er af afgørende betydning for Ukraines
atomenergisikkerhed, da den bidrager til forbedring af reaktorerne af den
sovjetiske type. EU støtter fortsat Armenien finansielt ved at sikre
overholdelse af minimumsstandarderne for sikkerheden på
atomkraftværket i Medzamor.
EU undertegnede et aftalememorandum om samarbejde inden for energisektoren
med Egypten – en stor energiproducent. Aserbajdsjan er en
strategisk partner for EU vedrørende olie- og gasressourcer fra det
kaspiske område, både som producent og som transitland.
Israel og Den Palæstinensiske Myndighed og
Europa-Kommissionen genoptog det trilaterale energisamarbejde ”Solar for
Peace” og Den Palæstinensiske Myndighed udviklede planer for et
solenergianlæg i Jericho. 
Middelhavsunionen tilsluttede sig på topmødet den 13. juli 2008
solenergiplanen for Middelhavet som et prioriteret initiativ inden for
rammerne af Barcelonaprocessen.Transportforbindelser
styrketLufttransportaftalen med Marokko har siden 2007 ført til en
stigning i trafikken på 17 % hidtil med oprettelsen af 52 nye
tilslutningspunkter og 12 nye luftfartsselskaber på markedet. Hermed er
billetpriserne blevet billigere og turister har fået et større udvalg,
hvilket bidrager til at udbygge turismeerhvervene og forbedre
beskæftigelsen. Forhandlinger om en lignende aftale blev indledt med
Ukraine og forventes snarligt indledt med Georgien. 
Der blev undertegnet horisontale luftfartsaftaler med Armenien,
Israel og Jordan og indledt forhandlinger om
Euro-Middelhavsluftfartsaftaler med de sidste to lande.
I det sydlige Kaukasien blev renoveringen af jernbanen mellem Yerevan og
Tblisi (Armenien-Georgien) iværksat. 
Finansielle bidrag fra investeringsfaciliteten under naboskabspolitikken
støtter projekter som: et sporvognsprojekt i Rabat og vejbyggeri i
landdistrikter i Marokko, modernisering af Chisinaus lufthavn og et
landevejsrenoveringsprojekt i Moldova.og
derudover...EU-støtte til NGO og lokale myndigheder i Egypten,
Georgien, Jordan, det besatte palæstinensiske
område, Tunesien og Ukraine.
Finansiel støtte til reformen af uddannelsessystemet i Marokko
sigter på at mindske graden af analfabetisme (for at nå ned på
38 % af befolkningen, hovedsageligt for kvinder). 
Kvinders forhold og deres rettigheder blev forbedret i Jordan,
Tunesien og Egypten. 
EU's støtte gjorde det muligt at indføre obligatorisk sygesikring
i Marokko, hvilket også er et afgørende element i reformen af
sundhedssektoren i Moldova.
Forbedringen af vandforsyningen i Jordan finansieret af EU
sigter på at hjælpe de irakiske flygtninge i Zarqaregionen.
EU's civilbeskyttelsesordning blev mobiliseret i 2008 for at hjælpe
Georgien som følge af krigen med Rusland og for at hjælpe
Ukraine og Moldova i forbindelse med de tragiske
oversvømmelser. 
Israel (associeret medlem), Egypten, Jordan og
Marokko især deltog med stor succes i de første indkaldelser af
bud under det 7. rammeprogram for forskning.
Der var en betydelig stigning i antallet af frivillige unge fra ENP-landene
i tjeneste under EU-programmet "Aktive unge" (+87,5 %) samt en markant
stigning i udvekslingen af unge og ungdomsarbejdere
(+23 %).På grundlag af Barcelonaprocessen har
Middelhavsunionen pustet nyt liv i Europas forbindelser til naboerne i
syd.  Europa-Kommissionen har ligeledes foreslået et ambitiøst
østpartnerskab med Armenien, Aserbajdsjan, Hviderusland, Georgien,
Moldova og Ukraine, med en omfattende og vidtrækkende dagsorden for en
udbygning af EU's bånd til disse lande.
EU's støtte til ENP-partnerlandene blev ligeledes forøget i 2008.
Der blev givet tilsagn om 1,71 mia. EUR sammenholdt med
1,67 mia. EUR i 2007.
Tilgængelige dokumenter:
Meddelelse fra Kommissionen til Europa-Parlamentet og Rådet om
gennemførelsen af den europæiske naboskabspolitik i 2008 (Bruxelles
den 23. april 2009) og individuelle landerapporter for Armenien, Aserbajdsjan,
Egypten, Georgien, Israel, Jordan, Libanon, Marokko, Moldova, det besatte
palæstinensiske område, Tunesien og Ukraine samt sektorspecifikke
statusrapporter findes på følgende adresse: 
http://ec.europa.eu/world/enp/documents_en.htm
Memo med en oversigt over situationen i hvert enkelt land findes på
følgende adresse:Armenien 	MEMO/09/182Aserbajdsjan
	MEMO/09/183Egypten
	MEMO/09/179Georgien
	MEMO/09/184Israel
		MEMO/09/185Jordan
	MEMO/09/186Libanon
	MEMO/09/187Marokko
	MEMO/09/188Moldova
	MEMO/09/180Det
besatte palæstinensiske område MEMO/09/181Tunesien
	MEMO/09/178Ukraine
	MEMO/09/189
Yderligere oplysninger om den europæiske naboskabspolitik finde på
følgende adresse: http://ec.europa.eu/world/enp/index_en.htm
[1] Armenien, Aserbajdsjan,
Egypten, Georgien, Israel, Jordan, Libanon, Marokko, Republikken Moldova, det
besatte palæstinensiske område, Tunesien og Ukraine.
