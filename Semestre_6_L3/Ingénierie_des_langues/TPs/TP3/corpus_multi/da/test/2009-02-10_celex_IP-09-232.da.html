IP/09/232
Bruxelles, den 10. februar 2009
[Graphic in PDF & Word format]Sociale netværksaktiviteter:
Kommissionen formidler aftale mellem de største webtjenesterSytten førende webtjenester har for
første gang undertegnet en europæisk aftale, der skal forbedre
sikkerheden for børn og unge under 18, som benytter de sociale websteder.
Der er tale om følgende tjenester: Arto, Bebo, Dailymotion, Facebook,
Giovani.it, Google/YouTube, Hyves, Microsoft Europe, Myspace, Nasza-klaza.pl,
Netlog, One.lt, Skyrock, StudiVZ, Sulake/Habbo Hotel, Yahoo!Europe og  Zap.lu.
Dyrkning af sociale netværk på internettet er et socialt og
økonomisk fænomen af stigende betydning, som alene i Europa
tiltrækker 41,7 mio. regelmæssige brugere. De sociale websteder
ændrer den måde, vi kommunikerer med hinanden på online. Brugen
af sociale websteder er i det seneste år vokset med 35 % i Europa, og
det forventes, at antallet af brugere vil være mere end fordoblet i 2012.
En forudsætning for disse websteders fortsatte vækst er, at de unge
brugere føler sig trygge, når de udvider deres netværk eller
deler personlige oplysninger med andre. Den aftale, der i dag er undertegnet i
Luxembourg i anledning af Sikkert Internet-dag, som Kommissionen har
organiseret, giver de unge brugere et værktøj til at håndtere
potentielle risici på internettet, som f. eks. cybermobning eller
afslørende personlige oplysninger.
“Kommissionen hilser den første europæiske aftale om
sociale netværksaktiviteter velkommen. Den repræsenterer et vigtigt
fremskridt, når det gælder børns sikkerhed på de sociale
websteder i Europa,” udtalte Viviane Reding, EU-kommissær for
Informationssamfundet og Medier. “Sociale netværksaktiviteter har
et enormt vækstpotentiale i Europa, og de kan bidrage til at sætte
skub i økonomien og gøre samfundet mere interaktivt, dog under
forudsætning af, at børn og unge har tillid til disse websteder og
ved, hvordan de skal undgå farer, når de skaffer sig nye "venner"
eller deler personlige oplysninger med andre på internettet. Jeg vil
nøje overvåge gennemførelsen af den aftale, der er indgået i
dag, og Kommissionen vender tilbage til emnet til næste år."
Europas førende socialnetværkstjenester er i dag for første
gang samlet i anledning af dette års Sikkert Internet-dag med det
formål at vedkende sig deres ansvar og identificere potentielle risici for
unge under 18 år. Der kan f.eks. være tale om cybermobning (chikane af
børn på websteder eller via mobiltelefonbeskeder)
”grooming” (dvs. når en voksen indleder et venskab med et barn
med henblik på seksuelt misbrug) og risikofyldt opførsel, som f.eks.
afsløring af personlige oplysninger. 
Webtjenesterne vil begrænse disse risici ved at:Installere en brugervenlig og lettilgængelig knap for
”rapportering af misbrug”, som sætter brugerne i stand
til med ét klik at rapportere upassende henvendelser fra eller adfærd
hos en anden bruger.
Sikre, at webstedsprofiler og kontaktoplysninger om webstedsbrugere, der er
registreret som værende under 18, som standardopsætning er
”fortrolige”. Dermed bliver det sværere for brugere, der
har uhæderlige hensigter, at henvende sig til børn og unge.
Sørge for at, at det ikke kan lade sig gøre at søge i
fortrolige profiler, som børn og unge under 18 har lagt på
nettet (på webstederne eller via søgemaskiner).
Garantere, at der altid er en tydelig og lettilgængelig mulighed for
at vælge at gøre oplysningerne fortrolige, således at brugere
let kan finde ud af, om det blot er deres venner eller hele verden, der kan se,
hvad de har lagt på nettet.
Hindre visse brugere i at anvende deres tjenester. Hvis et socialt
websted f.eks. er indrettet til teenagere, bør det gøres vanskeligt
for børn under 13 at blive registreret på webstedet.De
sociale webtjenester skal oplyse Kommissionen om deres sikkerhedspolitik og
meddele, hvordan de agter at gennemføre disse principper senest i april
2009. 
Baggrund:
Den aftale, der er undertegnet i dag, er resultatet af drøftelserne i
den arbejdsgruppe om sociale netværk (Social Networking Task Force), som
Kommissionen nedsatte i april 2008. Denne arbejdsgruppe har bragt sociale
webtjenester, ikke-statslige organisationer og forskere sammen og er et godt
eksempel på selvregulering - en tilgang, som Kommissionen støtter,
hvis den gennemføres effektivt. 
Lignende initiativer på dette område tæller bl.a. et sæt
retningslinjer for sociale netværk online, som det Det Forenede Kongeriges
indenrigsministerium udsendte i april 2008, og særskilte aftaler, som
henholdsvis Myspace og Facebook har indgået med 49 justitsministre i USA.Der er afholdt
Sikkert Internet-dag hvert år siden 2004, og dagen omfatter arrangementer i
mere end 50 lande i Europa og resten af verden.
Sikkert Internet-dag i 2007 resulterede på kommissær Redings
initiativ i en aftale om sikrere brug af mobiltelefoner blandt yngre teenagere
og børn, som er undertegnet af alle de førende mobiloperatører
(IP/07/139).
På nedenstående websted findes der pressemateriale med den
endelige aftale, et oplysningsblad og en video om cybermobning, som vil blive
vist på tv-kanaler i EU, Norge og Island samt på internettet:
http://ec.europa.eu/information_society/newsroom/cf/itemlongdetail.cfm?item_id=4672
MEMO/09/58
Yderligere oplysninger
www.keepcontrol.eu
http://ec.europa.eu/information_society/activities/social_networking/index_en.htm
AnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.
In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.
In Denmark children will create artwork at the Science Museum in
Copenhagen based on their views of the internet.
In France the singer for children Henri Dès will take part in
Safer Internet Day 
In Italy youths will express their opinions to social networking
sites presenting the work that in the last months has involved about 1000
children
In Egypt and Norway the local versions of the INSAFE family
toolkit will be launched.The European internet safety network
INSAFE organised a online competition. 6000 participants took part and the 6
winners have been awarded their prize today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
