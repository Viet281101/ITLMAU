IP/09/ 1044  Bruxelles, den 26. juni 2009 Topdomænet ".eu" vil også snart kunne bruges med kyrilliske og græske skrifttegn Snart vil man også finde .eu-websteder med bulgarske og græske skrifttegn. Europa-Kommissionen har i dag vedtaget nye EU-regler, som gør det muligt for internetbrugere og virksomheder at registrere domænenavne under topdomænet .eu med bogstaver fra alle EU's 23 officielle sprog, herunder fra kyrillisk og græsk. Senere på året vil man således også finde domænenavne under topdomænet .eu skrevet med bogstaver fra de alfabeter, der benyttes af bulgarere, grækere og cyprioter, og med specialtegn fra andre sprog. Hidtil har tjekkerne kun kunnet benytte 27 ud af 42 skrifttegn, og litauerne har kun kunnet bruge 23 ud af 32 skrifttegn. Kommissionen har i dag udsendt en ny rapport om udviklingen af EU's topdomæne, og den viser, at antallet af registrerede .eu-domænenavne (pt. omkring tre millioner) voksede med 11 % i både 2007 og 2008.  "Tre år efter lanceringen af .eu er det nu det foretrukne topdomæne for et stigende antal virksomheder og borgere, der ønsker en europæisk identitet på internettet. Ved at vælge .eu kan en virksomhed meget nemt vise, at den er hjemmehørende i et af de 27 EU-lande og skal overholde EU-lovgivningens meget høje krav, navnlig når det gælder databeskyttelse, forbrugerregler eller reguleringen af EU's finansielle markeder ", udtaler Viviane Reding, der er EU-kommissær for informationssamfundet og medier. "Det er helt naturligt, at de europæiske borgere skal kunne vælge domænenavne, der afspejler diversiteten i Europa. Derfor har vi besluttet, at .eu skal kunne bruges med alle de alfabeter, der benyttes i medlemsstaterne, og med alle tegn fra EU's 23 officielle sprog." Europa-Kommissionen har i dag ændret reglerne for .eu, således at internetbrugere nu kan registrere .eu-domænenavne skrevet med bogstaver fra forskellige alfabeter såsom det kyrilliske eller græske.  Hidtil har domænenavne registreret under .eu-topdomænet kun kunnet indeholde bogstaverne "a" til "z", tallene "0" til "9" og "-". I fremtiden vil det være muligt at registrere navne, hvori indgår f.eks. "à", "ą", "ä", "ψ" eller "д", under ".eu". Borgere og virksomheder i EU vil kunne registrere domænenavne skrevet med andre skrifttegn end de latinske, hvilket er meget vigtigt for sprog såsom græsk og bulgarsk. I dag har Bulgarien et af de laveste antal registrerede .eu-domænenavne, nemlig 9 578 (se bilag).  Det forventes, at de nye regler vil gøre brugen af Europas topdomænenavn endnu mere tiltrækkende. For at kunne registrere et .eu-domænenavn skal internetbrugeren være hjemmehørende i et af de 27 EU-lande. Nye tal, som Europa-Kommissionen har offentliggjort i dag, viser, at .eu's popularitet stadig er støt stigende her tre år efter, at det blev lanceret. Antallet af registrerede .eu-domænenavne voksede med 11 % i både 2007 og 2008, bl.a. takket være faldet i registreringsgebyret fra 10 EUR til 5 EUR i 2007 og igen til 4 EUR i 2008. Brugen af topdomænet .eu vokser særlig hurtigt i Østeuropa, hvor antallet af .eu-domænenavne steg med 149 % i Polen mellem 2006 og 2008 og med 142 % i Litauen.  .eu har indtaget fjerdepladsen blandt Europas mest populære topdomænelandekoder, kun overgået af .de (Tyskland), .uk (Det Forenede Kongerige) og .nl (Nederlandene). .eu er det niende hyppigst anvendte topdomæne i verden. For første gang findes det svenske EU-formandskabs officielle websted også under et .eu-domænenavn:   www.se2009.eu   . Baggrund  Siden alle borgere og organisationer i EU fik adgang til at benytte topdomænet .eu i april 2006 (   IP/06/476   ), har det i stigende grad vundet offentlighedens gunst. Allerede et år efter starten var der registreret 2,5 millioner domænenavne under .eu (   IP/07/483   ), og i 2007 kom yderligere 300 000 til (   IP/08/530   ;   IP/09/536   ).  Det praktiske arbejde med registreringen af domænenavne er overladt til   EURid   , der er en uafhængig nonprofitorganisation. EURid er i færd med at forberede den officielle lancering af internationaliserede domænenavne under .eu. Statusrapporten om .eu findes på:    http://ec.europa.eu/information_society/policy/doteu/       MEMO/08/218       http://www.eurid.eu/     Seneste statistiske oplysninger om .eu:   http://status.eurid.eu/   Annex Ten largest top level domains by number of registered domain names (as of march 2009)         TLD   Number of registered domains     .com    79   439   607      .cn    13   854   687      .de    12   652   025      .net    12   099   536      .org    7   472   142      .uk    7   382   123      .info    5   137   681      .nl    3   285   095      .eu (*)    3   049   034      .biz    2   025   576      Source:  http://domainsinfo.fr/ . (*) The number of registrations for .eu is updated daily on:  http://www.eurid.eu/en/about/facts-figures/statistics . Number of .eu domains by country of residence of registrants (as of March 2009)         Country    Number of .eu domains March 2009     Austria    74   767      Belgium    92   404      Bulgaria    9   578      Cyprus    53   051      Czech Republic    82   020      Denmark    45   167      Estonia    8   179      Finland    14   876      France    251   744      Germany    930   467      Greece    25   169      Hungary    29   148      Ireland    59   612      Italy    166   454      Latvia    7   166      Lithuania    9   416      Luxembourg    27   256      Malta    2   916      Netherlands    415   474      Poland    176   328      Portugal    11   789      Romania    20   204      Slovakia    18   609      Slovenia    6   385      Spain    70   390      Sweden    81   979      United Kingdom    377   820      Source: EURid. Growth of .eu domains 2006-2008 by country of residence of registrants         Country    Growth of .eu domains 2006-2008*     Austria   +27  %     Belgium   +23  %     Bulgaria**   +58  %     Cyprus   -41  %     Czech Republic   +65  %     Denmark   +18  %     Estonia   +43  %     Finland   +57  %     France   +56  %     Germany   +19  %     Greece   +44  %     Hungary   +32  %     Ireland   +94  %     Italy   +14  %     Latvia   0  %     Lithuania   +142  %     Luxembourg   +95  %     Malta   -85  %     Netherlands   +36  %     Poland   +149  %     Portugal   -2  %     Romania**   +40  %     Slovakia   +74  %     Slovenia   +71  %     Spain   +33  %     Sweden   -10  %     United Kingdom   -14  %     EU   +22  %     *from 31.12.2006 to 31.12.2008. ** Figures for Bulgaria and Romania refer to 2007-2008, since registration of ‘.eu’ domains started after their accession to the EU on 1 January 2007. Source: EURid. .eu registrations per country (as of 23 June 2009)       Source: EURid .eu registrations by month (as of 23 June 2009)       Source EURid
