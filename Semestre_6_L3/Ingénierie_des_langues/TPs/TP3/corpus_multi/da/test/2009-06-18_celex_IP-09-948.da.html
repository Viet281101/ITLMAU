IP/09/948 Bruxelles, den 18. juni 2009 Forældreorlov: Arbejdsmarkedets parter i EU undertegner en ændret rammeaftale    Med den nye rammeaftale, der er indgået af arbejdsmarkedets parter i EU, forlænges forældreorloven fra tre til fire måneder for begge forældre, og ordningen gælder nu alle arbejdstagere, uanset deres ansættelsesform. Det er resultatet af seks måneders forhandlinger mellem arbejdsmarkedets parter og afspejler de forandringer, samfundet og arbejdsmarkedet har undergået siden undertegnelsen af den første rammeaftale om forældreorlov i 1995. Vladimír Špidla, EU-kommissær for beskæftigelse, sociale anliggender, arbejdsmarkedsforhold og ligestilling, var i formiddags til stede ved den officielle undertegnelse.   "   Denne aftale er et bevis på, at arbejdsmarkedets parter i EU har et glimrende samarbejde og kan skabe konkrete resultater for arbejdstagere og virksomheder i EU,"  udtalte EU-kommissær Vladimír  Š   pidla. Han tilføjede:   "Aftalen handler konkret om et af de prioriterede mål i forbindelse med mænds og kvinders ligestilling og viser parternes vilje til at finde løsninger for at forbedre balancen mellem familieliv og arbejdsliv under samtidig hensyntagen til lovrammer, praksis og traditioner i medlemsstaterne."    Den nye rammeaftale om forældreorlov blev i formiddags undertegnet af arbejdsmarkedets parter i EU   , dvs. EFS, BUSINESSEUROPE, CEEP og UEAPME.   Den nye aftale   indeholder følgende hovedelementer:       Forældreorlovens varighed forlænges fra tre til fire måneder for begge forældre. En af de fire måneder kan ikke overføres fra en forælder til den anden.       Det præciseres, at aftalen finder anvendelse på alle arbejdstagere, uanset deres ansættelsesvilkår (tidsbegrænset arbejde, deltid osv.).       Når forældrene vender tilbage til arbejdet efter forældreorloven, får de nu mulighed for at anmode om ændring af deres arbejdsvilkår (f.eks.  ændrede arbejdstider).      Arbejdstagerne får større beskyttelse mod ikke blot afskedigelse, men også mod enhver form for forskelsbehandling   som følge af, at de udøver deres ret til forældreorlov.       Kommissionen skal nu gen   nemgå bestemmelserne i aftalen og vil inden sommerferien foreslå Rådet, at aftalen gennemføres ved et direktiv under anvendelse af traktatens bestemmelser om dialogen mellem arbejdsmarkedets parter. Direktivet skal vedtages af Rådet med kvalificeret flertal.   Baggrund   Efter to høringsrunder blandt arbejdsmarkedets parter om forening af privatliv, arbejdsliv og familieliv valgte organisationerne for tværfaglig social dialog at forhandle en aftale om forældreorlov   på plads. Resultatet blev den allerførste rammeaftale på EU-plan, indgået i december 1995 og efterfulgt af et rådsdirektiv i 1996 (direktiv 96/34/EF). Næsten 15 år senere skønnede arbejdsmarkedets parter, at tiden var inde til en ajourføring af aftalens indhold, og de satte sig sammen og udarbejdede en ændret udgave. Forhandlingerne blev indledt i september 2008 og blev afsluttet i marts 2009.   Yderligere oplysninger Den sociale dialog:    http://ec.europa.eu/social/main.jsp?catId=329&amp;langId=en     L igestilling mellem mænd og kvinder:     http://ec.europa.eu/social/main.jsp?catId=418&amp;langId=da     Årsberetningen for 2009 om ligestilling mellem mænd og kvinder:    http://ec.europa.eu/employment_social/publications/booklets/equality/pdf/eul1450_090330_bas_en.pdf     Webstedet for kampagnen mod kønsbestemte lønforskelle :     http://ec.europa.eu/social/main.jsp?langId=da&amp;catId=681    Videonyhedsindslag om bekæmpelse af kønsbestemte lønforskelle i EU:    http://ec.europa.eu/avservices/video/video_prod_en.cfm?type=detail&amp;prodid=8786&amp;src=1    Videonyhedsindslag om, hvordan kvinder når til tops:    http://ec.europa.eu/avservices/video/video_prod_en.cfm?type=detail&amp;prodid=8787&amp;src=1
