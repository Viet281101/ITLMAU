IP/ 09/1573   Bruxelles, den 22. oktober 2009   Den store N atali-pris for 2009 tildeles den kinesiske journalist Yee Chong Lee for en reportage om jordskælvet i Sichuan   Overrækkelsesceremonien for Lorenzo Natali-journalistprisen fandt sted i dag i Stockholm i tilknytning til de europæiske udviklingsdage. Femten prisvindere udvalgt blandt flere end 1000 deltagere fra hele verden blev belønnet af en uafhængig jury med otte medlemmer, alle fra journalisterhvervet. Der blev uddelt tolv regionale priser, en særlig radiopris, en særlig tv-pris og den store Natali-pris. Den store Natali-pris gik til Yee Chong Lee, journalist ved Now TV, for hans reportage med titlen "Jordskælvet i Sichuan, et år efter". Denne unge journalist fra Hong Kong tilbragte en måned på katastrofestedet for at interviewe befolkningen om årsagerne til katastrofen og om genopbygningsforløbet. Karel de Gucht, kommissionsmedlem med udvikling og humanitær bistand som ansvarsområde, udtalte :  "Ytringsfrihed er en grundlæggende rettighed. Når journalister vælger at vise levevilkårene for vore samtidige, at fortælle om begivenheder, der ryster vor planet, at påvise uretfærdigheder og afsløre skandaler, aflægger de vidnesbyrd om vor samtid, og alt dette bidrager til at fremme demokrati, udvikling og frihed. Natali-prisen er en lejlighed til at hylde disse mænd og disse kvinder, som – ind imellem med livet som indsats – forsøger at forbedre den verden, vi lever i, ved at åbne vores øjne for dagens virkelighed. Jeg lykønsker alle prisvinderne og navnlig vinderen af den store Natali-pris for 2009, Yee Chong Lee, som har vist os, hvor nødvendigt det er at følge op på en historie et godt stykke tid efter, at den har mistet nyhedens interesse. En særlig tak skal også rettes til 2009-juryens medlemmer og dens formand, Barbara Serra, journalist ved Al Jazeera."   De øvrige pris belønnede journalister har især behandlet følgende emner :    albinoforfølgelse i Afrika syd for Sahara   dødspatruljer i favela’erne   det sorte marked for lig i Kina   krigsvoldtægter i Den Demokratiske Republik Congo   heksebørn i Den Demokratiske Republik Congo    fængsels forholdene i Zimbabwe.     Baggrund :  Lorenzo Natali -prisen er en verdensomspændende pris. Den blev oprettet i 1992 og gælder alle medier.   Prisen indgår i Europa-Kommissionens udviklingspolitik, som tillægger de grundlæggende rettigheder, ytringsfriheden, demokratiet og menneskerettighederne allerstørste betydning.  Kommissionen samarbejder i tilrettelæggelsen af Lorenzo Natali-prisen med anerkendte verdensomspændende pressesammenslutninger, bl.a. Journalister uden Grænser (vinder af Sakharov-prisen for tankefrihed i 2005) og The World Association of Newspapers and News Publishers (der samlet repræsenterer flere end 18 000 dagblade og nyhedsmagasiner på fem kontinenter).  Flere oplysninger :   http://www.prixnatali2009.eu/    For TV: Uddrag af prisoverrækkelsen og et særligt videonyhedsindslag om vinderen af den store pris (flere oplysninger på Europe By Satellite) :   http://ec.europa.eu/avservices/ebs/schedule.cfm   Bilag  Samtlige pris belønnede :   Den store Natali-pris :  Sichuan Earthquake, One year on af Yee Chong Lee, Now TV, Kina  R egionsresultater for Afrika :   Førstepris:  The battle for souls af Richard Mgamba, The Guardian on Sunday , Tanzania  Andenpris : Undercover inside the chinese sex mafia… af Anas Aremeyaw Anas, The New Crusading Guide , Ghana  Tredjepris : Du pain souterrain au prix de la témérité af Moussa Zongo, L'événement , Burkina Faso  R egionsresultater for Latinamerika og Vestindien:   Førstepris : Dossiê Milícia af  João Antônio Barros og Thiago Prado, O Dia , Brasilien  Andenpris : Amores que matan af Dora Luz Romero Mejía, La Prensa , Nicaragua  Tredjepris : En clínicas se hace de todo para curar homosexualidad af  María Alejandra Torres Reyes, Diario El Universo , Ecuador  Regionsresultater for Asien og Stillehavsområdet  :   Førstepris : Deadly harvest af Fiona Tam, South China Morning Post , Kina  Andenpris : The Ticking Bomb af Massoud Ansari, Herald , Pakistan  Tredjepris : Living Without Bombs af Mui Yoon Chin, The Star , Malaysia  R egionsresultater for Europa :   Førstepris : Raped By Seven Soldiers. Forced To See Her Family Murdered... af Lucy Adams, The Herald , Det Forenede Kongerige  Andenpris : Lipstick revolution: Iran's women are taking on the mullahs af Katherine Butler, The Independent , Det Forenede Kongerige  Tredjepris : Daddy raped me. Simply raped. Almost every day af Janar Filippov, Eesti Ekspress , Estland  Den særlige radiopris blev tildelt Enfants dits "sorciers": enfants en danger af Freddy Mata Matundu og Larissa Diakanua, Radio Top Congo FM, Den Demokratiske Republik Congo  Den særlige tv-pris blev tildelt Hell Hole af Johann Abrahams &amp; Godknows Nare, SABC, Sydafrika  2009-juryen :  Formand :  Barbara Serra - Al Jazeera, TV  Me dlemmer :   Heather Blake – Journalister uden Grænser (RSF)  Agnès Gaudu - Courrier International  Kate Gilmore - Amnesty International   Raphael Gomide – Vinder af den store Lorenzo Natali-pris i 2008   Karin Hübinette - SVT TV   Larry Kilman - World Association of Newspapers and News Publishers (WAN-IFRA)   Martin Plaut - BBC
