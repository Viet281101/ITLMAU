IP/09/354
Bruxelles, den 5. marts 2009Forbrugerspørgsmål: Internethandel
bliver stadig mere populært i EU, men udviklingen bremses af hindringer for
handel på tværs af grænserneEn ny rapport om hindringer for e-handel, som EU's
kommissær for forbrugerbeskyttelse, Meglena Kuneva, i dag forelægger,
viser, at internethandel bliver stadig mere populær i EU, men advarer om,
at udviklingen bremses af hindringer for handel på tværs af
grænserne. Rapporten indeholder en detaljeret analyse af de nuværende
tendenser inden for internethandel i EU – bl.a. opdelt efter land, de mest
købte varer og hindringer for forbrugere og virksomheder på
internettet. Mellem 2006 og 2008 voksede andelen af forbrugere i EU, der
købte mindst en vare over internettet, fra 27 % til 33 %. Internethandelen
er især slået igennem i lande som Det Forenede Kongerige, Frankrig og
Tyskland, hvor over 50 % af internetbrugerne har handlet over nettet inden for
det sidste år. I de nordiske lande (Danmark, Sverige, Norge, Finland og
Island) købte 91 % af internetbrugerne i 2008 varer og tjenesteydelser over
internettet. Lande som Italien og Spanien er også hurtigt voksende
markeder. I modsætning til de hurtigt voksende nationale markeder er
internethandel på tværs af grænserne ikke særligt udbredt
med kun 7 % i 2008 (sammenlignet med 6 % i 2006). I rapporten advares der om, at
en lang række sproglige, praktiske og lovgivningsmæssige hindringer
sammen med manglende tillid bremser internethandelens udvikling i
EU.
"Forbrugerne har alt at vinde ved at bruge internettet. Det udvider det
marked, de opererer på, det giver dem adgang til flere udbydere, og de
får flere valgmuligheder. Det giver dem også hidtil ukendte muligheder
for at sammenligne produkter, udbydere og priser. Salg af varer over internettet
er kommet for at blive. 150 mio. forbrugere handler allerede over internettet,
men kun 30 mio. handler på tværs af grænserne. Vi må
sørge for, at udviklingen af e-handelen ikke bliver unødigt forsinket,
og det skal ske ved at fjerne lovgivningsmæssige hindringer og behandle de
centrale tillidsspørgsmål, som optager forbrugerne", siger Meglena
Kuneva.
De vigtigste resultater: 
1.	Internethandelen har det godt 
Forbrugerne er generelt tilfredse med at handle over internettet. For de mest
købte varegrupper, f.eks. it-produkter samt underholdnings- og
fritidsvarer, er forbrugertilfredsheden med internethandelen i gennemsnit
højere end for detailhandelen generelt.Forbrugerne er især tilfredse med muligheden for at sammenligne priser,
det bredere udbud, varernes pris og udvalget af udbydere.
Forbrugerne er mindre begejstrede, når det drejer dig om klare
produktoplysninger, reklame, privatlivets fred, tillid og muligheden for at
levere varer tilbage.2.	Der er et stort potentiale for
internethandel på tværs af grænserneEn tredjedel af EU's borgere vil overveje at købe en vare eller
tjenesteydelse i en anden medlemsstat over internettet, hvis det er billigere
eller bedre. 
En tredjedel af EU's forbrugere siger, at de er villige til at købe
varer eller tjenesteydelser på et andet sprog. I et multikulturelt Europa
er der behov for et større og bredere udvalg af produkter, end de lokale
butikker eller globale mærker kan tilbyde. 3.	Potentialet
for handel på tværs af grænserne udnyttes ikke
Fra 2006 til 2008 steg andelen af forbrugere, der handlede over internettet,
fra 27 % til 33 %, mens den grænseoverskridende e-handel forblev
stabil. Kun 7 % af forbrugerne handler i øjeblikket over internettet i
andre EU-lande, og der er ikke noget, der tyder på, at forskellen bliver
mindre, tværtimod.
De største hindringer:Geografisk opdeling: Størstedelen af de erhvervsdrivende har et
websted, der kan besøges af forbrugere i alle lande. Alligevel synes de
fleste detailhandlere at operere ud fra en forestilling om, at det indre marked
er opdelt efter landegrænser. Mulighederne er enorme, men i praksis ender
det med, at forbrugerne enten nægtes at handle eller omdirigeres til deres
hjemland. Praktiske og lovgivningsmæssige
hindringerSprogbarrierer, som stadig er et problem for de fleste
erhvervsdrivende og forbrugere, om end dette problem ikke bør overvurderes.
For eksempel er 60 % af detailhandlerne allerede parate til at
gennemføre transaktioner på mere end et sprog.
Logistikproblemer i forbindelse med post- og betalingssystemers
interoperabilitet og spørgsmål om netadgang, f.eks.
bredbåndsdækning. 
Der er lovgivningsmæssige hindringer, som forbrugere og
virksomheder finder stadig mere ubegrundede. Det drejer sig f.eks. om
forbrugerlovgivning, momsregler, regler om selektiv distribution, beskyttelse af
den intellektuelle ejendomsret og de enkelte medlemsstaters gennemførelse
af EU's lovgivning om bortskaffelse af affald.
Der er hindringer, som underminerer forbrugertilliden – navnlig
skepsis i forbindelse med betalinger, levering, klager, garantier, anmodninger
om tilbagebetaling (eftersalgsservice) samt spørgsmål om privatlivets
fred. Disse problemer opfattes som større, hvis der er tale om
grænseoverskridende transaktioner. De næste
skridt:
Kommissær Meglena Kuneva vil i september 2009 forelægge
resultaterne af en række uafhængige prøvekøb ("mystery
shopping") for at klarlægge, hvordan og hvor forbrugerne hindres i at
handle på tværs af grænserne i EU. Som led i Kommissionens
overvågning af detailsektoren lancerede Meglena Kuneva sidste efterår
en proces, der omfatter hele Kommissionen, for at undersøge hindringer for
e-handel. Kommissionens endelige rapport om detailsektoren forventes i
efteråret 2009.
http://ec.europa.eu/consumers/strategy/docs/com_staff_wp2009_en.pdf
