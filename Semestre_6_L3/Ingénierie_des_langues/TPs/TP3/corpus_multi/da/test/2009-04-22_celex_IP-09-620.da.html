IP/09/620
Strasbourg, den 22. april 2009Styrtdyk i priserne på mobilopkald, sms
og datatjenester i udlandet fra 1. juliEn
tekstbesked (sms), der sendes fra udlandet i EU, vil fra 1. juli højst
koste 0,11 EUR i stedet for de 0,28 EUR, den koster i dag. De dage, hvor
forbrugerne kunne forvente chokregninger for at downloade et billede eller en
film, mens de var på rejse i EU, er forbi. Europa-Parlamentet stemte
på plenarmødet i Strasbourg i dag med stort flertal for de nye
EU-regler for brug af sms- og datatjenester i udlandet, som Europa-Kommissionen
foreslog i september 2008 (IP/08/1386).
(Parlamentet stemte også for en yderligere sænkning af prisen på
mobilopkald, der foretages under ophold i et andet EU-land. Det nuværende
loft over prisen på mobilopkald i udlandet vil falde gradvist frem til den
1. juli 2011 fra 0,46 EUR til 0,35 EUR pr. minut. For de mobilopkald, man
modtager under ophold i udlandet, vil prisen i samme periode falde fra 0,22 EUR
i dag til 0,11 EUR. Mobiloperatørerne får også pligt til at
afregne disse mobilopkald pr. sekund senest fra det 31. sekund. Hermed bliver
der sat stop for den nuværende praksis, der betyder, at forbrugerne betaler
op til 24 % for meget. EU-Rådet (medlemsstaternes ministre for
telekommunikation) har allerede tilkendegivet deres støtte til de nye
regler, så afstemningen i Parlamentet i dag baner vej for, at reglerne kan
træde i kraft i tide til, at de europæiske forbrugere kan nyde godt af
dem i den kommende sommerferie. Forbrugerne forventes at spare op til 60 %
på regningen for brug af mobiltelefonen i udlandet i EU. 
"Det glæder mig, at Europa-Parlamentet bakker så klart op om
Kommissionens forslag om at skabe et indre marked for telekommunikation for alle
europæere, uanset om de krydser grænserne som turister eller
forretningsrejsende," sagde José Manuel Barroso, Europa-Kommissionens
formand. "Efter denne afstemning er Europa nu klart det mest attraktive
kontinent i verden for mobiltelefonbrugere. Jeg forventer, at dette meget
hurtigt vil give sig udslag i endnu stærkere vækst i
mobildatatjenester i EU."
"Afstemningsresultatet i dag markerer det endelige stop for de helt
urimeligt høje priser på brug af mobiltelefoner i udlandet," sagde
EU's kommissær for telekommunikation, Viviane Reding. "Takket være
Europa-Parlamentets og Rådets klare støtte er de nye regler blevet
vedtaget på rekordtid: blot 7 måneder har det taget. Lige i
tide til, at Europas borgere i sommerferien vil kunne se det indre marked uden
grænser på deres telefonregninger."
"I en tid med økonomisk krise er tiltag for at styrke forbrugernes
købekraft et vigtigt middel til en hurtig genopretning," sagde
kommissæren for forbrugerbeskyttelse, Meglena Kuneva. "Parlamentets
beslutning i dag vil styrke forbrugerne og yderligere stimulere udbredelsen af
mobiltelefoni i Europa."
De nye EU-regler for priserne på brug af mobiltelefoner i udlandet, som
Europa-Parlamentet har godkendt i dag, vil:sætte et loft over den pris, som forbrugerne kan opkræves
for at sende sms'er, mens de er i udlandet, på 0,11 EUR (ekskl.
moms), sammenlignet med det nuværende gennemsnit på 0,28 EUR (der
dækker over en pris på over 0,35 EUR i Nederlandene og Portugal) 
væsentligt nedsætte taksterne for mobildatatjenester i
udlandet (dvs. prisen for at surfe på internettet eller downloade film
med en mobiltelefon, mens man er i udlandet) ved at sætte et loft over
engrosprisen på 1 EUR pr. megabyte, der downloades, sammenlignet med
den nuværende gennemsnitlige engrospris på 1,68 EUR pr. megabyte, med
rekordtakster i Irland (6,82 EUR), Grækenland (5,30 EUR) og Estland (5,10
EUR). Loftet vil blive nedsat yderligere til 0,80 EUR i 2010 og til 0,50 EUR i
2011
beskytte forbrugerne mod chokregninger ved at give dem mulighed for
at vælge, at der spærres for datatjenester, når regningen
når op på 50 EUR eller en højere grænse, som forbrugeren
selv vælger. Operatørerne har indtil marts 2010 til at få
indført denne mulighed. For nylig blev en tysk forbruger, der downloadede
et tv-program under et ophold i Frankrig, stillet over for en regning på 46
000 EUR
yderligere nedsætte prislofterne for mobilopkald, der
foretages/modtages, mens man er i udlandet. Prislofterne, der nu ligger
på 0,46 EUR for foretagne opkald og 0,22 for modtagne opkald, vil den 1.
juli 2009 falde til henholdsvis 0,43 EUR og 0,19 EUR, den 1. juli 2010 til 0,39
EUR og 0,15 EUR og den 1. juli 2011 til 0,35 EUR og 0,11 EUR (alle priser er pr.
minut, ekskl. moms)
indføre princippet om fakturering pr. sekund efter de
første 31 sekunder for mobilopkald, der foretages i udlandet, og fra det
første sekund for opkald, der modtages i udlandet. I øjeblikket
betaler forbrugerne for omkring 20 % mere end den tid, de rent faktisk
forbruger, når de foretager eller modtager opkald.Efter
Parlamentets beslutning i dag vil den nye forordning om priserne på brug af
mobiltelefoner i udlandet finde direkte anvendelse i alle 27 medlemsstater fra
den 1. juli 2009. 
De nye regler, der supplerer den første EU-forordning om priser på
mobilopkald i udlandet fra 2007 (IP/07/870),
gælder frem til sommeren 2012. Europa-Parlamentet har bedt
Kommissionen aflægge rapport om, hvordan de nye regler fungerer, inden
sommeren 2010. Hvis det er nødvendigt, kan Kommissionen så
foreslå yderligere regler inden udgangen af juni 2011.
"Udviklingen på dette marked vil blive fulgt nøje i de kommende
tre år", sagde kommissær Reding. "Jeg håber
inderligt, at mobiloperatørerne forstår dette budskab. Det er
nu op dem at vise, at der kan herske sund konkurrence på markedet for brug
af mobiltelefoner i udlandet. Det bedste bevis vil være, hvis der
dukker attraktive tale- og datatjenestepakker op på markedet meget
snart.”
Baggrund: 
Siden den
nuværende Europa-Kommission tiltrådte, er brugen af mobiltelefoni i EU
vokset fra 84,6 % til 119 % af befolkningen (IP/09/473).
EU's
telemarked tæller 500 mio. potentielle brugere af fast- og
mobilnettelefoni, bredbåndsinternet- og mobildatatjenester. For at
løse en række strukturelle problemer med konkurrencen og uensartede
regler på dette marked fremsatte Kommissionen i november 2007 forslag om en
større reform af EU's regler for telesektoren (IP/07/1677,
MEMO/07/458,
IP/08/1661),
som Europa-Parlamentet forventes at stemme om på plenarmødet i maj. 
Ifølge de nye regler skal der oprettes et organ for europæiske
myndigheder for elektronisk kommunikation inden januar 2010.
EU's websted om brug af mobiltelefoner i udlandet indeholder en
oversigt over de gældende takster for hvert land i EU: 
http://ec.europa.eu/information_society/activities/roaming/index_en.htmAnnex:
The new EU Roaming Rules in detail
1) SMS roaming
a) The situation today
Retail average SMS prices
[ Tabeller I  PDF og WORD PROCESSED format ]b) The new EU
rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[ Tabeller I  PDF og WORD PROCESSED format ]
Average off-net retail price per MB
[ Tabeller I  PDF og WORD PROCESSED format ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[ Tabeller I  PDF og WORD PROCESSED format ]
Average price roaming voice calls for calls received (April
– September 2007)
[ Tabeller I  PDF og WORD PROCESSED format ]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[ Tabeller I  PDF og WORD PROCESSED format ]
