IP/ 09/1116   Bruxelles, den 13. juli 2009   Europa-K ommissionen og industrien investerer 3,2 mia. EUR i den økonomiske genopretning for at gøre økonomien stærkere, grønnere og mere konkurrencedygtig  Europa-Kommissionen og industrien offentliggjorde i dag den første runde af indkaldelser af forskningsforslag, som skal tilføre 268 mio. EUR til tre centrale markedsområder med det formål at sætte gang i den økonomiske genopretning og gøre den mere holdbar og videnbaseret. Der er i alt afsat 3,2 mia. EUR til europæiske offentlige/private partnerskaber (OPP'er), som skal udvikle nye teknologier i fremstillingssektoren, bygge- og anlægssektoren samt bilindustrien. Dette samarbejde mellem Kommissionen og industrien vil bidrage til at fremme de europæiske virksomheders globale konkurrenceevne, nedbringe det alt for store energiforbrug i europæiske bygninger, som udgør en tredjedel af EU's CO 2 -emissioner, og udvikle nye og bæredygtige former for landevejstransport. De tre planlagte partnerskaber indgår i Kommissionens europæiske økonomiske genopretningsplan, der blev godkendt af Det Europæiske Råd i december 2008, og som tager sigte på at sikre, at der er overensstemmelse mellem offentlighedens interesse og industriens forskningsplaner.  EU 's kommissær for videnskab og forskning, Janez Poto č nik, sagde i den forbindelse: "Det er nu anerkendt, at investering i F&amp;U ikke er en luksus, der er forbeholdt gode tider, men er en nødvendighed i dårlige tider. Hvis Europa foretager fornuftige investeringer i strategiske sektorer i dag, vil dette resultere i arbejdspladser og bæredygtig vækst i morgen. Gennem disse partnerskaber går Kommissionen og industrien sammen om at fremme udviklingen af rene teknologier og gøre Europa førende på dette område. Den hurtige indkaldelse af forslag viser også, at vi sammen er i stand til at reagere hurtigt på forskningskravene i den europæiske økonomiske genopretningsplan."  Viviane Reding, EU 's kommissær for informationssamfundet og medier, udtalte følgende: "Kommissionens og industriens fælles investeringer er et vigtigt skridt i retning mod en videnbaseret økonomi i et EU med lave CO 2 -emissioner. Gode forskningsresultater og en fælles indsats er af afgørende betydning, hvis det skal lykkes at få Europa ud af krisen som et stærkt, mere bæredygtigt og mere konkurrencedygtigt samfund. Forskning i informations- og kommunikationsteknologier kan spille en særdeles værdifuld rolle ved udviklingen af de redskaber, der kan bidrage til at sikre Europas økonomiske genopretning og gøre den europæiske økonomi grønnere."   "   Forskningsresultaterne skal omsættes effektivt i industrien, hvis Europa skal udvikle sig til en videnbaseret økonomi med lave CO  2  -emissioner. OPP'erne viser, at selv i disse krisetider, hvor industrien kunne være fristet til at tænke kortsigtet, hjælper Europa-Kommissionen industrien med at investere store ressourcer i langsigtet forskning",  udtalte     Massimo Matucci (repræsentant for OPP vedrørende "fremtidens fabrikker"), Juan Manuel Mieres (OPP vedrørende "energieffektive bygninger") og Günter Lugert (OPP vedrørende "grønne biler"). Mere end 800 repræsentanter for Europas industri- og forskningssektorer mødtes I dag for at markere offentliggørelsen af den første runde af udbud, som officielt vil blive iværksat den 30. juli, for projekter, der skal løbe frem til midten af 2010. Der vil blive tilført 268 mio. EUR i forskningsmidler til udvikling af f.eks.:    innovative fremstillingsteknologier, materialer og processer med henblik på at fremstille mere, samtidig med at der forbruges færre materialer og mindre energi og produceres mindre affald    mere energieffektive bygninger, herunder nybyggeri og mere miljøvenlig udstyring af eksisterende bygninger, nye materialer og byggeteknikker     mere miljøvenlige biler og intelligente transportsystemer, herunder elektrificering af landevejs- og bytransport, samt forskning i hybride t eknologier.     Ba ggrund   Fr a 2010 til 2013 vil der i alt blive afsat 3,2 mia. EUR til forskning via de tre offentlige/private partnerskaber, idet halvdelen af midlerne kommer fra industrien og halvdelen fra Europa-Kommissionen gennem det 7. rammeprogram for F&amp;U. De første tværtematiske indkaldelser af forslag er et led i tre OPP'er:     Fremtidens fabrikker (1,2 mia. EUR) – Et initiativ, som skal hjælpe EU's producenter, navnlig små og mellemstore virksomheder, med at tilpasse sig til det globale konkurrencepres ved at øge deres viden og udvide anvendelsen af fremtidens teknologier.    Energieffektive bygninger (1 mia. EUR) – Et initiativ, som skal fremme grønne teknologier og udvikling af energieffektive systemer og materialer i europæiske bygninger.    Gr ønne biler (1 mia. EUR) – Et initiativ, hvor der i bilsektoren sættes fokus på udvikling af vedvarende og ikke-forurenende energikilder, sikkerhed og mere glidende trafikafvikling. "Grønne" teknologier er en nødvendig forudsætning for at nå de europæiske og globale mål for nedbringelse af emissionerne.   Yderligere oplysninger Yderligere oplysninger om OPP'er kan ses på:   http://ec.europa.eu/commission_barroso/president/pdf/press_20081029_en.pdf   Teksten til den fælles erklæring og pressemeddelelserne om genopretningsplanen på forskningsområdet kan ses på:    IP/09/520      http://ec.europa.eu/research/index.cfm?pg=newsalert&amp;lg=en&amp;year=2009&amp;na=ppp-310309    Den f ulde tekst til den europæiske økonomiske genopretingsplan kan ses på:   http://eur-lex.europa.eu/LexUriServ/LexUriServ.do?uri=COM:2008:0800:FIN:EN:PDF
