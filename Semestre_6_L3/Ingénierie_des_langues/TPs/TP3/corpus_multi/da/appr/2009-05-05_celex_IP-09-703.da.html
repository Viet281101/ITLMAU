IP/09/703
Bruxelles, den 5. maj 2009Vejen til genopretning:
Samhørighedspolitikken skal hjælpe EU ud af krisen, siger
EU-kommissærerne Danuta Hübner og Vladimír ŠpidlaEU-kommissærerne Danuta Hübner
(regionalpolitik) og Vladimír Špidla (beskæftigelse, sociale
anliggender, arbejdsmarkedsforhold og ligestilling) udtrykker tilfredshed med,
at Rådet og Europa-Parlamentet i dag har godkendt den pakke af
samhørighedspolitiske foranstaltninger, der er truffet som modtræk mod
den økonomiske krise. Den store pakke omfatter en lang række
foranstaltninger, der spænder fra massiv kapitaltilførsel i form af
yderligere forskudsbetalinger fra strukturfondene over fremskyndelse af
procedurerne for hurtig projektgennemførelse til forøgelse af
mulighederne for, at EU medfinansierer energieffektivitetsforbedringer i
boligmassen. Medlemsstaterne har allerede modtaget et beløb på 6,25
mia. EUR i ekstra forskud. Der blev medio april udbetalt 4,5 mia. EUR fra Den
Europæiske Fond for Regionaludvikling, og kort tid senere fulgte yderligere
1,5 mia. EUR fra Den Europæiske Socialfond (ESF).
I en kommentar til disse beslutninger sagde EU-kommissær Danuta
Hübner: "Samhørighedspolitikken hjælper EU ud af krisen. Det
fine samarbejde mellem Europa-Kommissionen, medlemsstaterne, Europa-Parlamentet,
Regionsudvalget og Det Europæiske Økonomiske og Sociale Udvalg har
gjort det muligt for os at handle hurtigt og beslutsomt. Vi opfordrer nu
medlemsstaterne og regionerne til i fuld udstrækning at udnytte alle de
muligheder, som EU's samhørighedspolitik frembyder, og udvælge
projekter af høj kvalitet, som kan få tildelt EU-tilskud. Vi
forventer, at disse foranstaltninger vil få en betydelig afsmitning på
økonomien, især i bygge- og anlægssektoren."
EU-kommissær Vladimír Špidla tilføjede: “På
EU-plan prioriterer vi i denne krise mennesker højest, dvs. vi skal
sørge for, at folk bevarer deres arbejde, og at de ledige kommer tilbage i
arbejde så hurtigt som muligt. Den Europæiske Socialfond hjælper
tusinder af EU-borgere med at få flere færdigheder og blive omskolet
og således forbedre deres jobmuligheder. Vi har nu fået mulighed for
at yde endnu større hjælp til de mennesker, der har mistet eller
risikerer at miste deres job som følge af krisen. Og vi vil give mindre
virksomheder mulighed for bedre og hurtigere at hjælpe de
sårbare."
Medlemsstaterne og regioner får et forspring
Ved udgangen af 2008 fremsatte Kommissionen forslag om en række
ændringer af forordningerne om Den Europæiske Fond for
Regionaludvikling (EFRU), Den Europæiske Socialfond (ESF) og
Samhørighedsfonden. Europa-Parlamentet gav grønt lys til
lovændringerne den 2. april. Medlemsstaternes ministre, der i dag er
forsamlet i Rådet (økonomiske og finansielle anliggender –
ØKOFIN), har også godkendt foranstaltningerne, der træder i kraft
ved udgangen af maj. 
Formålet med kapitaltilførslen på 6,25 mia. EUR i de 27
medlemsstater er at fremme gennemførelsen af projekter, beskytte
arbejdspladserne og skabe nye job. De ekstra forskud betyder, at der siden 2007
er forudbetalt i alt næsten 30. mia. EUR (kvoterne pr. medlemsstat er
anført i bilaget), og det udgør næsten 9 % af det samlede budget
på 347 mia. EUR for samhørighedspolitikken for 2007-2013.
Pakken omfatter også følgende ændringer:Mulighed for øjeblikkelig finansiering af "større
projekter" (hvis de samlede udgifter pr. projekt overstiger 50 mio. EUR,
eller 25 mio. EUR i tilfælde af miljøprojekter), uden at det er
nødvendigt at indhente forhåndsgodkendelse fra Europa-Kommissionen.
Ca. 900 større projekter forventes iværksat mellem 2007 og 2013 over
hele EU, hvilket svarer til en samlet investering på 120 mia. EUR (fra EFRU
og Samhørighedsfonden).
Forenkling af systemet for forskud, der udbetales til modtagere af
statsstøtte. I praksis betyder det, at statsstøtteforskud, der
udbetales til modtagerne, nu kan nå op på 100 % af de skønnede
projektudgifter.
Forenkling af refusionssystemet for at lette den administrative byrde
for modtagerne og for at fremskynde betalingerne. Kommissionen vil fremover
kunne refundere almindelige generalomkostninger med et fast beløb eller med
et engangsbeløb i forbindelse med små projekter, f.eks. støtte
til sårbare grupper. 
Mindre tung forvaltning af ordningerne for finansieringsteknik
(EFRU/ESF) med en kombination af tilskud og lån. JEREMIE (Joint
European Resources for Micro to Medium Enterprises) giver små og
mellemstore virksomheder (SMV), som er blevet hårdt ramt af den
økonomiske afmatning, nemmere adgang til finansieringsmuligheder. Den
Europæiske Investeringsbank og Den Europæiske Bank for Genopbygning og
Udvikling kan være behjælpelig med forberedelsen af store projekter
gennem JASPERS (Joint Assistance in Supporting Projects in European Regions).
Der vil også blive givet særlig støtte til mikrokreditydere, der
ikke er kreditinstitutter, gennem JASMINE-initiativet (Joint Action to support
microfinance institutions in Europe).
Mulighed for, at alle medlemsstater kan få del i EFRU-midler (op til 4
% af deres kvote) til energieffektivitetsforbedringer og foranstaltninger
vedrørende vedvarende energi i boligmassen. Det betyder, at EU kan
medfinansiere nationale eller regionale ordninger til fremme af installation af
termoruder, murisolering eller solpaneler. Tidligere gav lovgivningen kun nye
medlemsstater begrænsede muligheder for at udnytte tilskud fra EFRU til
boligmassen.I december blev der vedtaget yderligere en
ændring, som går ud på, at bestemmelserne vedrørende
"indtægtsskabende projekter", f.eks. betalingsmotorveje, kun bør finde
anvendelse for projekter, der gennemføres under EFRU og
Samhørighedsfonden, hvis de samlede udgifter overstiger 1 mio. EUR. 
Redaktionel note
Der findes yderligere oplysninger på webstedet
http://ec.europa.eu/regional_policy/funds/recovery/
EU tackler den økonomiske krises sociale dimension:
http://ec.europa.eu/social/main.jsp?langId=da&amp;catId=736
DEN EUROPÆISKE ØKONOMISKE
GENOPRETNINGSPLAN
FORSKUDSBETALINGER FRA EFRU/ESF
APRIL 2009[ Tabeller I  PDF og WORD PROCESSED format ]
