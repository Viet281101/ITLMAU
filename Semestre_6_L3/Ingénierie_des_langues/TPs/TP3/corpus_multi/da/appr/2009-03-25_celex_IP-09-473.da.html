IP/09/473
Bruxelles, den 25. marts 2009Brugen af mobiltelefoner er stigende og
forbrugerpriserne faldende: Europas telekommunikationssektor modstår den
økonomiske krise, fremgår det af en rapport fra
KommissionenEuropa er nummer 1 i verden, når det
gælder mobiltelefontjenester, og med abonnementstal i 2008 på
119 % af EU-befolkningen (7 procentpoint flere end i 2007) ligger EU
et godt stykke foran USA (87 %) og Japan (84 %). Sådan
konkluderes det i Kommissionens statusrapport om enhedsmarkedet for
telekommunikation, som offentliggøres i dag. Trods den økonomiske
krise fortsatte EU's telekommunikationssektor (som repræsenterer ca.
3 % af EU's BNP) med at vokse I 2008, og indtægterne anslås at
ligge på over 300 mia. EUR, hvilket er en stigning på
1,3 % i forhold til 2007. Sektoren er således vokset mere end den
øvrige økonomi, der kun voksede med 1 %. Konkurrencen i sektoren
kommer især forbrugerne til gode: de betaler mindre og får mere for
pengene. Den gennemsnitlige mobilregning er faldet fra 21,48 EUR til
19,49 EUR i 2008, og 75 % af de europæiske forbrugerne har nu
internetforbindelser på 2 megabits pr. sekund eller hurtigere (hastigheder,
der gør det muligt fx at se tv over internettet) takket være EU's
indsats. Kommissionens rapport advarer dog også om, at fordelene ved et
enhedsmarked for telekommunikation kan gå fløjten på grund af
inkonsekvens i den nationale lovgivning, så det er vigtigt, at EU
sørger for bedre koordinering.
"Europa er kontinentet for mobilkommunikation par excellence med flere og
flere, der bruger mobiltelefoner og mobilbredbåndstjenester. Trods den
verdensomspændende økonomiske krise kommunikerer flere end nogensinde
ved hjælp af telefoner og via internettet. Det er godt nyt for en sektor,
der kan hjælpe Europa med at komme helskindet gennem krisen," sagde Viviane
Reding, EU-kommissær for telekommunikation. "Men vi kan ikke hvile på
laurbærene. Vi må gøre de nationale tilsynsmyndigheder mere
uafhængige. Vi har også brug for, at konkurrencen mellem
fastnetoperatører og mobiloperatører bliver mere loyal, så der
kan skabes større konvergens mellem fastnettelefoni og mobiltelefoni.
Endelig må vi forhindre, at EU-reglerne omgås, idet en omgåelse
vil kunne skade enhedsmarkedet. Især bekymrer det mig, at mange nationale
tilsynsmyndigheder går deres egne veje med hensyn til net for
højhastighedsinternet. Vejen til loyal konkurrence og hensigtsmæssige
investeringer i sådanne net går ikke via 27 forskellige
løsninger, hvor hver medlemsstat tilgodeser sin nationale favorit, men via
åbne markeder, retssikkerhed og lige muligheder for alle investorer og
operatører."
Rapporten, som Kommissionen offentliggør i dag, er et snapshot af
Europas telekommunikationsmarked og konkurrencesituationen i de 27 EU-lande.
Væksten i telekommunikationssektoren er større end i den
øvrige økonomi
Det anslås, at EU's telekommunikationssektor voksede med 1,3 % i
2008, mens den generelle økonomi voksede med 1 % af BNP i faste
priser. Den er fortsat med til at dæmpe inflationen, idet priserne på
de fleste former for standardkommunikation (som fx telefonsamtaler og
internetsurfing) stadig falder.
Mobiltelefoni: forbrugerne betaler 34,5 % mindre end for 5 år
siden
Mobilmarkedet var fortsat det mest dynamiske telekommunikationssegment i
EU i 2008. Brugen af mobiltelefoner steg fra 112 % af befolkningen i 2007
til 119 % i 2008. Italien, Litauen og Luxembourg ligger over 140 %. De
førende operatørers markedsandel faldt i gennemsnit med ca. 3 %
sidste år, hvilket er et tegn på, at konkurrencen på markedet
blev skærpet. Derfor taler og sms'er forbrugerne mere til priser, der er
mindst 34,5 % lavere end i 2004.
EU-landene ligger på førstepladsen i verden inden for
højhastighedsinternet
Antallet af faste bredbåndsinternetforbindelser i EU er stigende: der
kom yderligere 14 mio. til i 2008, så der nu i alt er over 114 mio.
Danmark og Nederlandene er førende på verdensplan inden for
bredbånd, idet over 35 % af befolkningen i disse lande har
bredbånd. De er i spidsen sammen med Sverige, Finland, Det Forenede
Kongerige, Luxembourg, Belgien, Tyskland, Frankrig og USA, hvor tallet i juli
2008 var 25 %.
Mobilt bredbånd er også ved at få luft under vingerne, idet
13 % af EU's befolkning nu har mobilt bredbånd. Mobilt bredbånd
via datakort og dongler er ved at være et reelt alternativ til fast
bredbånd i lande som Østrig (11,4 % af befolkningen mobilt
bredbånd), Finland (9,1 %) og Portugal (8,3 %).
Flere forbrugere skifter operatør
20,5 mio. forbrugere skiftede teleoperatør i 2008, samtidig med
at de beholdt deres fastnet- eller mobilnumre. I oktober 2008 havde omkring
84 mio. abonnenter (17 % af EU's borgere) skiftet operatør, siden
det blev muligt i 2003.
Ikke alle problemer i forbindelse med et europæisk enhedsmarked for
telekommunikation er endnu løst
Det fremgår også af rapporten offentliggjort i dag, at manglende
ensretning i de forskellige EU-landes lovgivning gør, at der ikke kan
oprettes et ægte enhedsmarked for telekommunikationsoperatører og
-forbrugere.Af hensyn til en retfærdig og effektiv regulering er det vigtigt, at
de nationale tilsynsmyndigheder på telekommunikationsområdet
er uafhængige, men det er endnu ikke tilfældet i alle 27 EU-lande.
Kommissionen har indledt overtrædelsesprocedurer over for Litauen, Letland
og Rumænien, mens en sag mod Polen er indbragt for EF-Domstolen.
Inkonsekvent lovgivning eller lignende konkurrenceproblemer kan
udgøre en ekstra byrde for teleoperatører, især med det stigende
antal virksomheder, der er aktive i flere lande eller tilbyder tjenester på
tværs af grænserne.-		Forskellig tilgang til lovgivning
om nye lysledernet kan føre til illoyal konkurrence mellem operatører
på enhedsmarkedet og skabe lovgivningsmæssig usikkerhed i forbindelse
med nye investeringer. Visse tilsynsmyndigheders beslutninger ser ligefrem ud
til at være truffet på en måde, der bevidst går ud på
at omgå EU-reglerne (IP/08/2060).
-		Der er fortsat markant forskel på, hvor meget operatørerne
afkræver hinanden for at formidle opkald, der kommer fra et andet net (fra
0,02 EUR pr. minut i Cypern til 0,16 EUR pr. minut i Bulgarien).Det tager kun 1 dag for forbrugerne i Irland og Malta at skifte
mobiloperatør, samtidig med at de beholder deres telefonnummer, mens det
tager 38 dage i Polen, 15 dage i Italien og 14 dage i
Slovakiet.På følgende websted finder du en pressepakke
med Kommissionens nye statusrapport om enhedsmarkedet for telekommunikation, FAQ
og faktablade for hvert EU-land:
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129
MEMO/09/132
Annex: 
Selected charts from the Commission's
Single Telecoms Market Progress Report 2008Mobile penetration 
[ Tabeller I  PDF og WORD PROCESSED format ]Mobile penetration – country overview
[ Tabeller I  PDF og WORD PROCESSED format ]
Development of mobile consumer prices[ Tabeller I  PDF og WORD PROCESSED format ]Broadband price developments[ Tabeller I  PDF og WORD PROCESSED format ]
Source: BIAC – First half of 2008, Final report,
December 2008, Van Dijk Management Consultants
Status of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[ Tabeller I  PDF og WORD PROCESSED format ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[ Tabeller I  PDF og WORD PROCESSED format ]
Consumer prices for broadband services[ Tabeller I  PDF og WORD PROCESSED format ]Mobile number portability (= consumers switching
the mobile operator while being able to keep their number, as required by EU
law)[ Tabeller I  PDF og WORD PROCESSED format ]
Mobile number portability – days required to port
number
[ Tabeller I  PDF og WORD PROCESSED format ]
Fixed number portability(= consumers
switching the fixed operator while being able to keep their number, as
required by EU law)[ Tabeller I  PDF og WORD PROCESSED format ]
Fixed number portability – days required to port
number[ Tabeller I  PDF og WORD PROCESSED format ]Mobile termination rates
[ Tabeller I  PDF og WORD PROCESSED format ]112 - awareness
[ Tabeller I  PDF og WORD PROCESSED format ]
