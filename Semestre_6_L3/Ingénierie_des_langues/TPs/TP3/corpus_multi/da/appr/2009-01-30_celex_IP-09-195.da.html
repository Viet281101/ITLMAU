IP/09/195
Bruxelles, den 30. januar 2009Vil du vide, hvad der er næste punkt
på EU's dagsorden?Europa-Kommissionen har lanceret en ny EU-kalender,
et nyt it-værktøj, der gør det muligt for alle, uanset hvor man
befinder sig i verden, at finde ud af, hvad der er på dagsordenen i
EU-institutionerne i den nærmeste fremtid.
"EU-kalenderen giver journalister i medlemsstaterne adgang til samme
oplysninger som pressekorpset i Bruxelles. Offentligheden kan selvfølgelig
også kigge med.  Et strålende eksempel på kommunikation på
lokalt niveau," sagde Margot Wallström, der er næstformand i
Europa-Kommissionen og ansvarlig for interinstitutionelle relationer og
kommunikationsstrategi.
EU-kalenderen er et webværktøj, der skal gøre det lettere for
journalister og informationsmedarbejdere at finde vej gennem den stadige
strøm af informationer om EU-spørgsmål. Det er en enestående
indgang til avanceret information (tekster, links og billeder) om kommende
lovgivning, aktioner og begivenheder udarbejdet eller tilrettelagt af
EU-institutionerne. 
Alle oplysninger med højst tre museklik:en kalender med kommende aktioner og begivenheder (pr. uge, pr. måned
og pr. kvartal)
en faktaside for hver begivenhed (sted, dato, kontaktpersoner, kortfattet
beskrivelse) 
billeder, videoer og/eller særlige websteder med mere indgående
oplysninger.Se EU-kalenderen på: http://europa.eu/eucalendar/
