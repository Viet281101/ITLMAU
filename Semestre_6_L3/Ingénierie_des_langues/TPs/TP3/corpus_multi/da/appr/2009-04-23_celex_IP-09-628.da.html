IP/09/628
Bruxelles, den 23. april 2009Kommissionen hilser vedtagelsen af klima- og
energipakken velkommenEuropa-Kommissionen ser med tilfredshed på den
formelle vedtagelse i dag af klima- og energipakken og lovgivningen om
nedbringelse af CO2-emissionerne fra nye
biler og transportbrændstoffer. Foranstaltningerne, som der blev
opnået enighed om i december, bringer Europa sikkert ind på kursen mod
at blive en kulstoffattig økonomi og vil yderligere øge
energiforsyningssikkerheden. I pakken fastsættes juridisk bindende mål
om at nedbringe drivhusgasemissionerne til 20 % under 1990-niveauerne og
øge den vedvarende energis andel til 20 %, for begges vedkommende
senest i 2020. Dette vil også medvirke til at opfylde EU's mål om at
forbedre energieffektiviteten med 20 % inden for samme tidshorisont. Med
pakken bliver Europa den første region i verden, der gennemfører
så vidtrækkende, juridisk bindende klima- og energimål. Pakken er
et væsentligt bidrag til bestræbelserne på at nå frem til en
ambitiøs international klimaaftale ved FN's klimakonference i
december.
Formanden for Kommissionen, José Manuel Barroso, udtalte: "I dag er vi
nået til enighed om en af denne Kommissions allerhøjst prioriterede
målsætninger. Energi- og klimapakken er lakmusprøven på
Europas evne til at handle til fordel for dets borgere. Sammenholdt med
gårsdagens aftale om en styrkelse af EU's indre energimarked har vi taget
et vigtigt skridt fremad mod at forøge energieffektiviteten og
forsyningssikkerheden og styrke Europas position med henblik på en ny
international klimaaftale senere i år".
Pakken er opfyldelsen af EU-ledernes tilsagn om at nedbringe
drivhusgasemissionerne med mindst 20 % i forhold til 1990-niveauerne og
hæve de vedvarende energikilders andel af energiforbruget til 20 %,
for begges vedkommende senest i 2020. Den bidrager også til at opfylde
målet om at forbedre energieffektiviteten med 20 %. 
Pakken lægger fundamentet til en forhøjelse af emissionsreduktionen
fra 20 % til 30 % som led i en tilfredsstillende international
klimaaftale, hvorefter andre industri- og udviklingslande yder deres rimelige
bidrag til en nedbringelse af de globale emissioner. Den internationale aftale
ventes indgået i december på FN's klimakonference i
København.
Klima- og energipakken består af fire lovtekster:et direktiv om ændring af EU's emissionshandelsordning, som dækker
omkring 40 % af EU's drivhusgasemissioner
en "byrdedelingsbeslutning", der fastsætter bindende nationale mål
for emissionerne fra sektorer, som ikke er omfattet af EU's
emissionshandelsordning (se bilaget)
et direktiv, der fastsætter bindende nationale mål for
forhøjelse af de vedvarende energikilders andel af energiforbruget (se
bilaget)
et direktiv, hvorved der skabes et retsgrundlag for en sikker og
miljømæssigt sund anvendelse af CO2-opsamlings- og
–lagringsteknologier.Pakken suppleres af to yderligere
lovtekster, som der blev opnået enighed om samtidig:en forordning, der stiller krav om, at CO2-emissionerne fra nye
biler nedbringes til gennemsnitlig 120 g pr. km i en indfasningsperiode mellem
2012 og 2015 og yderligere til 95 g pr. km i 2020. Alene denne foranstaltning
vil bidrage med mere end en tredjedel til de emissionsreduktioner, der
kræves i de sektorer, der ikke er omfattet af EU's
emissionshandelsordning
en revision af direktivet om brændstofkvalitet, der stiller krav om, at
brændstofleverandørerne skal reducere drivhusgasemissionerne fra
brændstofproduktionskæden med 6 % senest i 2020.
De næste skridt
De seks lovtekster træder i kraft tyve dage efter offentliggørelsen
i Den Europæiske Unions Tidende, som forventes at ske i maj.
Yderligere oplysninger 
For yderligere
oplysninger om pakken og den supplerende lovgivning, se IP/08/1998
og memoer på:
EU’s emissionshandelsordning: MEMO/08/796Byrdedeling: MEMO/08/797
Vedvarende energikilder: MEMO/08/33
CO2-opsamling og –lagring: MEMO/08/798
CO2 fra personbiler: MEMO/08/799
Brændstofkvalitet: MEMO/08/800
Europa-Kommissionens websted om klimaindsatsen:
http://ec.europa.eu/climateaction
Bilag 
Juridisk bindende mål for medlemsstaterne for
2020Ændring i emissionerne fra sektorer, der ikke er
omfattet af EU's emissionshandelsordning (i forhold til 2005-niveauet)Vedvarende energis andel af den endelige
energiefterspørgsel i 2020AT-16,0 %34 %BE-15,0 %13 %BG20,0 %16 %CY-5,0 %13 %CZ9,0 %13 %DK-20,0 %30 %EE11,0 %25 %FI-16,0 %38 %FR-14,0 %23 %DE-14,0 %18 %EL-4,0 %18 %HU10,0 %13 %IE-20,0 %16 %IT-13,0 %17 %LV17,0 %40 %LT15,0 %23 %LU-20,0 %11 %MT5,0 %10 %NL-16,0 %14 %PL14,0 %15 %PT1,0 %31 %RO19,0 %24 %SK13,0 %14 %SI4,0 %25 %ES-10,0 %20 %SE-17,0 %49 %UK-16,0 %15 %
