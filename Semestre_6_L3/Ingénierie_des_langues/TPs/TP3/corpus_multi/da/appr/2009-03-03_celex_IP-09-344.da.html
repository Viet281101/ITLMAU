IP/09/344
Bruxelles, den 3. marts 2009Fem store højteknologifirmaer
forpligter sig til at frembringe flere "cyberella"'erMidt
i den globale finanskrise er jobs inden for informations- og
kommunikationsteknologi (ikt-sektoren), f.eks. tele og internet, en stabil kilde
til vækst og helt afgørende for, at økonomien kan komme på
fode. Men EU's konkurrenceevne afhænger af, at man kan tiltrække og
fastholde kvalificeret arbejdskraft, deriblandt kvinder, især i den
højteknologiske sektor. I EU regner man med at mangle ca. 300 000
ingeniøruddannede i 2010, og samtidig er mindre end 20 % af de
akademisk uddannede computerfolk kvinder. Det reagerede Europa-Kommissionen
på i 2007 ved at opfordre tele- og internetvirksomhederne til at
tiltrække flere "cyberella"'er, dvs. kvinder med ikt-kompetencer.
Følgen blev, at fem store ikt-firmaer i dag underskriver en
adfærdskodeks for kvinder i ikt. De går fuldt ind for at gøre
mere for, at tekniske jobs skal blive tiltrækkende for kvinder, og at
fremhæve og udnytte det kvindelige potentiale i ikt-sektoren bedre."Underskrivelse af denne adfærdskodeks er første skridt hen mod
at gøre højteknologijob cool for piger og få flere kvinder ind i
ikt-sektoren. Jeg lykønsker de firmaer, der i dag tør forpligte sig
til at følge denne kodeks, som skal gøre ikt-sektoren mere
kvindevenlig og dermed rigere" sagde Vivian Reding, der er EU's
telekommunikationskommissær. "Ikt-sektoren er dog kun så småt
ved at blive klar over, hvor stort problemet er, og hvor vigtigt det er at
tiltrække kvinder, og begyndt at afhjælpe den mangel på
kompetencer, vi står over for i Europa. I dag mangler man i ikt-sektoren i
Belgien 10 100 it-uddannede, i Polen 18 300, i Italien 2800, i Frankrig 4300, i
Spanien 41 800 og i Tyskland hele 87 800! Jeg opfordrer andre ikt-firmaer til at
følge trop og underskrive kodeksen for kvinder i ikt inden årets
udgang."
I
dag overværede Viviane Reding, at fem europæiske og multinationale
virksomheder underskrev en adfærdskodeks for kvinder i ikt. Det er
Alcatel-Lucent, IMEC, Orange-France Telecom Group, Microsoft og Motorola. Det er
resultatet af samtaler med erhvervslivet, som Viviane Reding gav startskuddet
til på den internationale kvindedag i 2008 (IP/08/392).
Hensigten med kodeksen er at gøre højteknologisektoren
tiltrækkende for piger i skoler og på universiteter og samtidig at
få kvinder, der allerede arbejder i sektoren, til at blive der og gøre
karriere dér. Det skal gøres ved hjælp af følgende:Oprette laboratorier og computerklubber for piger, så pigerne
kan få større selvtillid i brugen af ikt ved at designe websteder,
mixe musik og skrive online-blade. De underskrivende virksomheder IMEC,
Motorola, Orange og Microsoft har allerede oprettet laboratorier eller
sommerlejre for piger og teknologi. Der findes også sådanne klubber i
Det Forenede Kongerige og Tyskland. 
Mentorprogrammer under barselsorlov, så kvinder kan holde sig
ajour med den seneste teknologiske udvikling, mens de har forældreorlov.
Det tilbyder f.eks. Motorola.
Praktisk hjælp med at skabe balance mellem privatlivet og
arbejdslivet. IMEC og andre virksomheder tilbyder allerede flekstids- og
hjemmearbejdsordninger.
Ikt-forummer og -netværk for kvinder, hvor der tilbydes
jobsøgningsstøtte, rådgivning og mentorordninger.
Alcatel-Lucent giver karrierestøtte til kvinder med godt potentiale,
så de hurtigere kan kravle op ad karrierestigen. Microsoft og Motorola har
også komplette programmer for flere kvinder i lederstillinger.
Nye mål for rekruttering og indslusning af kvindelige ikt-fagfolk
på alle niveauer og overvågning af, om målene bliver
nået. Underskrivervirksomheden Orange vil ansætte flere kvinder ved
ikke at lukke for ansøgninger, før der har meldt sig mindst én
kvinde.  Europa-Kommissionen vil holde nøje øje med
anvendelsen af denne kodeks og evaluere den efter et år. "Disse former
for god praksis må følges op med faste mål. Det kan konkret
gøres ved at øge repræsentationen af kvinder i
ikt-virksomhedernes bestyrelser", sagde Viviane Reding. "I dag er der
blandt bestyrelsesmedlemmerne i 116 ikt-firmaer kun 7 % kvinder. Lad os
sætte os selv det mål at fordoble denne andel inden 2015".
Baggrund: 
For
at skabe større opmærksomhed om ikt-potentialet blandt kvinder i
Europa skabte Viviane Reding i 2007 en "følordning" (IP/07/305),
der nu løber af stabelen hvert år. Ordningen giver unge piger mulighed
for at ledsage en kvinde, som har gjort karriere i ikt-sektoren inden for
teknik, ledelse eller politik, gennem en hel arbejdsdag, træffe mandlige og
kvindelige ikt-eksperter og få en forsmag på, hvordan det kan
være at arbejde i ikt-sektoren. I 2008 deltog over 100 piger i ordningen
(IP/08/392).
På
verdensmødet i Women's Forum for Economy and Society i Deauville i oktober
2008 mødtes Viviane Reding med andre kvindelige politikere og
erhvervsledere, hvor der blev opfordret til flere kvinder med ikt-kompetencer
("cyberella"'er, MEMO/08/631).I forbindelse med underskrivelsen af adfærdskodeksen for kvinder i ikt i
dag blev der holdt en konference i Bruxelles "Cyberellas are IT!", hvor Viviane
Reding præsenterede et kort klip fra de følordninger, der løb af
stabelen i Lyon i november 2008. Videoklippet "ICT is wicked" bliver
distribueret til skoler over hele Europa og kan hentes online på: 
http://212.68.215.195/europa/shadowingday09.wmvDer er yderligere
oplysninger på www.ec.europa.eu/itgirls.
