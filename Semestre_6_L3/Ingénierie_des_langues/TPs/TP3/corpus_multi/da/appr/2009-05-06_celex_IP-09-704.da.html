IP/09/704
Bruxelles, den 6. maj 2009Europæisk SMV-uge med fokus på
iværksætteri i vanskelige tiderMere iværksætteri og større kendskab
til virksomhedsstøtte er hovedtemaerne for den første europæiske
SMV-uge, der indledes i Bruxelles i dag. Over 1 000 arrangementer i 35
lande løber af stabelen i perioden 6.-14. maj. Det er i dag mere end
nogensinde nødvendigt at anerkende og støtte europæiske
iværksætteres indsats for at bevare arbejdspladser og skabe nye.
Temaugen giver også iværksætterne mulighed for at sætte sig
bedre ind i den information, vejledning, støtte og iderigdom, der findes
på europæisk, nationalt, regionalt og lokalt plan, og som kan
hjælpe dem med at udvikle deres aktiviteter. 
Günter Verheugen, næstformand for Europa-Kommissionen og
EU-kommissær for erhvervspolitik, åbnede i dag temaugen
vedrørende SMV'er (små og mellemstore virksomheder): “I denne
embedsperiode har Europa-Kommissionen sammen med medlemsstaterne arbejdet
hårdt for at forbedre vilkårene for små virksomheder. Hvis der er
en vej ud af den økonomiske afmatning, går den gennem SMV'ernes
kreativitet, fleksibilitet og evne til at finde løsninger. Vi kan allerede
i dag se forbedringer. Men vi må ikke standse her. Vi har brug for flere
SMV'er, da de er den egentlige drivkraft bag vækst og
jobskabelse”.
SMV-ugen er en af foranstaltningerne i gennemførelsen af loven om
små virksomheder, også kaldet "Small Business Act" (SBA), de
første virkeligt omfattende rammer for en SMV-politik for EU og EU's
medlemsstater. Europa-Kommissionen har siden sin indsættelse i 2004 fremmet
SMV-politikken ganske betragteligt:"Tænk småt først"-princippet er blevet fast forankret
i EU. 
Reduktion af den administrative byrde: SMV'erne får glæde
af de forenklede procedurer og besparelserne i de administrative omkostninger,
som bliver et resultat af Kommissionens mål, der går ud på at
reducere de administrative byrder for virksomhederne med 25 % inden
udgangen af 2012, og som desuden inddrager medlemsstaterne (se IP/09/131).
Reviderede statsstøtteregler
gør det lettere for SMV'er at få adgang til offentlige tilskud til
uddannelse, forskning og udvikling, miljøbeskyttelse og andre former for
støtte. 
En ny statut for det europæiske private selskab vil gøre
det muligt for SMV'er at oprette og drive virksomhed i henhold til samme
virksomhedsretlige bestemmelser i hele Europa.
EU-udvekslingsprogrammet Erasmus for Young
Entrepreneurs blev søsat i begyndelsen af 2009 med det formål at
give et incitament til nye iværksættere og give inspiration til dem,
der har planer om at starte en ny virksomhed. Dette program gør det muligt
for dem at opholde sig i et andet EU-land og arbejde sammen med en erfaren
iværksætter og derigennem erhverve sig de rigtige færdigheder til
at lede en SMV. 
Der er fremsat forslag om ny lovgivning, der skal løse problemet med
offentlige myndigheders og virksomheders forsinkede betaling (se IP/09/552)Medlemsstaterne bør have mulighed for at anvende nedsatte
momssatser for lokale tjenesteydelser, herunder arbejdskraftintensive
tjenesteydelser som f.eks. frisørarbejde, catering og
reparationsarbejde.I løbet af SMV-ugen afholdes der
arrangementer, hvor der gives gode råd og vejledning til eksisterende og
potentielle iværksættere, der har mulighed for at komme i kontakt med
hinanden, få hjælp til at udvikle nye idéer og få personlig
information og støtte.
Der findes en oversigt over alle arrangementer i SMV-ugen på
følgende webadresse:
1.
europæiske SMV-uge
Eksempelvis kan nævnes den interaktive udstilling i Bruxelles den
6.-9. maj om SMV'ernes erfaringer, og hvordan det føles at være
iværksætter (“SME experience – How it feels to be an
entrepreneur”), hvor besøgende får et levende indtryk af,
hvordan det er at være iværksætter, ved at se på, lugte til,
røre ved og lytte til installationer i 10 lokaler. 
Vinderne af den europæiske iværksættervideokonkurrence
bekendtgøres ved åbningen i Bruxelles den 6. maj, hvor der sættes
fokus på TV's indflydelse på iværksætterånden. I
konkurrencebetingelserne bad Kommissionen om korte, men kreative, interessante
og informative videoer om iværksætteri i tre kategorier:
"Iværksætterånd", "Innovativ iværksætterkultur" og
"Ansvarlig iværksætterkultur".
SMV-ugen afsluttes den 13. og 14. maj i Prag med en konference arrangeret af
det tjekkiske EU-formandskab og Europa-Kommissionen om loven om små
virksomheder i EU og erhvervsvirksomhed uden grænser ("The small business
act for Europe: business without barriers"). I forbindelse hermed vil
vinderne af den europæiske iværksætterpris blive
bekendtgjort ved en særlig ceremoni. Denne pris gives til lokale
myndigheder i regionerne for deres innovative metoder til at fremme
iværksætteri og oprettelse af SMV'er.
Yderligere oplysninger:
Loven om
små virksomheder (på engelsk)
Den
Europæiske Virksomhedspris
Enterprise
Europe Network (på engelsk)
