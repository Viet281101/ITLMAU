IP/09/800
Bruxelles, den 18. maj 2009Din stemme er vigtig, brug
denFra den 4. til den 7. juni er der 375
millioner borgere i 27 lande, fra Helsingfors til Lissabon, fra Dublin til
Vilnius, der skal til valgurnerne for at vælge Europa-Parlamentet. I en
videomeddelelse på internettet opfordrer formanden for Europa-Kommissionen,
José Manuel Barroso, borgerne til at gå til valgurnerne for at lade
deres stemme høre.
"Din stemme tæller. Fordi du med dit valg er med til at udstikke
kursen for Den Europæiske Union i de kommende fem år", siger
José Manuel Barroso på denne video, som kan ses på følgende
internetadresse: 
http://ec.europa.eu/commission_barroso/president/multimedia/vlog/index_en.htm
Videoen er tilgængelig på 6 sprog (engelsk, fransk, tysk, spansk,
portugisisk, italiensk) på dette netsted og ligeledes på
Europa-Kommissionens audiovisuelle portal. Der er også en skriftlig version
af meddelelsen tilgængelig på de øvrige 17 EU-sprog.
Han minder om, at det er Europa-Kommissionen, der tager politiske initiativer
og fremsætter forslag, som får konkret betydning for borgerne, men at
"det er Europa-Parlamentet, der er lovgiver sammen med de nationale regeringer".
Og at "det er Europa-Parlamentet, som de andre europæiske institutioner
skal stå til regnskab over for".
José Manuel Barroso slutter af med følgende opfordring: "Stem
på de kandidater, der har samme opfattelse som dig af, hvordan vi skal
håndtere de udfordringer, vi står over for. Hvad Europa gør, vil
påvirke dig og din dagligdag".
