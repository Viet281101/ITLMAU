IP/09/48
Bruxelles, den 14. januar 2009.eu oppe på 3 millioner registreringerDen 11. januar blev domænenavn nr. 3 million
under topdomænet.eu registreret af en tysk statsborger. Det høje antal
registreringer 2½ år efter lanceringen bekræfter topdomænets
succes. .eu er det fjerdemest populære internetdomæne blandt de
europæiske landes topdomæner og nr. 9 på verdensplan. Ved at give
brugerne en særlig europæisk identitet på internettet
hjælper .eu borgere og virksomheder til at høste det fulde udbytte af
det indre marked. Multinationale selskaber, små og mellemstore
virksomheder, ikke-statslige organisationer og tænketanke såvel som de
almindelige europæere har alle taget .eu til sig som middel til at give
deres tilstedeværelse på nettet et europæisk præg."De 3 millioner domænenavne i .eu afspejler de europæiske
internetbrugeres tillid til topdomænet", sagde Viviane Reding, EU's
kommissær for informationssamfundet og medier. "Denne milepæl, som
vi har nået her et par måneder, før .eu fylder 3 år, viser
klart, hvordan topdomænet har vundet offentlighedens gunst: flere og flere
internetbrugere benytter muligheden for at lade deres europæiske identitet
komme til udtryk på nettet. Jeg er især glad for, at et stigende antal
små og mellemstore virksomheder har taget .eu til sig som en del af deres
selskabsidentitet, og jeg glæder mig til at se flere virksomheder udnytte
topdomænets muligheder fremover." 
Med de 3 millioner domænenavne har .eu konsolideret sin plads blandt de
10 største topdomæner i verden, bl.a. .com, .net. og .org. Antallet af
registreringer af domænenavne i .eu er vokset støt siden
indførelsen i 2006. Desuden har .eu et godt ry: en undersøgelse,
der er gennemført for nylig for topdomæneadministratoren for .eu, EURid, viser, at brugerne ikke blot ser
.eu som bærer af en europæisk internetidentitet, men også
betragter domænerne under .eu som innovative og moderne. 
De fleste af .eu-domænerne er registreret i de EU-lande, der har den
største befolkning og den højeste internetdækning. Tyskland
fører fortsat an med 30 %, fulgt af Nederlandene (14 %), Det
Forenede Kongerige (12 %), Frankrig (8 %) og Polen (6 %). 
Baggrund:
.eu
åbnede første gang den 7. december 2005 for brugere med
forudgående rettigheder (se IP/05/1510).
Siden begyndelsen af april 2006 har alle personer med bopæl i EU og
organisationer med hjemsted i EU (se IP/06/476)
kunnet registrere domænenavne under .eu. Administrationen af den database,
der indeholder alle registreringer i .eu, er overdraget til EURid, der er en uafhængig almennyttig
organisation. Allerede et år efter starten var der registreret 2,5
millioner domænenavne i .eu (IP/07/483),
og i 2007 kom yderligere 300 000 til (IP/08/530).
http://ec.europa.eu/information_society/policy/doteu/
Statistikker
for andet kvartal 2008: http://www.eurid.eu/files/Q2_08.pdf
Tallene ajourføres løbende på EURid's websted: 
http://www.eurid.eu/en/about/facts-figures/statisticsMEMO/09/9
Annex
Top ten top-level internet domains in number of
registrations as of November 2008.com78.631.647.cn13.337.889.de12.447.909.net11.969.613.org7.330.494.uk7.277.705.info5.089.331.nl3.190.979.eu (*)2.995.022.biz2.020.082(*) an update on the number of registrations for .eu is maintained daily on
EURID website: http://www.eurid.eu/en/about/facts-figures/statistics
Number of .eu domain names compared to national top-level
internet domains per 1000 inhabitants (as of January 2009)CountryNo. of .eu domains per 1000 inhabitantsNo. of country domains per 1000 inhabitantsCyprus66.1n/aLuxembourg54.986.2Netherlands24.7193.6Ireland13.125.6Germany11.1151.7Belgium8.980.0Austria8.795.7Sweden8.790.2Denmark8.0175.0Czech Republic7.447.9Malta6.4n/aUK6.0118.1Estonia6.047.0Poland4.534.7France3.820.5Slovakia3.231.9Latvia3.228.7Slovenia2.930.8Hungary2.840.4Lithuania2.728.1Finland2.737.0Italy2.727.0Greece2.2n/aSpain1.523.8Bulgaria1.2n/aPortugal1.125.9Romania0.916.4
