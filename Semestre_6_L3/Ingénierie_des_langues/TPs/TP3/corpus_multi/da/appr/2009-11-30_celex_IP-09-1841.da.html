IP/ 09/1841   Bruxelles , den 30. november 2009   Simul ationsteknologi kan bidrage til at forhindre finanskriser i fremtiden   H vordan kommer den økonomiske politik til at se ud i 2020, hvor en fjerdedel af EU's befolkning vil være over 65 år? Kan man benytte økonomiske teorier til bedre at forudse, hvordan banker vil reagere på kreditklemmer i fremtiden, og hvilke konsekvenser de vil få for økonomien som helhed? Hvordan vil økonomien arte sig, når de stadig mere knappe naturressourcer gør det vanskeligere at dække vores energibehov? Europa-Kommissionen har i dag løftet sløret for banebrydende forskning, der vil kunne hjælpe økonomer med at besvare spørgsmål som disse ved hjælp af computerprogrammer til gennemførelse af økonomiske simulationer. Programmerne er resultatet af et EU-støttet forskningsprojekt til en værdi af 2,5 mio. EUR, der blev bragt til en vellykket afslutning i dag, og som anvender samme simulationsteknologi som den, der benyttes til computergenererede billeder i spillefilm. De forudser interaktionen mellem store grupper af forskellige økonomiske aktører, f.eks. husholdninger og virksomheder, banker og låntagere eller arbejdsgivere og jobsøgende, der handler og konkurrerer på samme måde som virkelige mennesker. Ved at forsyne hver enkelt simuleret aktør med individuelle og realistiske adfærds- og interaktionsmønstre, der viser, hvordan markeder vil udvikle sig, kan disse kæmpesimulationer bedre teste nye politikker til tackling af fremtidige samfundsmæssige udfordringer.  " Dette førsteklasses europæiske forskningsresultat kan hjælpe os til at tage skridtet fra papiret og blyanten til supercomputere," udtaler  Viviane Reding, EU-kommissær for informationssamfund og medier. "Resultaterne af dette forskningsprojekt vil supplere de traditionelle økonomiske statistikker og antagelser angående økonomiske aktørers reaktioner ved at muliggøre en bedre afprøvning af en politiks følger for befolkningen, mens den stadig er på tegnebrættet. Jeg forventer, at statsansatte forskere og nationale forskningsinstitutter hurtigst muligt vil gøre dette redskab tilgængeligt for de politiske beslutningstagere."  Denne simul ationsteknologi, som er blevet udviklet af forskere med støtte fra EU, benytter sig af computerbaserede eksperimenter til at fokusere på forholdet mellem store grupper af forskellige økonomiske aktører på tværs af mange indbyrdes forbundne markeder. Det er første gang, at denne teknologi anvendes i så stor målestok ved hjælp af højeffektiv computerkraft. Hver simuleret husholdning (eller virksomhed eller bank) vil træffe beslutninger som reaktion på diverse monetære, fiskale eller innovationsfremmende politikker, herunder om man skal forblive i sit nuværende job eller søge et andet, hvor stor en del af ens løn, man sparer op, bruger eller investerer. Det betyder, at en bestemt politiks effekt på et bestemt marked på et bestemt tidspunkt ikke længere vurderes uafhængigt af andre faktorer.   De traditionelle økonomiske teorier gjorde det ikke muligt at forudse kreditklemmens konsekvenser for verdensøkonomien. Den nye software viser, hvordan banker reagerer forskelligt ved at se på en bred vifte af faktorer såsom størrelsen af deres hensættelser i forhold til deres investeringer, deres indlåneres forbrug/investeringer og opsparingsmønstre samt psykologiske faktorer såsom markedstillid. Den kan derpå give de politiske beslutningstagere – der ønsker at vide, hvordan finans- og pengepolitiske reformer vil påvirke banker og deres kunder - et bedre forvarsel om en finanskrises konsekvenser for realøkonomien. Softwaren kan simulere samme scenario med en ældre demografisk gruppe for at lægge planer for et ældre Europa eller et Europa med begrænsede energiforsyninger.  Softwaren er designet til supercomputere, der muliggør simulationer i meget stor målestok, men den kan også benyttes på pc'er med forbindelse til sådanne supercomputere og kan således anvendes af økonomer og politiske beslutningstagere uden kendskab til computerprogrammering. Ved at forbinde hundredtusindvis af små simulerede handlinger og reaktioner i alle dele af økonomien kan softwaren give de politiske beslutningstagere et bedre og større billede af, hvordan deres politikker påvirker menneskers liv og arbejde.  Det treårige projekt er blevet gennemført af økonomer og computerspecialister fra otte universiteter (i Italien, Frankrig, Tyskland, Tyrkiet og Det Forenede Kongerige), som er blevet ført sammen af EU og finansieret over Kommissionens teknologiforskningsbudget. Baggrund  Forskningsprojektet, der blev afsluttet i dag, er mundet ud i en softwareplatform for økonomiske simulationer kaldet   EURACE   , der kører på en simulationsteknologi kaldet   FLAME   (Flexible Large-scale Agent Modelling Environment). Projektet har fået tilført 2,1 mio. EUR fra Kommissionens generelle forskningsprogram (  sjette rammeprogram  2001-2006) og blev indledt i 2006. Det har været en del af Kommissionens initiativ til at sætte skub i risikobetonet forskning i   fremtidige og nye informationsteknologier   (  IP/09/608  ).  Kommissionen opfordrede for nylig medlemsstaterne til at øge investeringerne i denne form for forskning, så EU kan forsøge at komme på omgangshøjde med USA, Kina og Japan. Kommissionen selv vil foregå med et godt eksempel og frem til 2013 øge sit nuværende årlige finansieringsbidrag på 100 mio. EUR med 79 % (  IP/09/397  ). Der kan hentes flere oplysninger om dette projekt og den risikobetonede forskning, som EU yder støtte til, på følgende adresse:    http://ec.europa.eu/information_society/newsroom/cf/itemdetail.cfm?item_id=5433    Annex Researchers participating in EURACE project            Country   Project coordinator   Organisation   Profession   Contact details     France   Christophe Deissenberg      Université de la Méditerranée      Economist     christophe.deissenberg@univmed.fr   + 33 4 4293 5985     Germany   Herbert Dawid      University of Bielefeld      Economist     hdawid@wiwi.uni-bielefeld.de   +49 521 106484     Italy   Silvano Cincotti      University of Genoa      Economist     silvano.cincotti@unige.it   +39 010 353 2080     Italy   Michele Marches      Università degli Studi di Cagliari      Computer Scientist      michele@diee.unica.it     +39 070 6755757      Italy   Mauro Gallegati      Università Politecnica delle Marche      Economist     mauro.gallegati@univpm.it   +39 071 220 7088     Turkey   Kaan Erkan      TUBITAK National Research Institute of Electronics and Cryptology      Computer Scientist     kaan.erkan@uekae.tubitak.gov.tr   +90 262 6481402     UK   Mike Holcombe      University of Sheffield      Computer Scientist     m.holcombe@dcs.shef.ac.uk   +44 1142221802     UK   Christopher Greenough      Science and Technology Facilities Council      Computer Scientist     christopher.greenough@stfc.ac.uk   +44 1235 445307
