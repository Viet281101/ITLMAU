IP/09/501
Bruxelles, den 30. marts 2009Kommissionen ser med tilfredshed på
Rådets politiske opbakning til pakken om ”det fælles
europæiske luftrum”Efter at Europa-Parlamentet i sidste uge stemte for
pakken, bekræftede transportministrene i dag den indgåede aftale om en
vidtgående luftfartspakke. Denne pakke, som vedtages formelt af Rådet
i de kommende uger, styrker det fælles europæiske luftrum, gør
det europæiske luftfartssikkerhedsagentur ansvarlig for alle sikkerhedsled
i luftfartskæden og sætter skub i gennemførelsen af nye
teknologier. Som en samlet pakke vil disse foranstaltninger gøre flyvninger
mere sikre, grønnere og mere omkostningseffektive. Besparelserne for
luftfartsselskaberne beregnes til ca. fire mia. EUR pr. år. Samtidig vil
ATM-masterplanen sætte den europæiske producentindustri i forreste
linje, hvad angår innovation inden for lufttrafikstyringsteknologi, og
dermed skabe en ydedygtig europæisk infrastruktur og give producenterne en
konkurrencefordel på verdensmarkedet.
Kommissionens næstformand med ansvar for transport, Antonio Tajani,
udtalte: “Europa har brug for et lufttrafikstyringssystem, som er i stand
til at håndtere den kommende vækst i luftfarten. De rejsende forventer
service af høj kvalitet. Denne pakke af foranstaltninger vil gøre
flyvninger mere sikre, grønnere og mere omkostningseffektive.
Luftfartøjer vil kunne flyve langs de kortest mulige ruter i
overensstemmelse med de voksende miljøkrav. For første gang er
luftrumsbrugernes behov placeret centralt i systemet. Pakken kunne ikke
være kommet på et mere belejligt tidspunkt end nu, hvor sektoren er i
vanskeligheder på grund af den aktuelle krise.”
Med pakkens første søjle indføres flere forbedringer af den
oprindelige SES-lovgivning (se IP/01/1398), herunder bindende
præstationsmål for luftfartstjenesteudøvere, en styringsfunktion
for det europæiske net for at sikre konvergens mellem nationale net og en
definitiv frist for medlemsstaterne til at forbedre deres præstationer - i
første omgang via en proces med et øget samarbejde og yderligere
integration af luftfartstjenesteudøvere, der er kendt som funktionelle
luftrumsblokke.
I den teknologiske søjle fokuseres der på at introducere den
nyeste teknologi. I SESAR-programmet føres alle luftfartsbranchens
interessenter sammen for at udvikle, validere og indføre en ny generation
af et Europadækkende lufttrafikstyringssystem. 
Med sikkerhedssøjlen udvides Det Europæiske
Luftfartssikkerhedsagenturs ansvarsområder (EASA). Dermed garanteres
præcise, ensartede og bindende regler for lufthavnsdrift, lufttrafikstyring
og luftfartstjenester, samt at medlemsstaterne fører et forsvarligt tilsyn
med gennemførelsen af disse. EASA’s nye kompetencer giver agenturet
en mere fuldstændig kontrol over den europæiske luftfartssikkerhed og
sikrer, at fælles sikkerhedsregler anvendes i alle faser i en flyvning helt
fra starten.
Endelig tages der med lufthavnskapacitetssøjlen fat på
manglen på landingsbaner og lufthavnsfaciliteter, som på
nuværende tidspunkt risikerer at blive til en alvorlig flaskehals.
Formålet med dette initiativ er at koordinere tildelingen af slots i
lufthavne til luftfartøjsoperatørerne bedre med
lufttrafikstyringsforanstaltninger og oprette EF-observatoriet for
lufthavnskapacitet for at integrere lufthavne fuldt ud i lufttrafiknettet.
Med den nye pakke placeres miljøspørgsmål centralt i
politikken for et fælles europæisk luftrum, og med en forbedret
lufttrafikstyring tilsigtes det at nedbringe luftfartens drivhusgasemissioner.
De forventede forbedringer anslås til op til 10 % pr. flyvning,
hvilket svarer til en besparelse på 16 mio. ton CO2 pr. år
og årlige omkostningsbesparelser for luftrumsbrugere på 2,4 mia. EUR.
Dette vil sætte luftfartssektoren i stand til at integrere sig i den
europæiske emissionshandelsordning.Da den menneskelige faktor er
central for udøvelsen af luftfartstjeneste, har de europæiske
institutioner også vedtaget en erklæring, hvori de
erklærer sig indforstået med at samarbejde om at inddrage personalet i
gennemførelsen af luftfartspakken, sikre et højt kompetenceniveau for
alle personalekategorier, som bidrager til sikkerheden, og styrke tilliden til
ordninger angående indberetning af hændelser.
De finder yderligere oplysninger på adressen:	 http://ec.europa.eu/transport/air/index_en.htm
