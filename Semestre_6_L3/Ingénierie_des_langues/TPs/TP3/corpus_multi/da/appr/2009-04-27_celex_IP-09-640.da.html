IP/09/640
Bruxelles, 27. april 2009EU Kommissionen lancerer konkurrence til
udviklingen af et nyt EU-økologilogoØkologiske fødevarer møder nyt
design: EU's Generaldirektorat for Landbrug og Udvikling af Landdistrikter
opfordrer alle studerende inden for design og kunst i de 27 EU-medlemslande til
at deltage i konkurrencen om udviklingen af et fælles EU-økologilogo.
Præmien kan ikke gøres op i penge: I juli 2010 vil vinderlogoet blive
lanceret som det officielle logo for økologiske produkter i hele
EU.
Da konkurrencen om det nye EU-økologilogo blev lanceret, sagde Mariann
Fischer Boel, EU-kommissær med ansvar for landbrug og udvikling af
landdistrikterne: ”Det nye økologilogo vil give den økologiske
sektor i EU en fælles identitet. Det vil styrke EUs Indre Marked for
økologiske varer til gavn for både producenter og
forbrugere”.
Til udviklingen af et smart og kreativt EU-økologilogo giver EU Europas
spirende talenter chancen for at skabe et design, som kan blive trykt på
millioner af emballager. Det nye EU-økologilogo bliver obligatorisk for
alle færdigemballerede økologiske produkter fra de 27 medlemslande.
Desuden kan alle ikke-emballerede økologiske produkter med oprindelse inden
for EU, eller økologiske produkter, som er importeret fra et tredjeland,
mærkes med EU-logoet på frivillig basis.
Alle EU-borgere, der er indskrevet som studerende ved en højere
læreanstalt inden for kunst eller design, og som har adresse i EU,
opfordres til at deltage i denne unikke designkonkurrence. Der vil blive udvalgt
tre vindere. Førstepræmien er et kontantbeløb på EUR 6.000;
2. og 3. pladsen får henholdsvis EUR 3.500 og EUR 2.500. Bidrag kan
uploades til den særlige konkurrence-webside www.ec.europa.eu/organic-logo
frem til den 25. juni 2009. 
Dommerne i EUs økologilogokonkurrence vil være en jury af eksperter
indenfor økologisk landbrug og produktion samt internationalt anerkendte
designeksperter. Blandt de fremtrædende jurymedlemmer kan nævnes
Erik Spiekermann fra Tyskland, professor, æresdoktor og Creative
Director &amp; Managing Partner, Riitta Brusila-Räsänen,
professor i grafisk design ved Universitetet i Lapland/Finland, Szymon
Skrzypczak, en prisbelønnet ung designer fra Polen, Elisabeth
Mercier, direktør for Agence BIO i Frankrig, Urs Niggli,
direktør for FiBL (forskningsinstituttet for økologisk landbrug) i
Schweiz, Tom Václav&#237;k, markedsekspert inden for økologiske
produkteri Tjekkiet og formand for International Organic Retailers Association,
samt Craig Sams, formand for Soil Association i Storbritannien.
Konkurrencejuryen vil blive ledet af Rob Vermeulen, tidligere formand for
Pan-European Brand Design Association. 
Efter tilmeldingsfristens udløb udvælger juryen de bedste forslag,
som vil blive vist på konkurrence-websiden som de officielle kandidater til
det nye logo. Alle EU-borgere får derpå lejlighed til at vælge
vinderlogoet ved at stemme på deres foretrukne logo på internettet.
Sommeren 2010 inviteres vinderen af 1., 2. og 3. pladsen til at deltage i en
prisoverrækkelse i Bruxelles, hvor EU-kommissæren for Landbrug og
Udvikling af Landdistrikter vil overrække præmierne. 
Konkurrencen opfordrer de studerende til at designe et iøjnefaldende og
originalt logo, der udtrykker de forskellige aspekter ved økologisk
landbrug og produktion. Juryen vurderer designforslagene på baggrund af
kreativiteten og originaliteten i logo-designet, hensynet til de
forskelligartede aspekter ved økologiske fødevarer og landbrug,
udviklingen af et design, der kan forstås uden brug af ord, og som har en
universel tiltrækningskraft og et rent design med en tydelig og klar
præsentation samt et tidløst design. Reglerne og betingelserne findes
på websiden www.ec.europa.eu/organic-logo.
