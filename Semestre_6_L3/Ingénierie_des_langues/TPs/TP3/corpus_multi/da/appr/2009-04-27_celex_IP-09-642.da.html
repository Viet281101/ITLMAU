IP/09/642
Bruxelles, den 27. april 2009Barca-rapporten: EU-kommissær Danuta
Hübner og Fabrizio Barca fremlægger forslag til reformer af EU's
samhørighedspolitikDanuta Hübner, EU-kommissær for
regionalpolitik, og Fabrizio Barca, generaldirektør i det italienske
finans- og økonomiministerium, fremlægger i dag konklusionerne fra
Barca-rapporten om en reform af samhørighedspolitikken ("Barca Report - an
agenda for a reformed Cohesion Policy"). I rapporten, som er udarbejdet på
EU-kommissærens anmodning, redegøres der for begrundelserne for at
have en europæisk samhørighedspolitik, ligesom der fremsættes
anbefalinger til en omfattende reform baseret på ti "søjler". Fabrizio
Barca har udarbejdet sine forslag fuldstændig uafhængigt af
Kommissionen og har fået inspiration fra akademiske eksperter og
embedsmænd fra medlemsstaterne efter en række møder, der blev
holdt i 2008. Rapporten indgår i de grundige overvejelser om
samhørighedspolitikken efter 2013, der blev indledt i 2007 med den fjerde
rapport om den økonomiske og sociale samhørighed.EU-kommissær Danuta Hübner sagde: "Barca-rapporten
bekræfter, at samhørighedspolitikken er en grundpille i europæisk
integration. Det fastslås i rapporten, at alle regioner bør kunne
realisere deres potentiale med hensyn til økonomisk udvikling, og at alle
borgere bør nyde godt af samhørighedspolitikken, uanset hvor de bor.
Rapporten bekræfter, at de reformer, som vi allerede har påbegyndt i
de senere år, er rigtige. Der peges også på nye, uortodokse
satningsområder, der skal ses i et bredere perspektiv for fornyelsen af
samhørighedspolitikken."
Fabrizio Barca udtalte: "Gennemgangen af fakta og teori i rapporten viser,
at EU har brug for en politik for økonomisk og social samhørighed, der
er målrettet de særlige behov i meget forskellige regioner. Ved
hjælp af denne politik skal man kunne fremme de muligheder og takle de
udfordringer, som EU-borgerne står over for, efter at markederne er blevet
fælles. En reformeret samhørighedspolitik kan opfylde dette mål
ved hjælp af avancerede metoder, en skarp fokusering på resultater og
moderne forvaltningsskik på mange niveauer."
Anbefalingerne i rapporten er baseret på ti "søjler":
1: Kerneprioriteringer 
Fabrizio Barca siger, at EU bør bruge ca. 65 % af sine
finansieringsmidler på tre-fire prioriterede kerneområder, hvor de
enkelte medlemsstater og regioner modtager en varierende andel af finansieringen
alt efter behov og strategier. Kriterierne for tildeling af midler vil forblive
stort set de samme som nu (dvs. baseret på BNP pr. capita). En eller to af
kerneprioriteterne bør vedrøre social integration, så der kan
udformes en "territorialiseret social dagsorden". 
2: Nye strategiske rammer 
Den strategiske dialog mellem Kommissionen og medlemsstaterne (eller i visse
tilfælde regionerne) bør fremmes og baseres på EU-rammer for
strategisk udvikling, hvor der fastsættes præcise principper,
indikatorer og mål for vurdering af indsatsen.
3: Nye kontrakter, gennemførelses- og
rapporteringsmetoder
Kommissionen og medlemsstaterne bør udforme en ny form for
kontraktrelationer (en kontrakt vedrørende national strategisk
udvikling), med fokus på indsats og kontrollerbare forpligtelser.
4: Skærpet forvaltningsskik for kerneprioriteringerne
Kommissionen bør fastsætte en række betingelser for de
nationale institutioner som et kriterium for tildeling af midler til de enkelte
prioriterede indsatsområder og bør evaluere, hvordan og hvor hurtigt
målene nås. 
5: Fremme af innovative og fleksible investeringer efter
additionalitetsprincippet
Kommissionen bør styrke additionalitetsprincippet for at sikre, at
medlemsstaterne ikke erstatter nationale udgifter med EU-tilskud, og skabe
direkte sammenhæng med stabilitets- og vækstpagten.
Kontraktmæssige forpligtelser er nødvendige for at sikre, at
foranstaltningerne er innovative og skaber merværdi.
6: Fremme af eksperimenter og mobilisering af lokale aktørerKommissionen og medlemsstaterne bør tilskynde til såvel
eksperimenter som til en bedre balance mellem skabelse af et incitament til
på lokalt plan at gå ind i politik og forhindring af, at politikken
"tages som gidsel" af interessegrupper. 
7: Fremme af læringsprocessen: et skridt i retning af
fremadrettede konsekvensanalyser
Gennem bedre udformning og iværksættelse af metoder til vurdering
af, hvilke resultater der ville være opnået, hvis ikke der havde
været et projekt, vil man få en bedre forståelse af, hvad der
virker hvor, hvilket kan virke disciplinerende, når der udformes
aktioner.
8: Styrkelse af Kommissionens rolle som et kompetencecenterDer bør tilvejebringes mere specialviden i Kommissionen ved bedre
samordning mellem generaldirektoraterne for at afspejle Kommissionens
større rolle i og indflydelse på samhørighedspolitikken. Det vil
i givet fald betyde væsentlige investeringer i menneskelige ressourcer og
organisatoriske omstruktureringer.
9: Omlægning af finansforvaltning og –kontrol 
Der kan opnås større effektivitet i forvaltningen af
strukturfondene, hvis den igangværende forenklingsdagsorden følges, og
hvis der overvejes andre metoder til at reducere de omkostninger og den byrde,
der pålægges Kommissionen, medlemsstaterne og tilskudsmodtagerne.
10: Skærpelse af det politiske system for kontrolforanstaltninger
på højt niveau 
Der bør indføres et system for skærpede
kontrolforanstaltninger mellem Kommissionen, Europa-Parlamentet og Rådet i
form af et officielt nævn for samhørighedspolitik. Der bør
tilskyndes til vedvarende debat om samhørighedspolitikkens indhold,
resultater og virkninger. 
Hele rapporten og alle baggrundsdokumenter kan læses i deres helhed ved
et klik på:
 http://ec.europa.eu/regional_policy/policy/future/barca_en.htm
