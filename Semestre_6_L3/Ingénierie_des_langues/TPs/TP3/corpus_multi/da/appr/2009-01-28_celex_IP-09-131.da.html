IP/09/131
Bruxelles, den 28. januar 2009Bedre lovgivning – en europæisk
succeshistorieDen strategiske gennemgang af programmet for bedre
lovgivning i Den Europæiske Union, som Europa-Kommissionen forelægger
i dag, er et væsentligt element i EU’s reaktion på den
økonomiske og finansielle krise. Gennemgangen viser, hvordan en række
forenklede foranstaltninger og deraf følgende besparelser i de
administrative omkostninger allerede er til fordel for såvel borgere som
virksomheder, især små og mellemstore virksomheder. Takket være
en radikal forenklingsindsats er der indtil videre blevet fremsat forslag om at
fjerne cirka 1 300 retsakter, svarende til omkring 10 % af EU’s
lovgivningskorpus eller 7 800 sider i Den Europæiske Unions Tidende.
De allerede forelagte foranstaltninger til reduktion af de administrative byrder
repræsenterer besparelser på over 30 mia. EUR. Dagens forslag
vedrørende moms alene repræsenterer besparelser på 18 mia. EUR.
Kommissionens indsats har inspireret de fleste medlemsstater, og 21 af dem har
iværksat ambitiøse nationale programmer til reduktion af
administrative byrder. Endelig har Kommissionen til hensigt yderligere at
opgradere kvaliteten af sine konsekvensanalyser, hvilket vil betyde en
forbedring af kvaliteten af al fremtidig lovgivning, den producerer. Dette vil
ske ved at styrke subsidiaritetskontrollen og konsultationerne af interesserede
parter og ved en mere grundig vurdering af lovgivningens indvirkning på for
eksempel små og mellemstore virksomheder, administrative byrder,
grundlæggende rettigheder, forbrugere og regioner. 
Formanden for Europa-Kommissionen José Manuel Barroso udtalte: "Den
foreslåede reduktion af de administrative byrder er en væsentlig del
af EU’s genopretningsinitiativ. Tiderne skifter. Lovgivning må
være dynamisk, ikke statisk. Den må tilpasse sig nye situationer og
nye behov. Ved at styrke konsultationerne af de interesserede parter, ved at
forbedre konsekvensanalyserne og ved at reducere de administrative byrder kan vi
gøre EU-lovgivningen mere effektiv og brugervenlig. Kommissionen viser
vejen. Jeg håber, at medlemsstaterne og Europa-Parlamentet i de kommende
måneder vil holde kadencen og følge trop."
Næstformand Günter Verheugen sagde ved samme lejlighed: "Fire
år efter sin iværksættelse er strategien for bedre lovgivning en
succes. Vi har allerede skabt imponerende resultater, og vi er opsatte på
at være nået endnu længere ved årets udgang. Bedre
lovgivning – lovgivning, når den er nødvendig, men med et
absolut minimum af byrder for virksomhederne og borgerne – skal vedblive
at være en vigtig del af vores reaktion på de aktuelle økonomiske
vanskeligheder." 
Den vidtgående indsats for forenkling af EU-lovgivningen fortsatte i
2008
Ved at forenkle og kodificere retsforskrifter har den nuværende
Kommission truffet foranstaltninger, som, når de er blevet vedtaget af
Rådet og Europa-Parlamentet, vil reducere EU-lovgivningen med næsten
10 %, hvilket svarer til cirka 1 300 retsakter eller 7 800 sider
i EUT. Der kan dog forenkles mere endnu, og Kommissionen har til hensigt at
gennemføre 33 nye initiativer i 2009. Efter en screening af
EU-lovgivningen kunne yderligere 81 foranstaltninger blive inkorporeret i den
fremtidige forenklingsindsats. Derefter burde den kommende
Kommission kunne afslutte forenklingsarbejdet.
Yderligere oplysninger kan findes i MEMO/09/31
Reduktion af administrative byrder for fuld fart
Siden Europa-Kommissionen fremsatte sit forslag om at reducere de
administrative byrder for virksomhederne i EU med 25 % inden udgangen af
2012 og desuden at inddrage medlemsstaterne, er antallet af medlemsstater, der
har sat sig lignende nationale reduktionsmål, steget betydeligt fra 7 i
2006, til 14 i 2007 og til 21 i 2008. 
I 2007 og 2008 har Kommissionen forelagt 21 foranstaltninger efter den
hurtige procedure, som anslås at ville give EU-virksomhederne
besparelser på mere end 2,3 mia. EUR. Desuden blev grunden lagt til, at
Kommissionen kunne fremsætte forslag, der indebærer store
omkostningsreduktioner. I dag har Kommissionen vedtaget et forslag til en
gennemgribende revision af momsdirektivet for at fjerne hindringerne for
elektronisk fakturering. Det årlige reduktionspotentiale kunne være
så højt som 18 mia. EUR på mellemlangt sigt. Med hensyn til
selskabsret har Kommissionen planer om at foreslå, at medlemsstaterne
får lov til at udelukke mikrovirksomheder fra EU’s
regnskabsdirektivers anvendelsesområde, hvilket kunne føre til
besparelser på 7 mia. EUR. "Tænk småt først-princippet"
anvendes på alle disse direktiver uden forskel for at skræddersy
systemet til de små og mellemstore virksomheders behov.
Yderligere oplysninger kan findes i MEMO/09/30
Yderligere
oplysninger (Generalsekretariatet)Yderligere
oplysninger (GD Erhvervspolitik) Yderligere oplysninger om e-fakturering kan
findes i IP/09/132
