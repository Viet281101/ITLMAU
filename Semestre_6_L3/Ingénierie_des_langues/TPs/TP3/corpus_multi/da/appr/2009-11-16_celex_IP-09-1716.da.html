IP/09/ 1716  Bruxelles, den 16. november 2009 Virksomheders F&amp;U-investeringer i 2008: en global stigning, hvor virksomheder fra EU er foran USA og Japan Virksomheders F&amp;U-investeringer verden over steg trods den økonomiske krise med 6,9 % i 2008 ifølge "EU-resultattavlen for virksomheders F&amp;U‑investeringer i 2009", der er offentliggjort i dag. I kraft af en stigning på 8,1 % er væksten i F&amp;U-investeringer i EU-virksomheder, der defineres som virksomheder med hovedsæde inden for EU, for andet år i træk betydeligt højere end for USA's (5,7 %) og Japans (4,4 %) virksomheder. To EU-virksomheder optræder i top 10: Volkswagen på tredjepladsen med en F&amp;U-investering på 5,93 mia. EUR og Nokia på ottendepladsen. Toyota Motor var med 7,61 mia. EUR verdens største F&amp;U-investor. Af rapporten fremgår det også, at den største vækst i F&amp;U-investeringer findes i virksomheder fra nye vækstlande.  "Det er godt nyt, at EU's virksomheder fastholdt deres F&amp;U-investeringer selv under den økonomiske krise i 2008. Dette er den bedste strategi for at komme styrket ud af krisen. Vi må støtte EU-virksomhedernes indsats og tilskynde til at styrke EU's forskningsintensive sektorer. Opbygningen af et ægte europæisk forskningsrum er en del af løsningen sammenholdt med EU-aktiviteter med henblik på at fremme intelligente investeringer i F&amp;U. Jeg er også tilfreds med stigningen i F&amp;U-investeringer blandt EU-virksomheder, der beskæftiger sig med energiteknologier med lav CO 2 -udledning. De udgør nye kilder til vækst og beskæftigelse i EU" , udtalte EU's kommissær for videnskab og forskning, Janez Potočnik.   Europa-Kommissionens EU-resultattavle for virksomheders F&amp;U-investeringer viser, at virksomhedernes F&amp;U-investeringer trods den økonomiske krise globalt set stadig udgør 6,9 % sammenlignet med 9,0 % i 2007 (se figur 1). Det lykkedes EU's virksomheder at fastholde væksten i deres F&amp;U-investeringer næsten uændret på 8,1 % (mod 8,8 % i 2007), hvorimod USA's virksomheders F&amp;U-investeringer faldt fra 8,6 % i 2007 til 5,7 % i 2008. Virksomheder med hovedsæde i nye vækstøkonomier tegnede sig fortsat for den højeste vækst i F&amp;U-investeringer anført af Kina med en stigning på 40 % efterfulgt af Indien (27,3 %), Taiwan (25,1 %) og Brasilien (18,6 %). Selv om krisens virkninger endnu ikke afspejles fuldt ud i virksomheders F&amp;U-investeringer, er de mere synlige i andre indikatorer, som indsamles i forbindelse med resultattavlen, f.eks. virksomhedernes driftsoverskud, der faldt med 30,5 % for EU's virksomheder og med 19,1 % for USA's virksomheder.  Udviklingstendenser på virksomhedsniveau To EU-baserede virksomheder, Volkswagen og Nokia, er med i top 10 over F&amp;U-investorer; fem af disse er fra USA, herunder Microsoft, General Motors og Pfizer, og en fra Japan, Toyota, indtager førstepladsen. I top 50 over F&amp;U-investorer findes 16 virksomheder fra EU og 18 virksomheder fra USA, to færre end i 2007, medens Japan har 13 virksomheder, dvs. fire flere end i 2007. Men EU-virksomhederne i top 50 havde gennemsnitligt en højere F&amp;U-intensitet (F&amp;U-investeringer som procentvis andel af omsætningen) end virksomheder med hovedsæde uden for EU (7,8 % sammenholdt med 6,8 %, se figur 2). Udviklingstendenser på sektorniveau Væksten i USA's F&amp;U-investeringer domineres af sektorer med høj F&amp;U-intensitet, der omfatter medicinalvare-, bioteknologi- og IT-sektoren, medens F&amp;U-væksten i EU er mere ligeligt fordelt over alle sektorer. USA's virksomheder har befæstet deres førerstilling i sektorerne med høj F&amp;U-intensitet ved at øge deres investeringer med 35 % i de seneste fire år i forhold til 13,6 % i EU's virksomheder (se figur 3). Selv om den samlede F&amp;U-intensive sektor i USA er dobbelt så stor som EU's målt på F&amp;U-investeringer, udviser EU's virksomheder i denne sektor resultater svarende til konkurrenternes i USA for så vidt angår F&amp;U og tilknyttede indikatorer.  EU's virksomheder var førende inden for sektorer med mellemhøj og mellemlav F&amp;U-intensitet, f.eks. inden for automobiler og reservedele, elektronisk og elektrisk udstyr eller kemikalier.  Medicinalvare- og bioteknologisektoren befæster sin førerposition som F&amp;U-investor både i USA og globalt med henholdsvis 18,9 % og 25,0 %. I mange medicinalvare­virksomheder steg F&amp;U-investeringerne stærkt: f.eks. Takeda Pharm. (42,7 %), Boehringer Ingelheim (21,9 %) og Schering-Plough (20,6 %). Men Merck (US), Johnson &amp; Johnson og Pfizer mindskede deres F&amp;U–investeringer med mellem 1 og 2 %. s  Automobil- og reservedelssektoren ligger globalt set på tredjepladsen med 17,1 %, men på førstepladsen i EU og Japan med henholdsvis 25,0 % og 27,0 %. På trods af, at denne sektor som den første blev ramt af den økonomiske krise, havde nogle automobilvirksomheder tocifret vækst i F&amp;U i det seneste år: Volkswagen (+20,4 %), Peugeot (+14,4 %) og Fiat (+14,1 %). Andre mindskede deres F&amp;U–investeringer mærkbart, f.eks. Renault (-9,2 %), Daimler (-9,1 %), BMW (-8,9 %), Ford Motor (‑2,7 %) og General Motors (-1,2 %). Dette års resultattavle bekræfter, at virksomheder, der beskæftiger sig med vedvarende energiteknologier, er meget aktive på F&amp;U-området. De seks EU-virksomheder i denne sektor havde en imponerende vækst i F&amp;U-investeringer i de seneste tre år (se figur 4). Baggrund EU-resultattavlen for virksomheders F&amp;U-investeringer for 2009 indeholder oplysninger om F&amp;U-investeringer i top 1000 for henholdsvis EU-virksomheder og andre virksomheder end EU-virksomheder inden for det seneste rapporteringsår. Den offentliggøres hvert år af Europa-Kommissionen.  Resultattavlen og andre IRMA ( Industrial Research Investment Monitoring and Analysis)- rapporter kan hentes på adressen   http://iri.jrc.ec.europa.eu/    Se også   MEMO/09/503    – Spørgsmål og svar  Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED
