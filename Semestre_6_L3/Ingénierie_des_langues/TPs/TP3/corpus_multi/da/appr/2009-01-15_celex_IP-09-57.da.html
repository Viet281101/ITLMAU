IP/09/57
Bruxelles, den 15. januar 2009Markedet for mælk og mejeriprodukter:
Kommissionen foreslår yderligere foranstaltninger for at hjælpe
mejerisektorenEfter den senere tids prisfald på mælk og
mejeriprodukter lovede kommissær Mariann Fischer Boel i dag at indføre
nye foranstaltninger for at støtte markedet. Kommissionen vil i næste
uge genindføre eksportrestitutioner for smør, ost og
sødmælks- og skummetmælkspulver. Når
interventionsopkøbene af smør og skummetmælkspulver begynder i
marts, forpligter Kommissionen sig til om nødvendigt at opkøbe mere
end de forudfastsatte mængder ved regelmæssige licitationer. I
november genindførte Kommissionen privat oplagring af smør med
virkning fra 1. januar 2009, herunder smør, der blev produceret i december.
Dermed blev der indført privat oplagring tidligere end normalt."De seneste måneders drastiske fald i mælkepriserne er kommet bag
på mange," sagde kommissær Mariann Fischer Boel. "Jeg har talt med
mange producenter på mine rejser til de forskellige medlemsstater, og de er
helt tydeligt bekymrede. Nu er det op til EU at hjælpe. De
foranstaltninger, der blev indført med sundhedstjekket, vil give
mejerisektoren en tiltrængt saltvandsindsprøjtning, men vi bliver
nødt til at gøre noget allerede nu, fordi de beslutninger, der blev
vedtaget som led i sundhedstjekket, først kommer til at gælde fra
næste produktionsår. Jeg tror oprigtigt, at de foranstaltninger, jeg
foreslår i dag, i vid udstrækning vil stabilisere markedet for
mælk og mejeriprodukter." 
Efter den usædvanligt store prisstigning på mælk og
mejeriprodukter i 2007 og begyndelsen af 2008 er situationen på markedet nu
vendt 180 grader. Med stigende forsyninger på verdensmarkedet og dalende
efterspørgsel på det indre marked er markedspriserne på
mejeriprodukter blevet presset ned til omkring interventionsniveau og endog
derunder. Mælkeprisen følger helt klart samme mønster med store
prisfald, der må forventes at fortsætte. 
Smør og skummetmælkspulver, herunder produktionen fra februar, vil
igen kunne opkøbes til intervention fra den 1. marts frem til udgangen af
august. De første 30 000 t smør og 109 000 t
skummetmælkspulver vil blive opkøbt til en forudfastsat pris
(interventionsprisen). Det forventes, at denne mængde smør vil blive
opkøbt ret hurtigt, og derfor bliver det nødvendigt at støtte
markedet derudover. Som det blev besluttet i forbindelse med sundhedstjekket,
kan der accepteres yderligere mængder til priser, som skal fastsættes
ved licitation hver 14. dag. Mariann Fischer Boel har bedt Kommissionens
tjenestegrene om at udarbejde en beslutning, der skal forelægges for
forvaltningskomitéen for at give adgang til yderligere opkøb, hvis
loftet på 30 000 t smør eller 109 000 t
skummetmælkspulver nås, for at undgå, at interventionsordningen
suspenderes, mens priserne er vigende.
Det er nu også på tide at reaktivere eksportrestitutionerne.
På grund af en længere periode med høje verdensmarkedspriser blev
eksportrestitutionerne suspenderet helt tilbage i juni 2007. Nu, hvor
verdensmarkedspriserne ligger under EU's inventions- og markedspriser, er EU's
eksportører ikke længere i stand til at konkurrere. Forholdene
forværres på grund af de vanskeligheder, som EU's eksportører i
forvejen er udsat for som følge af finans- og kreditkrisen. Der
genindføres ikke blot eksportrestitutioner for smør og
skummetmælkspulver, men også for alle andre mejeriprodukter, som
førhen var restitutionsberettigede, hovedsagelig sødmælkspulver
og ost. Restitutionerne for smør og skummetmælkspulver fastsættes
ved licitation, og der træffes beslutning om næste udbudsrunde i
næste uge. For at effektivisere ordningen bliver der afholdt
licitation to gange om måneden i stedet for kun en gang.
Ligesom tidligere vil eksportrestitutionerne blive anvendt i overensstemmelse
med EU's rettigheder og forpligtelser inden for WTO. Restitutionernes
størrelse kommer til at afhænge af de handlendes bud, som vil blive
bedømt ud fra de sædvanlige objektive kriterier, for at man kan
være sikker på, at der kun gives restitutioner i det omfang, det er
nødvendigt.
Med disse foranstaltninger ønsker Kommissionen at sende
mælkeproducenterne og den mælkeforarbejdende industri et klart signal
om, at Kommissionen står klar til at udnytte alle de til rådighed
værende instrumenter til at støtte markedet og producenternes
indkomster.
