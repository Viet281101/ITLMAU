IP/09/526
Bruxelles, den 2. april 2009Takket være fælles EU-principper
tilbyder de første europæiske flyselskaber nu brug af mobiltelefon
under flyvningFlere og flere europæiske flypassagerer
får nu mulighed for at benytte deres mobiltelefon til at sende SMS'er,
browse på nettet eller endog foretage opkald under flyvninger. Et år
efter, at Kommissionen indførte fælles regler for sikker brug af
mobiltelefoner på fly og en enkel godkendelsesprocedure for denne
grænseoverskridende tjeneste, er 27 europæiske fly blevet udstyret,
således at de giver mulighed for sikker brug af GSM-telefoner under
flyvning i europæisk luftrum. Dette antal ventes at fordobles inden
udgangen af 2009. 
"Især forretningsrejsende og yngre passagerer efterspørger
muligheden for at benytte en mobiltelefon under flyvninger. Det er også en
interessant forretningsmodel for europæiske virksomheder. Derfor fastlagde
Kommissionen for et år siden fælles grundprincipper, således at
flyselskaberne kan tilbyde denne tjeneste i det europæiske luftrum på
en sikker og enkel måde uden at skulle gennem 27 forskellige nationale
godkendelsesprocedurer," sagde EU's kommissær for telekommunikation,
Viviane Reding. "Det glæder mig, at de første flyselskaber i Europa
nu tilbyder brug af mobiltelefoner under flyvning. For at sikre en problemfri
indførelse bør brug af mobiltelefoner under flyvning ikke forstyrre
andre passagerer, f.eks. ved at der indføres stillezoner ligesom i tog.
Operatørerne bør også sørge for, at priserne holdes på
et rimeligt niveau. I så fald kan mobiltelefontjenester om bord på fly
være et plus for de europæiske selskaber på det
konkurrenceprægede globale flyrejsemarked."   
I april 2008 indførte Kommissionen regler til harmonisering af
betingelserne for mobiltelefontjenester på fly i EU (IP/08/537).
Et år senere har disse regler givet to udbydere af
mobilkommunikationstjenester om bord på fly, OnAir (Geneve) og AeroMobile (London), mulighed for at
begynde at drive forretning i Europa. De samarbejder med flyselskaber, som er
interesseret i at stille sådanne tjenester til rådighed for deres
passagerer. 
I øjeblikket er tre europæiske flyselskaber – Ryanair
(Irland), TAP (Portugal) og bmi (Det Forenede Kongerige) – ved at opbygge
denne tjeneste i deres flåder: 27 fly er allerede blevet udstyret, og
antallet ventes at fordobles inden udgangen af 2009. Dette er en lovende start,
og der foregår samtidig tekniske forsøg hos andre flyselskaber. 
I mellemtiden er flyselskaberne ved at udforme de nærmere betingelser
for passagernes brug af mobiltelefon om bord på flyene med henblik på
at sikre bred forbrugeraccept af den nye tjeneste, og de er i færd med at
analysere indførelsen af tjenesten på de fly, der allerede er udstyret
hermed. I øjeblikket ser det ud til, at prisen på tjenesten starter
ved ca. 1,60 EUR pr. minut for taleopkald og ca. 0,43 EUR for en tekstbesked
afhængig af, hvilken jordbaseret mobiloperatør passageren benytter.Kommissionen traf i 2008 lovgivningsmæssige foranstaltninger for at give
mulighed for sikker og EU-dækkende brug af mobilkommunikation om bord
på fly og skabe de nødvendige betingelser for, at disse tjenester kan
tilbydes på flyvninger, der ofte krydser flere grænser. Dette
kræver, at tre betingelser er opfyldt:Det skal sikres, at brugen af udstyret om bord – herunder
passagerernes håndsæt – ikke forårsager interferens med
flyets udstyr og systemer. 
Det skal sikres, at mobilt udstyr ikke interfererer med jordbaserede
mobilkommunikationsnetværk, men udelukkende har forbindelse med
basisstationen på flyet, som er forbundet med jorden via satellit. 
Der skal fastlægges fælles regler og standarder, således at
basisstationer på fly har tilladelse til at fungere, mens et fly flyver
over forskellige EU-medlemsstater.En model for andre
kontinenter
Den europæiske model har tjent som forbillede for andre regioner. Flere
flyselskaber uden for Europa (herunder Qantas, Emirates, Malaysian Airlines,
Royal Jordanian, Wataniya, Virgin Australia) har afprøvet tjenesten eller
tilbyder den, og ca. 40 fly er allerede udstyret med den. Andre flyselskaber har
meddelt, at de har til hensigt at gøre det samme. GSM-standardens
almindelige udbredelse på verdensplan (benyttes i øjeblikket af
næsten 3 mia. personer) gør forretningsmodellen attraktiv, idet
passagererne kan benytte deres normale mobiltelefon. 
Baggrund
Mobilkommunikationstjenester på fly er fælleseuropæiske
teletjenester. Kommissionen vedtog to foranstaltninger i april 2008 (IP/08/537):En beslutning med harmoniserede tekniske parametre for det udstyr, der er
nødvendigt for brug af mobiltelefoner om bord på fly overalt i EU.
Disse sikrer, at udstyret ikke forårsager interferens, og giver EASA mulighed for at certificere
luftdygtigheden af udstyr til forskellige flytyper. Beslutningen er juridisk
bindende, hvilket sikrer, at der benyttes samme type udstyr på alle
fly.
En henstilling om en harmoniseret fremgangsmåde for licensudstedelse,
som skal fremme gensidig anerkendelse af nationale
tilladelser.'Airline roaming', dvs. mobilopkald og
tekstbeskeder om bord på fly, behandles som international roaming i lighed
med jordbaserede tjenester. De første eksempler viser, at taksterne ligger
et godt stykke under de fastnettjenester via satellit, der tidligere blev
tilbudt under flyvninger. Mobilkommunikation under flyvninger falder uden for
Kommissionens foranstaltninger vedrørende tale- og dataroamingtakster, idet
de anses for en innovativ tjeneste på et nyt marked og derfor
fastsættes af tjenesteudbyderen. Kommissionen overvåger imidlertid
nøje forbrugerpriserne og deres gennemsigtighed. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
