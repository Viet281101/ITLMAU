IP/09/138
Bruxelles, den 28. januar 2009Statsstøtte: Kommissionen
forlænger anvendelsen af regler for filmstøtte frem til udgangen af
2012Europa-Kommissionen har i dag vedtaget en
meddelelse, der forlænger anvendelsen af kriterierne for evaluering af
statsstøtte til film og anden audiovisuel produktion frem til 31. december
2012. Disse kriterier, som blev fastlagt i Kommissionens meddelelse af 2001,
anvendes af Kommissionen til at godkende EU's nationale, regionale og lokale
filmstøtteordninger efter EU's statsstøtteregler. I Kommissionens nye
meddelelse peges der også på en række tendenser, der
sandsynligvis skal tages op i en kommende meddelelse om film. Den årlige
statslige filmstøtte i EU beløber sig til ca. 1,6 mia. EURKommissæren for konkurrence, Neelie Kroes, udtalte: "Europæisk film
er en af hjørnestenene i det europæiske kulturelle udtryk. Dens
betydning anerkendes i EU's konkurrenceregler og navnlig i forbindelse med
statsstøttekontrollen. Det glæder mig, at jeg med forlængelsen af
filmmeddelelsens anvendelse fortsat kan godkende medlemsstaternes støtte
til europæiske film. Vores regler er et bevis på, at konkurrence og
kultur sagtens kan gå hånd i hånd og styrke hinanden
indbyrdes."
"Den store succes for den bedste europæiske film i 2008, den italienske
"Gomorra", er et udtryk for vitaliteten i europæisk film, som ses og
høster succes på tværs af landegrænser", sagde Viviane
Reding, EU's mediekommissær. "For at de europæiske filmskabere skal
kunne udtrykke sig, har de behov for stabile rammer for filmindustrien. Det er
årsagen til, at vi i dag på ny bekræfter Kommissionens
nuværende tilgang til statslig filmstøtte i yderligere tre år.
Den europæiske audiovisuelle produktion står over for nye udfordringer
på markeder, der udvikler sig hurtigt. Vi bør derfor også
sætte gang i en debat om, hvordan udfordringerne kan omdannes til
muligheder, navnlig ved at udnytte det indre marked bedre og se ud over EU's
grænser. Kommissionens nylige forslag om MEDIA Mundus - et program for
samarbejde mellem europæiske filmfolk og filmfolk fra vækstlande - er
et skridt i den retning" (se IP/09/26).
Den beslutning, der offentliggøres i dag, indebærer, at
Kommissionen senest frem til 31. december 2012 vil fortsætte med at anvende
kriterierne i filmmeddelelsen fra 2001(se IP/01/1326)
ved vurdering af, om medlemsstaternes statsstøtteordninger er forenelige
med EF-traktatens statsstøtteregler. Anvendelsesperioden for disse
kriterier var senest blevet forlænget i 2004 og 2007 (se IP/04/343
og IP/07/820).
Den seneste udvikling, som beskrives i den meddelelse, der
offentliggøres i dag, omfatter støtte til andet end film- og
tv-produktion (f.eks. filmdistribution og digital produktion), flere regionale
filmstøtteordninger og konkurrence blandt visse medlemsstater om at
tiltrække indgående investeringer fra store - navnlig amerikanske -
filmselskaber. Den udvikling kan med tiden nødvendiggøre en revision
af statsstøttekriterierne. Da der imidlertid er tale om komplekse
spørgsmål, ønsker Kommissionen at inddrage medlemsstaterne,
filmstøtteorganer og EU's filmindustri i overvejelser herom.
Baggrund
Kommissionens filmmeddelelse fra 2001 fastsatte fire specifikke
overensstemmelseskriterier for godkendelse af støtte til film- og
tv-produktion som kulturel støtte efter EF-traktatens artikel 87, stk. 3,
litra d), og krævede overensstemmelse med det generelle lovlighedsprincip.
Der er tale om følgende kriterier:støtte skal være til fordel for et kulturelt produkt
producenten skal frit kunne anvende mindst 20 % af
produktionsbudgettet i andre medlemsstater uden nedsættelse af den
støtte, der ydes under ordningen, som følge af territoriale
udgiftsforpligtelser
den principielle støtteintensitet er begrænset til 50 % af
produktionsbudgettet, medmindre der er tale om vanskeligt tilgængelige
film og lavbudgetfilm, og
supplerende støtte til specifikke filmproduktionsaktiviteter er
ikke tilladt.Det var planlagt, at disse kriterier skulle
anvendes indtil den 31. december 2009. Efter en offentlig høring om dette
spørgsmål, der blev iværksat i oktober 2008 (se IP/08/1580),
besluttede Kommissionen i dag at forlænge anvendelsen af dem indtil 31.
december 2012.
EU støtter selv EU's filmsektor gennem MEDIA 2007-programmet, som i
perioden 2007-2013 sikrer støtte på 755 mia. EUR til uddannelse og
udvikling og distribution af europæisk film på tværs af
landegrænserne (se IP/07/169).
Takket været MEDIA-støtten vises 9 ud af 10 europæiske film uden
for det land, hvor de er lavet.
Læs mere i MEMO/09/33.
