IP/09/191
Bruxelles, den 30. januar 2009Vinderne af anden udgave af
EU-oversættelseskonkurrencen offentliggjortEn
ny årgang "unge oversættere" vil til april blive inviteret til
Bruxelles, hvor  EU's kommissær for flersprogethed, Leonard Orban, vil
overrække dem en pris for den bedste oversættelse. Navnene på de
27 vindere af konkurrencen "Juvenes Translatores", som blev arrangeret af
Kommissionen, offentliggøres i dag på http://ec.europa.eu/translation/contest/index_da.htm
sammen med de vindende oversættelser. 
"Det glæder mig, at skoler i hele Europa har udvist stort engagement for
konkurrencen", sagde Leonard Orban. "Konkurrencen giver mulighed for i praksis
at afprøve de sprogfærdigheder, man har lært i skolen. Samtidig
får eleverne et indtryk af, hvordan det er at arbejde som
oversætter".
Leonard Orbans opfattelse bekræftes af den øgede deltagelse og
resultaterne af en online-undersøgelse, som lærerne på de
deltagende skoler har udfyldt. Stort set alle lærerne i undersøgelsen
(99 %) ville tilmelde deres skole igen, og 86 % mente, at teksternes
længde og sværhedsgrad var passende - et synspunkt, som bekræftes
af oversættelsernes høje kvalitet.  
Elevernes oversættelser fra konkurrencen "Juvenes Translatores" (latin:
unge oversættere) blev rettet af et panel bestående af professionelle
oversættere og sprogrevisorer fra Europa-Kommissionens Generaldirektorat
for Oversættelse (DGT). De var imponeret over den høje standard
– 10 % af eleverne opnåede en karakter i den bedste ende af
skalaen. 
Hver enkelt anonymiserede oversættelse er blevet rettet af en person,
som har det pågældende målsprog som modersmål. En jury, som
havde DGT's generaldirektør som formand, valgte derefter den bedste
oversættelse fra hver medlemsstat.
De 27 vindere fra gymnasieskoler i hele EU præmieres med en tredages tur
til Bruxelles for dem selv og én ledsagende voksen, hvor de ved en
særlig overrækkelsesceremoni den 3. april vil modtage en præmie
og et diplom. 
De var blandt de 2247 elever fra 593 skoler i EU, som deltog i anden udgave
af oversættelseskonkurrencen, som den 27. november 2008 blev afholdt
samtidigt i alle medlemsstaterne under skolernes tilsyn. Deltagerne fik to timer
til at oversætte en tekst om emnet flersprogethed fra et af de 23
officielle EU-sprog til et af de andre officielle EU-sprog efter eget valg.
Kommissionen modtog oversættelser på alle de officielle sprog, og der
var anvendt 147 forskellige sprogkombinationer.
Navnene på de vindende elever (samt den valgte sprogkombination) og
deres skole er:LANDELEVSKOLEBelgienLaetitia Lévêque
(EN-FR)[1]Institut Saint-Ferdinand, JemappesBulgarienС&#1090;ефани
&#1061;ан&#1076;&#1078;ийска
(EN-BG)164 ги&#1084;нази&#1103; с
преп&#1086;&#1076;аване
на испански
език ‘&#1052;игел
&#1076;е
Серван&#1090;ес’,
С&#1086;фи&#1103;CypernAndreas Andreou (EN-EL)High school of Solea, NicosiaDanmarkJulie Carina Trasbo Jelgren (EN-DA)Roskilde Katedralskole, RoskildeDet Forenede KongerigeSabrina Vashisht (FR-EN)North London Collegiate School, EdgwareEstlandKairi Kangro (EN-ET)Hugo Treffneri Gümnaasium, TartuFinlandTytti Rinkari (EN-FI)Tammerkosken lukio, TampereFrankrigFabian Schmidt (FR-DE)Lycée Bartholdi, ColmarGrækenlandΜΑΡ&#921;Α
ΑΡ&#925;ΑΟ&#933;ΤΑ&#922; (EN-EL)5th High School of Iraklion, IraklionIrlandMarian Madden (FR-EN)Coláiste Chiaráin, LimerickItalienRiccardo Gasparetto Stori (EN-IT)Liceo ‘Leopardi-Majorana’, PordenoneLetlandAgnija Lāce (EN-LV)Rīgas 85. vidusskola, RīgaLitauenJulius Juodakis (DE-LT)Vilniaus Mykolo Biržiškos gimnazija, VilniusLuxembourgNina Hentzen (FR-DE)Lycée Aline Mayrisch, LuxembourgMaltaPaula Schembri (MT-EN)Junior College, L-ImsidaNederlandeneFrancien Homan (EN-NL)Maartenscollege Haren, GroningenPolenWeronika Danecka (EN-PL)VIII Liceum Ogólnoształc&#261;ce im. A. Asnyka w Łodzi,
Łódź / łódzkiePortugalLuis Filipe Machado Costa (EN-PT)Colégio Nossa Senhora da Assunç&#227;o, AnadiaRumænienRaluca Maria Ionescu (EN-RO)Grup Scolar ‘Ferdinand I’, Curtea de ArgesSlovakietKassova Frederika (FR-SK)Gymnazium Ivana Bellu, HandlovaSlovenienMaša Klemenčič (EN-SL)Gimnazija Poljane, LjubljanaSpanienSamuel Darriba Real (EN-ES)IES Nosa Señora dos Ollos Grandes, LugoSverigeOskar Lindbom (FR-SV)Rosendalsgymnasiet, Uppsala HusargatenTjekkietLudvík Pouzar (EN-CS)Gymnázium, České BudějoviceTysklandAnika Richter (EN-DE)Salzmannschule Schnepfenthal Staatliches Spezialgymnasium für
Sprachen, Waltershausen- SchnepfenthalUngarnAnna Matei (EN-HU)Madách Imre Gimnázium, BudapestØstrigMona Schönauer (FR-DE)Akademisches Gymnasium, GrazYderligere oplysninger: 
Oversættelseskonkurrencen: 
http://ec.europa.eu/translation/contest/index_da.htmKort over de byer, som vinderne kommer fra: 
http://ec.europa.eu/translation/contest/press_da.htm
Generaldirektoratet
for Oversættelse: 
http://ec.europa.eu/dgs/translation/index_en.htm
Sprog
og EU: 
http://europa.eu/languages/da/home
[1] EN: engelsk,
FR: fransk, DE: tysk, ES: spansk, IT: italiensk
NL: nederlandsk, PT: portugisisk, EL: græsk, PL: polsk,
RO: rumænsk, SV: svensk, FI: finsk, DA: dansk,
BG: bulgarsk, CS: tjekkisk, HU: ungarsk, SL: slovensk,
SK: slovakisk, LT: litauisk, ET: estisk, LV: lettisk,
MT: maltesisk.
