IP/09/342
Bruxelles, den 3. marts 2009EU-Kommissionen finansierer et
europæisk finansielt samarbejde mod børnepornografi på
internettetJacques Barrot, viceformand for Europa-Kommissionen
med ansvar for retfærdighed, frihed og sikkerhed, annoncerede i dag, at
Europa-Kommissionen vil bidrage med op til 427 000 EUR i støtte til det
europæiske finansielle samarbejde mod børnepornografi på
internettet.
Samarbejdet - der ledes af Child Exploitation and Online Protection (CEOP)
Centre (Storbritaniens særlige politienhed til beskyttelse af børn mod
seksuel udnyttelse) og støttes af Europa-Kommissionen - tager form af en
offentlig-privat uformel gruppe, der omfatter politimyndigheder, finansielle
aktører, internetudbydere, ngo’er og andre partnere, der ønsker
at samarbejde for at bekæmpe børnepornografi.
MasterCard, Microsoft, PayPal, VISA Europe og ngo’en Missing Children
Europe er blandt initiativtagerne til det nye samarbejde, og de støttes af
Allen and Overy og ICMEC (International Centre for Missing and Exploited
Children), der deltager i samarbejdet som rådgivende medlemmer. Hvad
angår retshåndhævelse inden for det europæiske finansielle
samarbejde, omfatter de stiftende medlemmer også Europol og det italienske
post- og kommunikationspoliti.
Samarbejdet blev lanceret i dag på en pressekonference organiseret
på hovedkontoret for den britiske retshåndhævende myndighed CEOP
(Child exploitation and online protection centre) med deltagelse af viceformand
Jacques Barrot.
Kommissionen vil bidrage med op til 427 000 EUR til finansiering af
samarbejdsaktiviteterne, der tager sigte på at samle alle partnere, der
deltager i bekæmpelsen af kommerciel distribution af børnepornografi
på internettet. Samarbejdet vil hjælpe med at identificere og beskytte
ofre, lokalisere og arrestere kriminelle – både pædofile og dem,
der får en økonomisk gevinst fra salg af billeder - og frem for alt
konfiskere udbyttet fra disse kriminelle aktiviteter. Det vil betyde, at det
ikke bliver muligt at købe børnepornografi med kreditkort eller andre
elektroniske betalingssystemer. Endvidere vil Kommissionen snarest
fremsætte forslag til en ajourføring og styrkelse af Rådets
rammeafgørelse om bekæmpelse af seksuel udnyttelse af børn og
børnepornografi.
Viceformand Jacques Barrot, kommissær for retfærdighed, frihed og
sikkerhed, understregede betydningen af dette initiativ og erklærede:
”Jeg er fuldt ud indstillet på at sikre børn den bedst
tænkelige beskyttelse mod alle former for kriminalitet og misbrug.
Det er et faktum, at internettets hurtige vækst har åbnet op for et
betydeligt kriminelt marked for børnepornografiske billeder. Det
finansielle EU-samarbejde vil bidrage til at identificere og beskytte ofrene og
frem for alt konfiskere udbyttet fra disse kriminelle aktiviteter. For at
samarbejdet kan blive fuldt ud effektivt er det imidlertid nødvendigt, at
flere partnere, herunder medlemsstaterne, deltager i samarbejdet. Jeg er parat
til fuldt ud at støtte deres bestræbelser."
