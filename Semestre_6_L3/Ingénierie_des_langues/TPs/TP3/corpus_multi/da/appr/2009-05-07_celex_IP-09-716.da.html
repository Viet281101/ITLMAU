IP/09/716
Bruxelles, den 7. maj 2009Politisk vilje til
sydkorridoren blandt EU og partnerlandeneEuropa-Kommissionen og det tjekkiske formandskab
for EU afholder i morgen et topmøde i Prag sammen med partnere i
tredjelande om udviklingen af sydkorridoren for energi og transport. Formanden
for Europa-Kommissionen, José Manuel Barroso, og premierministeren fra
Tjekkiet, Mirek Topolánek, skal mødes med ledere fra partnerlande i
Centralasien, Sydkaukasus, Machrak og Mellemøsten. Deltagerne i
topmødet skal drøfte konkrete forslag til, hvordan man kan komme
videre med etableringen af sydkorridoren for energi, navnlig levering af
naturgas til EU langs korridoren. Topmødet er det første møde,
hvor potentielle partnere i sydkorridoren mødes på højeste plan
for at drøfte deres fælles interesser, og erklæringen fra
topmødet bliver det første formelle tilsagn fra aftagerlande,
producentlande og transitlande vedrørende de vilkår, der er en
forudsætning for, at korridoren bliver en succes. Kommissær
Andris Pielbalgs vil ledsage kommissionsformand José Manuel Barroso på
topmødet.
Formanden for Europa-Kommissionen José-Manuel Barroso udtalte: "Efter
fire års intensiv dialog med vores energipartnere i Centralasien,
Sydkaukasus, Machrak og Mellemøsten er vi i dag klar til at give konkrete
tilsagn for at gøre sydkorridoren, herunder den transkaspiske forbindelse,
til virkelighed. Topmødet er en enestående chance for at samle alle
hovedaktører i regionen med henblik på at øge EU's
energiforsyningssikkerhed og indlede et samarbejde, som vil være til gavn
for alle involverede parter". 
Topmødet arrangeres af Europa-Kommissionen og det tjekkiske formandskab
i fællesskab. De deltagende lande er Aserbajdsjan, Egypten, Georgien, Irak,
Kasakhstan, Tyrkiet, Turkmenistan og Usbekistan. Repræsentanter for Den
Russiske Føderation, USA og Ukraine vil deltage som observatører.
Repræsentanter for de internationale finansieringsinstitutioner (EIB, EBRD
og Verdensbanken) vil ligeledes være til stede.
Målet med topmødet er at opnå stærk politisk vilje og
konkrete tilsagn til udviklingen af sydkorridoren, herunder den transkaspiske
forbindelse. Dette bør omfatte tilsagn fra energiproducenter, transitlande
og aftagerlande langs korridoren og vil lette forsyningen af energi fra den
kaspiske region og Mellemøsten til EU. På topmødet skal man
ligeledes drøfte transportaspekterne af sydkorridorens rute.
EU har for nylig lagt en ambitiøs plan for, hvordan
energiforsyningssikkerheden kan øges. Sydkorridoren er et vigtigt initiativ
til at få etableret en energiinfrastruktur, som kan diversificere EU's
energikilder og energiruter, og den spiller som sådan en vigtig rolle i
denne sammenhæng.
Yderligere oplysninger om EU's energisamarbejde med Centralasien og landene i
Kaukasus findes på:
http://ec.europa.eu/energy/international/international_cooperation/caucasus_central_asia_en.htmYderligere oplysninger om EU's eksterne energipolitik findes på:
http://ec.europa.eu/external_relations/energy/index_en.htmYderligere oplysninger om 2. strategiske energiredegørelse findes
på:
http://ec.europa.eu/energy/strategies/2008/2008_11_ser2_en.htm
