IP/09/512
Bruxelles, den 31. marts 2009TEN-T-forslagsindkaldelse 2009 - næsten
1 mia. EUR til finansiering af projekter under det transeuropæiske
transportnetEuropa-Kommissionen åbner i dag
TEN-T-forslagsindkaldelsen for 2009, hvor der er næsten 1 mia. EUR til
rådighed til finansiering af europæiske
transportinfrastrukturprojekter. I dette års indkaldelse indgår der
500 mio. EUR fra Kommissionens økonomiske genopretningsplan, som tager
sigte på hurtigt at sætte gang i den europæiske økonomi ved
at fremskynde investeringer i infrastruktur. Dertil kommer
finansieringsmuligheder under TEN-T's årlige program og flerårige
program, hvor der denne gang gives prioritet til motorveje til søs,
intelligente transportsystemer til veje og systemer til styring af
jernbanetrafikken (ERTMS). Forvaltningsorganet for det Transeuropæiske
Transportnet, som står for den tekniske og finansielle gennemførelse
af TEN-T-programmet, skal på vegne af GD Energi og Transport behandle
forslagsindkaldelserne og vurdere de indkomne projektforslag. 
Kommissionens næstformand Antonio Tajani, der er ansvarlig for
transportområdet, udtalte: "Jeg er overbevist om, at en stimulering af
økonomien på efterspørgselssiden med et ambitiøst program
for europæisk infrastruktur er en af de mest konkrete og effektive
måder, vi kan reagere på den økonomiske krise på. TEN-T er
et sådant program, og gennemførelse af det vil sikre mange
europæiske arbejdspladser i vigtige sektorer, især bygge- og
anlægssektoren, som giver og altid har givet arbejde til mange og et stort
bidrag til BNP. Det er grunden til, at Kommissionen som led i planen til
genopretning af den europæiske økonomi har besluttet at afsætte
500 mio. EUR af midlerne herfra til brug under dette års
finansieringsmuligheder." 
Forslagsindkaldelserne i år angår følgende tre særskilte
arbejdsprogrammer: 
1. Der bevilges 500 mio. EUR TEN-T-midler i henhold til den plan til
genopretning af den europæiske økonomi, som skal afbøde den
økonomiske og finansielle krise i Europa. Under dette ad
hoc-arbejdsprogram, som er vedtaget i år, gives der støtte til
arbejder, der kan påbegyndes i 2009 eller 2010 og stort set afsluttes inden
for denne toårige periode. 
2. Det flerårige arbejdsprogram tager sigte på at
finansiere de højest prioriterede dele af TEN-T-nettet.
Forslagsindkaldelsen i år fokuserer på følgende tre
områder:Motorveje til søs (prioriteret TEN-T-projekt 21), som skal tilbyde
realistiske alternativer til det overbelastede vejnet ved at flytte
godsbefordring over på skibe: op til 30 mio. EUR.
European Rail Traffic Management Systems (ERTMS), som skal
harmonisere signalsystemerne på de europæiske jernbaner: op til 240
mio. EUR.
Intelligente transportsystemer til veje (ITS Roads), hvor integration
af informations- og kommunikationsteknologi skal øge effektiviteten og
sikkerheden inden for vejtransporten: op til 100 mio. EUR.3. Det
fleksible årlige arbejdsprogram (140 mio. EUR) supplerer det
arbejde, der udføres under det flerårige arbejdsprogram. Heri
indgår 60 mio. EUR under lånegarantiinstrumentet, som udgør
Kommissionens årlige bidrag. Det bliver stillet til rådighed for Den
Europæiske Investeringsbank (EIB). 
Interesserede ansøgere opfordres til inden den 15. maj 2009 at indlevere
forslag, som bliver vurderet efter deres relevans sammenholdt med
TEN-T-prioriteterne og -politikmålene, deres modenhedsgrad, deres
virkninger, især for miljøet, og deres kvalitet udtrykt ved, hvor
fuldstændige, klare, velunderbyggede og sammenhængende de er.
TEN-T-forvaltningsorganet planlægger ligeledes en informationsdag den
22. april 2009 i Bruxelles, hvor der vil blive givet yderligere oplysninger om
indkaldelserne og vurderingsprocessen.  
Yderligere oplysninger kan findes på http://ec.europa.eu/tentea
eller fås ved henvendelse til TENT-AGENCY@ec.europa.eu.
