IP/09/563
Bruxelles, den 8. april 2009Fiskeri: Udnyttelse af europæisk
akvakulturs fulde potentialeAkvakultur er en af verdens hurtigst voksende
fødevaresektorer og forsyner allerede i dag vores planet med omkring
halvdelen af al den fisk, vi spiser, og dens potentiale er langt fra fuldt
udnyttet. EU har indført høje standarder for at sætte
bæredygtig vækst i centrum for praksis og produktionsmetoder inden for
akvakultur. EU's akvakultursektor er førende i verden, når det
gælder forskning og teknologisk udvikling. EU's fremskridt på det
forskningsmæssige og teknologiske område har dog ikke afspejlet sig i
produktionen, som er stagneret, samtidig med at produktionen er steget markant
andre steder i verden. I den meddelelse, der offentliggøres i dag,
sætter Kommissionen sig for at ændre denne situation og få sat
gang i bestræbelserne for at få skabt bæredygtig vækst i
EU's akvakultursektor.
"Akvakultur går en lys fremtid i møde, idet den kan forsyne Europas
kvalitetsbevidste forbrugere med sunde fiskevarer af høj kvalitet. Dens
potentiale er dog i dag langt fra udnyttet fuldt ud. Tiden er inde til at
udnytte potentiellet fuldt ud og give denne strategisk vigtige sektor en
ligeværdig plads blandt de andre fødevaresektorer og – rent
bogstaveligt – give den den plads, den har brug for for at udvikle sig,"
sagde Joe Borg, kommissær for maritime anliggender og fiskeri.
I meddelelsen ser Kommissionen på de grundlæggende årsager
til, at EU's akvakulturproduktion er stagneret, og på, hvordan sektorens
konkurrenceevne, bæredygtighed og forvaltning kan forbedres.
For det første kan akvakultur blive mere konkurrencedygtig, ved
løbende at yde omfattende støtte til forskning og teknologisk
udvikling, ved at forbedre den fysiske planlægning i kystområder og
afvandingsområder, så det bliver lettere for sektoren at stå sig
i konkurrencen om plads og vand, og ved at integrere sektorens specifikke behov
i EU's markedspolitik for fiskevarer. For det andet vil akvakultur forblive
bæredygtig, hvis den fortsat baserer sig på miljøvenlige
produktionsmetoder, opretholder høje dyresundheds- og
dyrevelfærdsstandarder og sikrer høj forbrugerbeskyttelse. For det
tredje kan der gøres en større indsats for at forbedre akvakulturs
image og forvaltningsrelaterede aspekter. For at akvakultur skal kunne udvikle
sig, er det meget vigtigt at få skabt et erhvervsvenligt klima for sektoren
på nationalt og/eller lokalt plan. Kommissionen er derfor villig til at
vejlede medlemsstaterne og de regionale myndigheder for at sikre, at de
mål, der er opstillet på lokalt og nationalt plan samt på EU-plan
kan hjælpe sektoren med at udnytte sine ressourcer fuldt ud.
Kommissionen tror, at en stærk, revitaliseret akvakultursektor vil
fungere som en katalysator for vækst i tilknyttede sektorer og bidrage
yderligere til udviklingen af landdistrikter og kystområder. Endvidere vil
forbrugerne nyde godt af sunde fødevarer af høj kvalitet produceret
på en miljøvenlig måde. Dette er blot nogle af de store fordele,
som følger af en samordnet europæisk indsats på alle planer for
at udnytte akvakulturs fulde potentiale.
Yderligere oplysninger:
http://ec.europa.eu/fisheries/cfp/aquaculture_processing/aquaculture_da.htm
MEMO/09/161
