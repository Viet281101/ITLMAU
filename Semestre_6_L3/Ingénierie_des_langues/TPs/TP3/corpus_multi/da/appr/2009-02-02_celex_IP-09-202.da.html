IP/09/202
Bruxelles, den 2. februar 2009Forbrugertilfredsheden mindst inden for
energi, banker og bytrafikDet er de tre typer tjenesteydelser, der virkelig
har betydning for forbrugerne – energi, banker og transport (tog, busser
og sporvogne) – der volder flest problemer, fremgår det af en ny
rapport, som Europa-Kommissionen i dag har offentliggjort. I den anden
årlige resultattavle for forbrugermarkederne sættes der fokus på
over 20 sektorer inden for varer og tjenesteydelser (bl.a. beklædning,
fodtøj, finansielle tjenesteydelser, energi og telekommunikation) i forhold
til 5 vigtige forbrugerindikatorer – priser, skift af leverandør,
tilfredshed, klager og sikkerhed. Formålet er at finde ud af, hvor der er
stor risiko for, at markederne svigter til skade for forbrugerne. I 2009 vil
Kommissionen foretage en indgående analyse af forbrugermarkedet for
el.
Meglena Kuneva, EU-kommissær for forbrugerbeskyttelse, udtalte: "Jeg
synes, det er et stort problem, at tre typer tjenesteydelser, der spiller en
så afgørende rolle i forbrugernes hverdag, klarer sig dårligt,
når de bliver målt i EU's forbrugerundersøgelse. El vejer tungt i
forbrugernes husholdningsbudget, og jeg har derfor besluttet, at der i 2009 skal
foretages en indgående undersøgelse af forbrugermarkedet for el.
Forbrugerne i EU fortjener bedre."
De vigtigste resultater
De to vigtigste konklusioner, der kan udledes af resultattavlen for 2009,
er:
1. En række basistjenesteydelser lever ikke op til forbrugernes
krav
Generelt giver tjenesteydelser forbrugerne større problemer end
varemarkederne. Tilfredshedstallene for 19 indikatorer viser igen en tydelig
forskel mellem markedet for tjenesteydelser og varer. Forbrugerne er klart
mindst tilfredse hvad angår by- og nærtrafik (tog, busser og
sporvogne), energi, fastnettelefoni og posttjenester. I alle disse sektorer er
under 60 % af forbrugerne tilfredse med serviceniveauet. Der er også
en tendens til, at forbrugerne klager mere over tjenesteydelser end over varer.
Se MEMO/09/44.
2. De tre mest problematiske sektorer for forbrugerne (målt i forhold
til 5 indikatorer) er energi, transport og banker
Energi:Under to tredjedele af forbrugerne er tilfredse med deres leverandør af
energi.
El- og gasforsyning klarer sig særlig dårligt med hensyn til
prisstigninger. Omkring 60 % af forbrugerne rapporterede om
prisstigninger fra deres energileverandørs side, mens kun 3-4 % kunne
melde om prisfald.
El- og gasforsyning klarer sig også dårligt, når det
gælder muligheden for at sammenligne priser og betingelser og for at skifte
leverandør. Energi er den sektor, hvor forbrugerne er mindst
tilbøjelige til at skifte leverandør: Kun 7 % skiftede
gasleverandør, og 8 % elleverandør.Muligheden for at
skifte leverandør er af særlig stor betydning, for en af de vigtigste
konklusioner i resultattavlen er, at forbrugerne på de markeder, hvor der
er flest leverandørskift, i mindre grad udsættes for
prisforhøjelser – blandt disse markeder kan nævnes bilforsikring
(hvor 25 % af forbrugerne skiftede leverandør i de to år forud
for undersøgelsen), fulgt af internet (22 %) og mobiltelefoni
(19 %). Det er tydeligt, at de forbrugere, der kan og vil gøre brug af
muligheden for at skifte leverandør, gavner forholdene også for andre
forbrugere. At gøre det lettere at skifte leverandør i centrale
detailsektorer bør prioriteres højt politisk.
Banker:På grundlag af de indhentede prisoplysninger er der ikke tvivl om, at
bankernes tjenesteydelser kræver særlig opmærksomhed.
Både bankernes gebyrer og renter varierer voldsomt fra medlemsstat til
medlemsstat, uden at forklaringen ligger lige for. F.eks. varierer renterne
på forbrugerkreditter (renset for inflation) med en løbetid på
mellem 1 og 5 år mellem 0,21 % i Sverige og 12,12 % i Estland,
når der er taget hensyn til forskellene i kapitalomkostninger.
Banktjenester er særlig problematiske med hensyn til
sammenligneligheden af tilbuddene, muligheden for at skifte leverandør og
det faktiske antal forbrugere, der skifter leverandør. I gennemsnit har
11 % af bankkunderne skiftet bank inden for de sidste to år. Kun
9 % af kunderne med en lønkonto skiftede bank.
Realkreditlåntagere og kunder med investeringsprodukter var den
kundegruppe, hvor der var flest skift, men der var dog stadig kun 13 %, der
skiftede.Transport:De forbrugere, der kører med bus, tog og sporvogn i og uden for byerne,
er mindst tilfredse og har flest problemer: Under halvdelen af forbrugerne er
tilfredse med disse tjenester. Størst utilfredshed er der med prisniveauet,
mangelen på gode tilbud, billetkøbsmulighederne samt serviceniveauet
generelt.
Hver fjerde forbruger har haft problemer og klaget.De
næste skridt
Af de tre sektorer, hvor der er flest problemer for forbrugerne, er energi
den, hvor forbrugerne har de største udgifter (5,7 % af deres
husholdningsbudget), og inden for energi bruger forbrugerne flest penge på
el (2,1 %). Forbrugermarkedet for el vil være emnet for den
opfølgende markedsundersøgelse i 2009. Undersøgelsen vil
særlig vedrøre vilkårene for husholdningerne, f.eks.
sammenligneligheden af tilbuddene, urimelige forretningsvilkår og
afregning.
Andre hovedkonklusioner
Konklusionerne af resultattavlen i deres helhed er behandlet mere
indgående i vedlagte Memo. Det fremgår af rapporten, at den
forholdsmæssige betydning af detailhandel på tværs af
grænserne er stagneret. Andelen af handel på tværs af
grænserne er ikke steget siden 2006. De nationale
benchmarkingundersøgelser viser store forskelle mellem medlemsstaterne
hvad angår det nationale forbrugermiljø – der er især plads
til forbedringer med hensyn til håndhævelsesmekanismer og
klagemuligheder.
Yderligere oplysninger: 
http://ec.europa.eu/consumers/overview/cons_policy/index_en.htm
