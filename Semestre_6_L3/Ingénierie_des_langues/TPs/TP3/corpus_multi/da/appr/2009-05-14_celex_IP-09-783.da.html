IP/09/783
Bruxelles, den 14. maj 2009Forbrugere: Luftfartsselskaberne rydder op i
deres online-billetsalgNye resultater af en EU-undersøgelse af
europæiske luftfartsselskabers praksis for online-billetsalg er i dag
blevet offentliggjort, og de viser, at luftfartsselskaberne har ændret
adfærd, så de i højere grad følger
forbrugerbeskyttelsesreglerne. Resultaterne fremgår af den endelige rapport
om en 18 måneder lang indsats for at bekæmpe vildledende reklame og
urimelig handelspraksis. Der blev i september 2007 indledt en nærmere
undersøgelse i samarbejde med myndighederne i 15 medlemsstater og i Norge
med henblik på håndhævelse af EU-reglerne, og som følge
heraf har luftfartsselskaberne korrigeret 115 hjemmesider ud af de 137, der blev
undersøgt. Efter en supplerende kontrol, der omfattede uafhængige
anonyme testindkøb i marts 2009 hos 67 større luftfartsselskaber, har
52 luftfartsselskaber enten fået en "ren tilstandsrapport" og har
forpligtet sig til at opretholde samme standard eller har straks reageret
på Kommissionens henvendelser med løfte om at løse de resterende
problemer (jf. nedenstående lister). I forbindelse med den supplerende
kontrol blev der anvendt en omfattende tjekliste med 14 punkter, der først
var blevet godkendt af luftfartssektoren, og som hjemmesiderne derefter blev
tjekket efter. Kommissionen arbejder nu på at udarbejde en aftale, der
omfatter hele sektoren, så luftfartsselskaberne i hele EU får samme
handelsvilkår og forpligter sig til at ajourføre deres hjemmesider
efter en høj standard. 
Meglena Kuneva, EU-kommissær for forbrugere, sagde: "Denne
EU-undersøgelse af luftfartsselskaberne har betydet, at
luftfartsselskaberne i hele EU har ændret deres hjemmesiders udseende. Men
vi må ikke bare lade stå til, der er stadig meget at gøre. Denne
første EU-dækkende undersøgelse er dog blevet taget yderst
alvorligt og har skabt resultater. Næste skridt bliver en aftale, som skal
omfatte hele sektoren, og vi vil forsætte med at overvåge udviklingen
i sektoren meget nøje."
Antonio Tajani, næstformand for Kommissionen og EU-kommissær for
transport, sagde: "Ifølge forordningen om luftfartsaftaler har
luftfartselskaberne pligt til at gøre priserne fuldt gennemskuelige.
Luftfartsselskaberne har pligt til at anvende høje standarder over hele
linjen. Det er vort ansvar at sikre, at alle spillere overholder de samme
regler. Det er af største betydning for forbrugeren, der gerne vil kunne
sammenligne de forskellige luftfartsselskabers priser, så de kan
træffe et fornuftigt valg."
1.	Resultaterne af "Rent hus"-undersøgelsen af flybilletsalg i 2007Håndhævelsen er nu fuldført i 85 % af sagerne. Af de
137 hjemmesider, der blev undersøgt, og som omfattede ca. 80
luftfartsselskaber, er de 115 nu blevet korrigeret (se det sammenfattende skema
i vedlagte MEMO/09/238
med oplysninger om håndhævelsen pr. ultimo marts 2009). 
2.	Den supplerende kontrol af luftfartsselskaberne 
Den supplerende kontrol var en omfattende overvågning af den overordnede
situation vedrørende online-flybilletsalget, hvor der samtidig skulle tages
højde for, at to nye EU-retsakter om fremme af forbrugerbeskyttelse var
trådt i kraft siden den første "Rent hus"-aktion i september 2007
(direktivet om urimelig handelspraksis og forordningen om luftfartsaftaler). Ved
hjælp af en tjekliste med 14 punkter, der var godkendt af luftfartssektoren
(jf. MEMO/09/238),
kontrollerede man de syv største hjemmesider for flybilletsalg i alle 27
medlemsstater. Det berørte 67 luftfartsselskaber og omkring 339 mio.
passagerer i alt. Resultaterne af den høring, som Kommissionen
gennemførte på grundlag af undersøgelsesresultaterne, herunder de
løfter, luftfartsselskabernes har afgivet, er sammenfattet nedenfor (se
skemaet i bilag 1 til pressemeddelelsen).
Hvad sker der nu?Resultaterne af den supplerende kontrol er videregivet til de nationale
håndhævelsesmyndigheder, der om nødvendigt følger op
herpå 
Kommissionen arbejder sammen med luftfartssektoren for at få udarbejdet
en aftale, der omfatter hele sektoren, og som skal omhandle opretholdelse
af standarder, herunder tilsyn ved en uafhængig tredjepart 
Kommissionen fremsætter i juni 2009 en meddelelse om
håndhævelse med henblik på at styrke arbejdet i
netværket af nationale håndhævelsesmyndigheder (netværket
for forbrugerbeskyttelsessamarbejde), der nu har fungeret i to år.
Baggrund:
Yderligere oplysninger om "Rent hus"-aktionen findes på adressen 
http://ec.europa.eu/consumers/enforcement/sweep/index_en.htm
Bilag 1
Skema over resultaterne af Kommissionens høring af
luftfartsselskaberne efter den supplerende
kontrol[1]. 
Luftfartsselskaber, der overholdt alle standarder under den supplerende
kontrol, og som forpligter sig til at opretholde samme niveau for deres
hjemmesiderAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticLuftfartsselskaber, der har erklæret, at de problemer, der blev
konstateret ved den supplerende kontrol, allerede er blevet løst eller
snarest vil blive løst for at sikre, at alle standarder overholdes til
fuldeAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Den supplerende kontrol
er en undersøgelse af den overordnede situation i luftfartssektoren.
Resultaterne har givet Kommissionen anledning til at tage politisk initiativ til
at forbedre opfyldelsen af kravene på tjeklisten. Disse resultater og
Kommissionens opfølgning heraf udgør ikke en påstand om
overtrædelse af bestemmelserne. Kun de nationale
håndhævelsesmyndigheder kan formelt efterforske lovovertrædelser.
