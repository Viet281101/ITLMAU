IP/09/86
Bruxelles, den 21. januar 2009Den Europæiske Gruppe vedrørende
Etik (EGE) anmoder Europa-Kommissionen om at indføre etiske principper i
landbrugspolitikkenDen Europæiske Gruppe vedrørende Etik
(EGE) mødtes i dag med Mariann Fischer Boel, kommissæren med ansvar
for landbrug og udvikling af landdistrikterne, for at forelægge hende de
væsentligste henstillinger i gruppens udtalelse om de etiske følger af
nylige udviklinger inden for landbrugsteknologi.
På formanden José Manuel Barrosos anmodning vedtog EGE i december
en udtalelse om de etiske følger af de nylige udviklinger inden for
landbrugsteknologi for at behandle de nye udfordringer og muligheder, som EU's
landbrug står over for. Gruppen besluttede primært at behandle
landbrugsteknologier og –metoder til primærproduktion af
fødevarer af vegetabilsk oprindelse.
I sin udtalelse viser EGE, at den er klar over, at det er nødvendigt at
fremme innovation i landbruget for bedre at kunne føde den voksende
verdensbefolkning. Den tilføjer, at teknologi alene ikke kan give de
endelige løsninger på det moderne landbrugs udfordringer i EU og
på verdensplan.
Gruppen fremhæver behovet for et integreret billede af og en integreret
tilgang til landbrugsteknologi, således at produktion, oplagring og
distribution betragtes under ét, når følgerne af ny teknologi
vurderes fra et etisk synspunkt. Målene 1)
fødevareforsyningssikkerhed, 2) fødevaresikkerhed og 3)
bæredygtighed anses for at være de højeste prioriteter og de
grundlæggende principper for al teknologi i landbruget.
Med denne etik som udgangspunkt fremsætter EGE også henstillinger
om et utal af spørgsmål, såsom: revision af EU's fælles
landbrugspolitik, konsekvensanalyse af landbrugsteknologier, retten til
fødevarer, landbrugsteknologiernes bæredygtighed,
fødevaresikkerhed, biodiversitet i landbruget, jord- og vandforurening,
biobrændsler, gm-afgrøder, landbrugsforskning, politik for
afgrødedyrkning, verdenshandel med landbrugsvarer, intellektuel
ejendomsret, loyal konkurrence og "vertikale monopoler", fødevarepriser,
samfundsmæssige aspekter, inddragelse af offentligheden, EU-borgernes
ansvar, fødevareaffald osv.
Baggrund
Den Europæiske Gruppe vedrørende Etik (EGE) er et uafhængigt,
pluralistisk og tværfagligt organ, der er sammensat af femten sagkyndige
udpeget af Kommissionen til at afgive udtalelser om etiske
spørgsmål.
Den vedtagne udtalelse, pressemeddelelser og listen over medlemmer kan ses
på EGE's websted:
http://ec.europa.eu/european_group_ethics/index_en.htm
