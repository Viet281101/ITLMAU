IP/09/ 1731  Bruxelles, den 18. november 2009  Mod alle forventninger er u dbredelsen af bredbåndsinternet stigende i EU  Med 11 millioner nyoprettede forbindelser om året stiger udbredelsen af bredbåndsinternet i EU. Ifølge en rapport, der blev offentliggjort i dag, havde 24 % af befolkningen i EU i juli 2009 en bredbåndsforbindelse til internettet, hvilket er en stigning fra en andel på 21,6 % af befolkningen i juli 2008. Rapporten viser også, at udbredelsen af mobilt bredbånd går stærkt frem med en vækst på 54 % siden januar og en dækningsgrad på 4,2 % per 100 indbyggere. Og sidst men ikke mindst bliver bredbåndsforbindelserne i EU stadig hurtigere. 80 % af bredbåndslinjerne i EU har nu en downloadhastighed på 2 megabit per sekund (Mbps) eller mere (med denne hastighed er det muligt at anvende Web 2.0 og se direkte video), hvilket er en stigning på 5 % i forhold til sidste år.  "På trods af den økonomiske krise er bredbåndsmarkedet i EU stadig meget dynamisk. Den større konkurrence skaber bedre udbud, og forbrugerne betragter nu deres bredbåndsforbindelse til internettet som et vigtigt element i deres liv", udtalte Viviane Reding, der er EU-kommissær for telekommunikation. "Det er et godt udgangspunkt for den kommende Europa-Kommission. Et levende marked for højhastighedsbredbånd på ét samlet konkurrenceintensivt telekommunikations­marked er en strategisk prioritet på den europæiske digitale dagsorden, som Kommissionen er ved at udarbejde. Højhastighedsinternetforbindelser, hvad enten det er forbindelser via lysledernet eller trådløse forbindelser, er en nødvendig forudsætning for en stærk digital økonomi i EU og for EU's førerskab inden for nye teknologier og applikationer. Efter at Europa-Parlamentet og Rådet den 5. november aftalte nye konkurrenceskabende lovgivningsmæssige rammer for EU's telekommunikationsmarked (   MEMO/09/491   ), forventer jeg, at udbredelsen af højhastighedsinternet vil få vind i sejlene i alle EU's medlemsstater. EU er tydeligvis klar til at gøre det næste årti digitalt."  Nye tal, som Kommissionen offentliggjorde i dag, viser, at antallet af bredbåndsforbindelser fortsat er stigende i EU med 10,7 % i gennemsnit (fra juli 2008 til juli 2009) på trods af den dystre økonomiske situation. Den 1. juli 2009 var der omkring 120 mio. faste bredbåndsforbindelser i EU, hvoraf 11,5 mio. forbindelser er blevet oprettet siden juli 2008.  På verdensplan er Danmark og Holland stadig  førende, idet næsten 40 % af befolkningen i disse lande har en bredbåndsforbindelse. Udbredelsen er fortsat stigende, men med mindre hastighed, idet disse to lande nærmer sig mætningsgraden. I ni EU-lande ( Danmark 37,3 %, Holland 36,2 %, Sverige 31,3 %, Finland 30,7 %, Luxembourg 28,8 %, Det Forenede Kongerige 28,4 %, Frankrig 27,7 %, Tyskland 27,5 % og nu også Belgien 27,5 % ) er udbredelsen af bredbåndsforbindelser større end i USA, hvor udbredelsesgraden ligger på 25,8 % og er aftagende ifølge   OECD May 2009 statistics   . Luxembourg (+18,3 %) og Portugal (+11,7 %) havde større vækstrater i 2009 end i 2008.  De traditionelle teleselskabers markedsandele i EU ligger stabilt på omkring 45 % (højest på Cypern med 80 %, tallet er på 67 % i både Luxembourg og Finland, og det er lavest i Det Forenede Kongerige med 27 %). Kontrollen over bredbåndsnettene (og videresalg af forbindelserne) bliver dog strukturelt mindre vigtig, idet konkurrencen i højere grad foregår på brugen af infrastrukturerne (grundlæggende gennem ubundtet adgang til abonnentnet, der giver tredjeparter adgang til nettet). Fuldt ubundtede abonnentnet og delte adgangslinjer er bag 71,4 % af DSL-forbindelserne (Digital Subscriber Lines), hvilket er en stigning fra 65,2 % for et år siden. Væksten i antallet af ubundtede abonnentnet er ganske vist mindre end sidste år, men denne form tager andele på bekostning af videresalg. Videresalg er en form, der kræver færre investeringer af nye internetudbydere, men andelen for denne form for forbindelse er faldet fra 18,2 % til 10,6 % af alle DSL-forbindelser siden 2008. Nye udbydere på telekommunikationsmarkedet foretrækker at investere løbende, og dette har bidraget til skabelsen af et mere konkurrencepræget bredbåndsmarked.  Dagens rapport fra Kommissionen viser også, at EU-borgernes bredbåndsforbindelser er af bedre kvalitet og er af højere hastighed end for et år siden. 80 % af bredbåndsforbindelserne i EU har en hastighed på mere end 2 Mbps (sidste år var tallet på 75 %), hvilket gør det muligt at se videoer direkte, og mere end 15 % af forbindelserne er med en hastighed på mere end 10 Mbps (en stigning på 10 % siden januar 2009). Generelt set giver en større datatransmissionshastighed kunderne et større og bedre udvalg til en lavere pris pr. megabit.  Teknologisk set er DSL, der styrer 94 mio. forbindelser, stadig den mest udbredte teknologi til internetadgang i EU. "Fiber-til-hjem"-forbindelserne steg med 40 % mellem juli 2008 og juli 2009, men udgør aktuelt kun 1,75 % af det samlede antal forbindelser i EU og findes kun i få lande. Letland har det største antal af lyslederforbindelser i forhold til det samlede antal bredbåndsforbindelser, fulgt af Sverige , hvor der er det største antal lyslederforbindelser. Bredbåndsforbindelser baseret på mobilkommunikationsteknologi (hvilket gør det muligt at få forbindelse til internettet med bærbare computere) stiger særligt i Østrig (13,8   %), Sverige (12,6 %), Portugal (10,8 %) og Irland (8,3 %). Dækningsgraden for mobile bredbåndsforbindelser ligger i EU på 4,2 %, hvilket er en stigning på 54 % siden januar 2009. Baggrund  Adgangsmulighederne til bredbånd er en central indikator for udviklingen af informations- og kommunikationsteknologier (   IP/08/1422   ). To gange om året rapporterer Kommissionen om udviklingen på bredbåndsmarkedet i EU på baggrund af data, som medlemsstaterne har valideret (   IP/08/1831   ).  Rapporten kan findes på følgende adresse:     http://ec.europa.eu/information_society/eeurope/i2010/benchmarking/index_en.htm    Annex  Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED
