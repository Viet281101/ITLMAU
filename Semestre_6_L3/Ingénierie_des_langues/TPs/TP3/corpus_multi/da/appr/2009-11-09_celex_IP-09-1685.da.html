IP/ 09/1685   Bruxelles, den 9. november 2009  EU fejrer Berlinmurens fald og genskaber dominoeffekten  I dag mødes form anden for Europa-Kommissionen og formanden for Europa-Parlamentet, stats- og regeringsledere og hundredtusindvis af borgere for at fejre 20-året for Berlinmurens fald, en enestående begivenhed i vor tids historie og en milepæl i den europæiske integration.   Kommissionens formand, José Manuel Barroso, som deltager i den officielle "Frihedens fest" foran Brandenburger Tor i Berlin i aften, sagde: "Berlinmurens fald er ikke blot udtryk for totalitarismens endeligt i Central- og Østeuropa, men også et imponerende symbol for Tysklands og hele Europas genforening. Den 9. november 1989 syntes alt muligt; det var en dag præget af lykkefølelse, af et ønske om frihed og af tanken om en fredelig revolution. En virkelig historisk dag, som på mange måder mindede mig om revolutionen i Portugal i 1974, da jeg var 18 og gik på universitetet."  "1989 var det år, Europa blev ændret . Berlinmurens fald er et af vor tids mest slående symboler", sagde Margot Wallström, næstformand for Europa-Kommissionen med ansvar for interinstitutionelle relationer og kommunikationsstrategi.   Under mottoet “Et samlet og frit Europa” har Europa-Kommissionen hele året igennem arrangeret talrige aktioner og events både i medlemsstaterne og på EU-niveau for at fejre Jerntæppets fald. I aften forventes hundredtusindvis at samles i Berlin for at være med til at fejre Berlinmurens fald. Kommissionens formand, José Manuel Barroso, vil også være til stede og holde en kort tale.  F rihedsfestens højdepunkt bliver en kunstinstallation, som skal genskabe den dominoeffekt, begivenhederne i 1989 udløste. Bag arrangementet står Berlins by med deltagelse af Kommissionens Generaldirektorat for Kommunikation og Kommissionens repræsentation i Berlin. 1 000 dominobrikker i overstørrelse er stillet op på en 1,2 km lang strækning langs den tidligere Berlinmur fra Checkpoint Charlie til Rigsdagen og vil blive væltet ligesom Muren dengang. De symbolske domino-brikker er bemalet forskellige steder i verden, først og fremmest af skolebørn, men også af flere prominente personligheder som bl.a. Kommissionens formand, José Manuel Barroso, og Europa-Parlamentets formand, Jerzy Buzek, som skal være med til at vælte brikkerne i Berlin.  Yderligere oplysninger:    www.europa1989-2009.eu      http://www.mauerfall09.de/en/home.html
