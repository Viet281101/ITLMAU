IP/09/552
Bruxelles, den 8. april 2009Kommissionen bekæmper forsinket
betalingPå trods af visse forbedringer de senere
år forekommer der stadig ofte forsinket betaling i handelstransaktioner
mellem virksomheder eller mellem virksomheder og de offentlige myndigheder i EU.
Dette hæmmer virksomhedernes udvikling og kan endda medføre konkurs
for ellers rentable virksomheder, især hvis det drejer sig om små
eller mellemstore virksomheder. Desværre er de offentlige myndigheders
betalingskultur ikke altid forbilledlig. I lyset af krisen er flere
medlemsstater derfor begyndt at søge en løsning på dette problem
på nationalt plan. 
På baggrund af en forpligtelse i "Small Business Act" fremlægger
Kommissionen i dag en ny politiktilgang til at takle problemet med forsinket
betaling og foreslår væsentlige ændringer af direktivet om
forsinket betaling fra 2000.  Kommissionen foreslår, at de offentlige
myndigheder skal være et eksempel til efterfølgelse og - som
hovedregel - betale deres regninger i løbet af 30 dage. Parallelt hermed
forpligter Kommissionen sig til at betale varer og tjenesteydelser hurtigere og
således fuldt leve op til de opstillede mål for betaling af regninger
og i visse tilfælde endda afkorte betalingstiden til under den retligt
gældende frist. 
Günter Verheugen, Europa-Kommissionens næstformand og ansvarlig for
erhvervspolitik, sagde: "Det bør ikke længere accepteres, at
offentlige myndigheder betaler for sent. Det nye forslag skaber en
væsentlig fremdrift midt i den økonomiske krise ved at bidrage til at
undgå konkurser og fremme virksomhedernes likviditet, således at de
europæiske virksomheders konkurrenceevne styrkes på lang sigt.
De foreslåede ændringer afspejler, hvor vigtigt det er, at
virksomheder, navnlig små og mellemstore virksomheder, betales rettidigt.Som hovedregel bør offentlige myndigheder betale i løbet af 30
dage. I modsat fald vil de blive pålagt morarenter, kompensation for
inddrivelsesomkostninger og en standardkompensationssats på 5 % af det
skyldig beløb fra forsinkelsens første dag. I begrundede tilfælde
kan betalingsfristerne være længere.
Aftalefriheden vil blive opretholdt i transaktioner mellem virksomheder, men
i tilfælde af forsinkelser vil virksomhederne være berettiget til at
opkræve morarenter og kompensation for inddrivelsesomkostninger. 
Bestemmelserne om klart urimelige kontrakter
skærpes.Forslaget sigter mod at forbedre de europæiske
virksomheders likviditet, hvilket er særligt vigtigt i perioder med
økonomisk afmatning. Det sigter også mod at gøre det indre marked
mere velfungerende ved at fjerne hindringerne for grænseoverskridende
handelstransaktioner.
Dette skal opnås gennem instrumenter, der sikrer, at kreditorerne
effektivt og i fuldt omfang kan udøve deres rettigheder ved forsinket
betaling, og gennem indførelse af foranstaltninger over for offentlige
myndigheder, som effektivt fjerner incitamentet til at betale for sent.
Yderligere oplysninger:
http://ec.europa.eu/enterprise/regulation/late_payments/index.htmSmall
Business Act
