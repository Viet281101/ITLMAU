IP/09/593
Bruxelles, den 20. april 2009Platform til dialog: et europæisk
integrationsforum og et interaktivt europæisk integrationswebsted: to nye
redskaber for at få integrationen til at lykkesI dag lancerede Kommissionen to nye redskaber til
integration af tredjelandsstatsborgere, der bor i EU: et europæisk
integrationsforum, der er organiseret i samarbejde med Det Europæiske
Økonomiske og Sociale Udvalg, hvor EU-institutionerne, de berørte
parter og organisationer i civilsamfundet får mulighed for at udveksle
synspunkter om integrationsspørgsmål, og et europæisk
integrationswebsted, som snart vil blive til "Integration at your fingertips"
(oplysninger om integration lige ved hånden), der skal være med til at
tilvejebringe oplysninger af høj kvalitet fra hele Europa og skabe et
online-fællesskab for personer, der er beskæftiget med
integrationsspørgsmål.
Næstformand Jacques Barrot, der har ansvar for retfærdighed,
frihed og sikkerhed, udtalte, at han finder det afgørende for, om
integrationspolitikkerne lykkes, at vi stikker hovederne sammen, og han var
derfor meget tilfreds med i anledning af åbningsmødet i det
europæiske integrationsforum og lanceringen af det europæiske
integrationswebsted at samle alle berørte parter og organisationer, der er
aktive på integrationsområdet. Han fortsatte med at sige, at
integrationsforummet er en "fysisk platform" til dialog om de nuværende
udfordringer og fremtidige prioriteringer i forbindelse med
integrationspolitikkerne, mens webstedet er en "virtuel platform", et
online-værktøjssæt for alle, der arbejder med indvandrere. Han
tilføjede, at det er et ægte interaktivt instrument, ved hjælp af
hvilket det er muligt at udveksle oplysninger om god praksis, finde
finansieringsmuligheder og søge efter projektpartnere. Webstedet vil kunne
bidrage til at skabe et nyt online-fællesskab for alle, der er aktive
på integrationsområdet.
Mario Sepi, der er formand for Det Europæiske Økonomiske og
Sociale Udvalg, sagde, at integrationsprocessen har været lang og
undertiden præget af forsinkelser, tøven og vetoer, men den har
også betydet, at vi er kommet et væsentligt skridt videre. Han
fortsatte med at sige, at det er en tovejsproces, der er baseret på
indvandrernes og deres værtssamfunds rettigheder og ansvar, og at det er
grunden til, at vi fortsat har skubbet på for at få en politik, hvor
alle berørte parter inddrages, ikke mindst efter at den igangværende
dialog med civilsamfundet har gjort det klart, at forventningerne i den
forbindelse er meget store. Han sluttede af med at sige, at det ikke var
tilfældigt, at alle Det Europæiske Økonomiske og Sociale Udvalgs
udtalelser altid har været fri for alle ubehagelige antydninger af
fremmedhad, og at "Et program for Europa: civilsamfundets forslag" er et
tydeligt bevis herpå.
Det europæiske integrationsforum - en platform til dialog om
integration
Det europæiske integrationsforum vil give repræsentanter for
organisationer i civilsamfundet lejlighed til at udtrykke deres synspunkter
vedrørende integrationsspørgsmål, navnlig i forbindelse med "EU's
dagsorden for integration". Samtidig vil integrationsforummet gøre det
muligt for EU-institutionerne at spille en proaktiv rolle på dette
område. Integrationsforummet giver som en ny platform til dialog om
integration, der er organiseret i samarbejde med Det Europæiske
Økonomiske og Sociale Udvalg, en vigtig mulighed for sammen med
repræsentanter for EU-institutionerne at drøfte de nuværende
udfordringer og de fremtidige prioriteringer. På dagens
åbningsmøde vil der blive taget fat på integrationsforummets
rolle og metoder til at bidrage til at udvikle EU's fremtidige dagsorden for
integration samt relevante aktuelle spørgsmål såsom følgerne
af den nuværende økonomiske krise for integrationen af indvandrere.
Integrationsforummet vil have deltagelse af organisationer i civilsamfundet, der
beskæftiger sig med integration på europæisk plan, herunder
arbejdsmarkedets parter, samt EU-institutionerne. Derudover vil der være
deltagelse af nationale platforme vedrørende integration samt
repræsentanter for nettet af nationale kontaktpunkter vedrørende
integration.
Det europæiske integrationswebsted - oplysninger om integration lige
ved hånden
Integrationsforummet udgør desuden en lejlighed til officielt at lancere
det europæiske integrationswebsted (www.integration.eu).
Det europæiske integrationswebsted har til formål at fremme
integrationspolitikker og -praksis gennem udveksling af oplysninger om
vellykkede strategier og støtte til samarbejdet mellem de berørte
parter og organisationer i civilsamfundet i hele EU. Det er åbent for alle
og gør det muligt for personer, der går ind på webstedet, at
udveksle oplysninger om god praksis, at finde finansieringsmuligheder og
søge efter projektpartnere, at holde sig ajour med den seneste udvikling
på EU-plan og på nationalt og lokalt plan samt bevare kontakten til
medlemmer af EU's integrationsfællesskab. Det europæiske
integrationswebsted, der kommer til at fungere som en bro mellem personer, der
er beskæftiget med integrationsspørgsmål, vil snart blive til
"Integration at your fingertips" (oplysninger om integration lige ved
hånden), som vil være med til at tilvejebringe oplysninger af høj
kvalitet fra hele Europa og fremme fællesskabet af personer, der er
beskæftiget med integrationsspørgsmål.
Webstedet (www.integration.eu)
indeholder følgende:en samling af innovativ "bedste praksis" vedrørende integration, der
præsenteres på en klar og sammenlignelig måde
fællesskabsredskaber såsom "redskabet til at finde en
projektpartner", der understøtter oprettelsen af netværker og
udviklingen af fælles projekter
oplysninger om finansieringsmuligheder
et omfattende dokumentationsbibliotek med rapporter, strategidokumenter,
lovgivning og konsekvensanalyser
diskussionsfora
informationsblade om de enkelte lande med de seneste oplysninger om
lovgivning og strategiske programmer
en samling links til eksterne websteder
regelmæssigt ajourførte nyheder og oplysninger om
