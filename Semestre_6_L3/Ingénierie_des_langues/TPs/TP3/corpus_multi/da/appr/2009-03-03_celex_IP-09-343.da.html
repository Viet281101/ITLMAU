IP/09/343
Bruxelles, den 3. marts 2009Bedre højhastighedsadgang til
Internettet nødvendig for at puste nyt liv i Europas landdistrikter, siger
KommissionenTilslutning af 30 % af EU's landbefolkning,
der ikke har højhastighedsadgang til Internettet, burde prioriteres
højere for at opnå 'bredbånd for alle' inden 2010, sagde
Kommissionen i dag. Forbedret internetadgang er et virkningsfuldt
værktøj til at fremme et hurtigt økonomisk opsving. Kommissionen
udstikker i dag, hvordan den vil anvende sine egne støtteprogrammer til at
fremme internetbaserede net og tjenester i landdistrikterne og opfordrede
EU-medlemsstaterne til at gøre det samme. God internetadgang kan gøre
gårde og virksomheder i landdistrikter, navnlig små og mellemstore
virksomheder (smv), mindre isolerede og mere konkurrencedygtige gennem adgang
til internationale markeder og hurtigere og mere effektive måder at drive
forretning på. Europa-Parlamentet og Rådet er samtidig ved at
drøfte Kommissionens forslag om at stille 1 mia. EUR til rådighed
gennem den europæiske økonomiske genopretningsplan til at sprede
højhastighedsadgang til Internettet overalt i alle Europas regioner."I det 21. århundrede vil mange af os sige, at vi ikke kan
undvære informations- og kommunikationsteknologierne – i hvert fald
på kontoret og måske endda også derhjemme. Hvorfor skal
landdistrikter nøjes med pletvis adgang til dette værktøj?"
sagde Mariann Fischer Boel, kommissær med ansvar for landbrug og
udvikling af landdistrikter i Europa-Kommissionen. "Hvis vi mener det
alvorligt med at have velstående og livlige landdistrikter, må vi
stadig hjælpe alle med at få det meste ud af den moderne teknologi.""Vi må gøre vores yderste for at give alle Europas borgere
internetteknologi. Internetteknologi bidrager til halvdelen af
produktivitetsvæksten i EU, og EU's medlemsstater har ikke råd til, at
deres landdistrikter ikke har adgang til dette potentiale, navnlig ikke i disse
krisetider," sagde Viviane Reding, der er kommissær med ansvar for
informationssamfundet og medier. "Bredbånd er et uundværligt
værktøj for erhvervslivet i landdistrikter, navnlig for små og
mellemstore virksomheder, der er afhængige af en
højhastighedsforbindelse til resten af erhvervslivet. Jeg opfordrer
Rådet til at hjælpe os med at sikre, at disse virksomheder ikke lades
i stikken ved at give et tydeligt signal om støtte til bredbånd for
alle europæere."
Medens gennemsnitligt 93 % af europæere har 
højhastighedsadgang til Internettet, er tallet kun 70 % i
landdistrikter, og i nogle lande (som f.eks. Grækenland, Polen, Slovakiet,
Bulgarien og Rumænien) ligger adgangen til bredbåndsnet kun lige
på 50 % eller mindre af landbefolkningen. 
Kommissionen skitserer i en meddelelse, der blev vedtaget i dag, de fordele,
som bedre adgang i landdistrikter til moderne informations- og
kommunikationsteknikker såsom Internettet kan give virksomheder og
enkeltpersoner i landområder, såsom gårde og
fødevareproducenter. 
Til eksempel kan nævnes, at 80 % af svenske gårde allerede har
adgang til Internettet, og en tredjedel heraf bruger Internettet dagligt (en
tredjedel bruger også Internettet til at indgive ansøgninger om
EU-støtte). I andre regioner, f.eks. Toscana (Italien) og Ungarn, bruger
kun en fjerdedel af landbrugerne Internettet, hvilket gør det sværere
at planlægge produktionen, markedsprodukter og se priserne på de
internationale markeder, tjekke vejrudsigten eller etablere samarbejdsaftaler
med andre aktører på markedet. Landbrugerne er ikke de eneste tabere:
i Europa bruger kun 22,5 % af folk i landdistrikter e-forvaltningstjenester
såsom indgivelse af selvangivelse sammenlignet med 32,9 % i
byområder.
Kommissionen opfordrer derfor medlemsstaterne og regionerne (herunder de
lokale myndigheder) til at overveje at tilpasse deres landudviklingsprogrammer
således, at der lægges større vægt på informations- og
kommunikationsteknologi og internetforbindelse, navnlig i forbindelse med
midtvejsevalueringen af deres udviklingsplaner for landdistrikterne.
Baggrund
EU behandler EU's "Internetbredbåndskløft" mellem by- og
landområder gennem politikken for udvikling af landdistrikter, der er en
del af den fælles landbrugspolitik. Medlemsstaterne og regionerne kan
gennem anvendelse af ny teknologi uddele EU-støtte til modernisering af
gårde, uddannelse, miljøpleje, oprettelse af nye virksomheder og
grundlæggende tjenester i landdistrikter.
Derudover gives der omkring 15 000 mio. EUR ud til udvalgte
informations- og kommunikationsteknologiske opgaver under EU's
samhørighedspolitik for 2007-2013, f.eks. til offentlige e-tjenester og
internetinfrastruktur. Nogle af midlerne vil blive uddelt i landdistrikter.
Den 28. januar 2009
foreslog Kommissionen i henhold til Det Europæiske Råds konklusioner
fra december 2008 at øremærke yderligere 1 mia. EUR til
investering i bredbånd som led i sin foreslåede europæiske
økonomiske genopretningsplan med det mål at nå op på
100 % dækning med højhastighedsbredbånd til Internettet i
Europa (MEMO/09/35).
Som supplement til dagens meddelelse om bedre adgang for landdistrikter til
moderne informations- og kommunikationsteknologi afholder Kommissionen en EU-konference
om bredbånd i Torino (Italien) den 2.-3. april 2009. Begivenheden vil
samle Kommissionen, nationale og regionale myndigheder og andre interesseparter
for at drøfte den øgede EU-investering i bredbånd under EU's
genopretningsplan og de politikker, der vil hjælpe med til at opnå
100 % bredbåndsdækning i landdistrikter.
Dagens meddelelse om bedre adgang for landdistrikterne til moderne
informations- og kommunikationsteknologi kan læses her: 
http://ec.europa.eu/agriculture/rurdev/employment/ict/index_en.htm
MEMO/09/92
Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[ Tabeller I  PDF og WORD PROCESSED format ]
Note: No data for rural areas in Malta and Cyprus
Source: Rural development statistical report 2008, European
Commission
