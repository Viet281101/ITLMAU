IP/09/480
 Strasbourg, den 25. marts 2009Europæisk Forår 2009: Skoleelever
opfordres til at deltage i dialogen om Europas fremtidDette års udgave af kampagnen "Europæisk
Forår", der har til formål at tilskynde skoleelever til at deltage i
aktiviteter, der skal skabe større opmærksomhed om Europa-relevante
spørgsmål, blev skudt i gang den 25. marts i Strasbourg. Margot
Wallström, næstformand for Europa-Kommissionen, og Katerina Batzeli,
formand for Europa-Parlamentets Kultur- og Uddannelsesudvalg, markerede
begivenheden ved at mødes med en gruppe skoleelever, der var på
besøg i Europa-Parlamentet i anledning af kampagnen. Dette års
kampagne skal også ses i lyset af, at der i juni er valg til
Europa-Parlamentet.
Europæisk Forår, der afholdes hvert år, tilrettelægges af
et netværk af 31 undervisningsministerier i Europa organiseret i
Europæisk Skolenet og finansieres af Europa-Kommissionen. Dette års
motto er: "Idéer flytter Europa", og kampagnen i år er inspireret af
det europæiske år for kreativitet og innovation. Der vil indtil den
30. juni blive afholdt en række aktiviteter i skoler i alle EU-landene og i
andre europæiske lande, herunder Norge, Bosnien-Hercegovina og Schweiz.
Blandt aktiviteterne kan nævnes diskussioner med gæstetalere om
Europa, online-chats med EU-kommissærer og andre europæiske offentlige
personer, debatter, konkurrencer og andre projekter, der skal skabe større
opmærksomhed om Europa-relevante spørgsmål. De unge opfordres til
at netværke i en dialog om fremtiden for demokratiet i Europa.
"Dette er en enestående mulighed for at gøre de unge mere bevidste
om betydningen af EU og dets parlament – det er nu, disse kommende
vælgere skal give udtryk for deres mening om spørgsmål, som er
vigtige for dem", udtalte Margot Wallström.
"At kommunikere Europa ud til borgerne og især til de yngste
generationer i Europa, elever og studerende, er ikke blot noget, EU prioriterer
højt, men er også det vigtigste punkt på dagsordenen for Europas
fremtid", sagde Katerina Batzeli. "Europæisk Forår" er et middel til
at informere, involvere og aktivere skolerne, så de unge i sidste ende
får gjort brug af deres ret til at deltage i EU's demokratiske
processer".
"Vi ser frem til masser af innovation og kreativitet fra de unge, når de
tager fat på at forme Europas fremtid", sagde Ján Figel’,
EU-kommissær for uddannelse. Han har allerede deltaget i en online-chat med
skolerne. "Hvert år deltager titusindvis af unge europæere i
EU-programmer, der er skræddersyet til dem. Adgang til god information om
Europa og muligheder for at drøfte vores fremtid er afgørende
elementer i uddannelsen til samfundsborger".
Blandt tidligere emner i kampagnen "Europæisk Forår" kan
nævnes interkulturel dialog, debatter om vores fremtid og udvidelsen af
EU.
Over 4 000 skoler har nu meldt sig til at deltage i de forskellige
arrangementer og kan hente inspiration i det materiale på 23 sprog, der
findes på projektets hjemmeside: www.springday2009.netTalere, som ønsker at besøge en skole, kan tilmelde sig
på:
http://www.springday2009.net/ww/da/pub/spring2009/misc/back_to_school_apps.cfm
Listen over gæstetalere indeholder allerede over 30 medlemmer af
Europa-Parlamentet, tre EU-kommissærer og en hel række
repræsentanter for nationale og regionale myndigheder samt
universitetsprofessorer, eksperter og tidligere Erasmus-studerende.
