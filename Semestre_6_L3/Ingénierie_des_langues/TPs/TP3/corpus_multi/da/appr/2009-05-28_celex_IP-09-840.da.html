IP/09/ 840   Bruxelles, den 28. maj 2009  Europæiske udsendelser og film tegner sig for tre fjerdedele af seertiden  Film og tv-udsendelser, der er produceret i Europa, tiltrækker fortsat de europæiske seere.  Ifølge en uafhængig undersøgelse, der er bestilt af Europa-Kommissionen, og som offentliggøres i dag, tegner de europæiske produktioner sig for ca. tre fjerdedele af den seertid, som de europæiske tv-kanaler optager.  Det er opmuntrende at se de europæiske produktioner i de nye medier som f.eks. selvvalgsvideo, men det kræver samtidig, at det nøje kontrolleres, om de er i overensstemmelse med de nye europæiske regler for audiovisuelle tjenester.  Disse regler, der har til formål at sikre udbredelsen af europæiske produktioner, blev i 2007 suppleret af specifikke foranstaltninger for nye medier, som alle medlemsstaterne skal gennemføre før december 2009 (   IP/08/2032   ).  "Jeg er glad over seernes interesse for de europæiske produktioner.  Det viser, at den europæiske mangfoldighed, som fremmes af EU's audiovisuelle politik, er en værdi, som langt størsteparten af europæerne tilslutter sig", erklærede Jacques Barrot, næstformand for Europa-Kommissionen og i øjeblikket også EU-kommissær med ansvar for informationssamfundet og medier.  "Men jeg er overbevist om, at vi kan gøre endnu mere og øge udbredelsen af vores produktioner yderligere.  Vi skal bl.a. udnytte potentialet i selvvalgstjenester ("on demand") for at promovere det lokale og europæiske indhold i hele Europa og dermed fremme kulturel mangfoldighed og uafhængige produktioner."  Den undersøgelse, der i dag offentliggøres, måler for første gang, hvor meget tid seerne bruger på at følge europæiske programmer.  Tidligere undersøgelser målte kun de europæiske programmers andel af programfladen.  Det fremgår af denne undersøgelse, at de uafhængige europæiske udsendelser og film er meget populære.  I 2007 tegnede de europæiske udsendelser og film sig for 74 % af den tid, seerne så tv, og endda 75,5 % mellem kl. 18 og 23, og 33,4 % af den tid, de europæiske seere så tv, blev brugt på uafhængige europæiske produktioner.  Størsteparten af tv-kanalernes selvvalgsvideotjenester tilbyder næsten udelukkende europæisk indhold:  over 90 % af de adspurgte tv-kanaler oplyser, at over 75 % af deres selvvalgsudbud er europæisk.  Derimod fremmer de uafhængige selvvalgsvideotjenester i langt mindre omfang europæiske produktioner:  25 % heraf erklærer således, at de tilbyder under 25 % europæisk sendetid i deres udbud.  Derfor er det vigtigt at overvåge udviklingen i tilbud af selvvalgsvideo i EU for at støtte og fremme et kulturelt diversificeret indhold.  Undersøgelsen, som er baseret på et repræsentativt udsnit af tv-kanaler og dertil knyttede tjenester i hele Europa, er blevet gennemført for Europa-Kommissionen for at analysere, hvorledes de europæiske produktioner fremmes af tv-kanalerne og af selvvalgstjenesterne i 30 lande, i overensstemmelse med de europæiske regler for audiovisuelle medietjenester (   MEMO/08/803   ).  I undersøgelsen foreslås der også metoder til at vurdere, hvor meget tid og hvor mange investeringer videoselvvalgstjenesterne afsætter til europæisk indhold.  Endelig opfordrer undersøgelsen medlemsstaterne og selvvalgstjenesterne til at fastlægge retningslinjer for at måle, hvilken betydning europæisk produceret indhold har i selvvalgstjenesterne.  Baggrund  I henhold til direktivet om fjernsyn uden grænser fra 1989 skal de europæiske tv-stationer afsætte hovedparten af deres sendetid til europæiske produktioner og mindst 10 % heraf eller af programbudgetterne til uafhængige europæiske produktioner.  I 2007 blev dette direktivs anvendelsesområde udvidet gennem direktivet om audiovisuelle medietjenester, så det nu også omfatter selvvalgstjenester.  Ifølge det nye direktiv skal medlemsstaterne sørge for, at medietjenesteudbydere, der udbyder selvvalgstjenester, så vidt muligt fremmer produktionen af og adgangen til europæiske værker ved hjælp af passende midler.  Der er flere forskellige måder at gøre dette på, bl.a. gennem investeringer i produktion af og erhvervelse af rettigheder til europæiske værker eller fastsættelse af en passende eller dominerende andel af sådanne værker i udbuddet af selvvalgsvideo (   MEMO/08/803   ).  Den uafhængige undersøgelse, der offentliggøres i dag, føjer en ekstern dimension til den rapport, Kommissionen hvert andet år udarbejder om medlemsstaternes overholdelse af disse forpligtelser på grundlag af deres egne oplysninger.  Den er foretaget for Kommissionen af Attentional Limited, Oliver &amp; Ohlbaum Associés, Ramboll Management og Headway International.  Kommissionens seneste rapport, som dækker perioden 2005-2006, blev offentliggjort i juli 2008 (   IP/08/1207   ).  Næste rapport for 2007-2008 bliver offentliggjort i 2010. Undersøgelsen kan findes her:    http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
