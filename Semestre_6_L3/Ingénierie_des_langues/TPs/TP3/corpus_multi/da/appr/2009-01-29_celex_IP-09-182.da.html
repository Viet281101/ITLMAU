IP/09/182
Bruxelles, den 29. januar 200920 medlemsstater har stadig ikke
gennemført fællesskabslovgivningen om energieffektivitetKommissionen sendte i dag en begrundet udtalelse
til de tyve medlemsstater, der endnu ikke har givet meddelelse om
gennemførelsen i national lov af
energieffektivitetsdirektivet[1].
Direktivet tager sigte mod at udbygge og forbedre energieffektiviteten i
slutanvendelser ved at fastsætte rammebestemmelser om tilskyndelser og
energitjenester.
Selv om der i juli 2008 blev sendt åbningsskrivelser til de
pågældende medlemsstater, har de endnu ikke givet Kommissionen
meddelelse om fuldstændig gennemførelse af direktivet i national
lovgivning. Kommissionen indledte derfor den næste fase i
overtrædelsesproceduren mod Belgien, Bulgarien, Cypern, Det Forenede
Kongerige, Finland, Grækenland, Irland, Letland, Litauen, Luxembourg,
Nederlandene, Polen, Portugal, Rumænien, Slovakiet, Slovenien, Sverige,
Tjekkiet, Tyskland og Ungarn. 
Direktivet fastsætter rammebestemmelser for, hvordan medlemsstaterne kan
skabe et erhvervsklima og infrastrukturer for energieffektivitet i hele
erhvervslivet. Direktivet gælder for bygge-, transport-, landbrugs- og
industrisektorerne. Direktivet lægger også grundlaget for at udvikle
og fremme et energitjenestemarked og for at kunne indføre andre
energieffektivitetsforbedrende foranstaltninger ved at inddrage
energidistributørerne, takle finansieringen af energibesparelser, se
på den officielle sektors rolle som foregangseksempel og lægge
vægt på informationsformidling.
Medlemsstaternes politiske vilje til at forbedre energieffektiviteten skal
udmøntes i lovbestemmelser på nationalt plan.
[1] Europa-Parlamentets og
Rådets direktiv 2006/32/EF af 5. april 2005 om energieffektivitet i
slutanvendelserne og om energitjenester samt om ophævelse af Rådets
direktiv 93/76/EØF.
