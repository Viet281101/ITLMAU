IP/09/ 1043  Bruxelles, den 26. juni 2009 26. juni 2009 – den internationale narkotikadag – lancering af EU's narkotikaaktion  Vidste De, at der er ca. 12 mio. mennesker i EU, der tager eller på et eller andet tidspunkt har taget kokain? Vidste De, at der i gennemsnit hver time dør en EU-borger af en overdosis? Vidste De, at der hvert år er 7 000 til 8 000 dødsfald i forbindelse med stofmisbrug i Europa? På grund af narkotikaproblemets alvor har Europa-Kommissionen i dag lanceret en ny informationskampagne under betegnelsen "EU's NARKOTIKAAKTION" (EAD), som i første række skal mobilisere samfundskræfterne og informere om narkotika i Den Europæiske Union.  EAD skal hvile på princippet om "fælles ansvar" og anspore alle – grupper eller enkeltpersoner, fagfolk eller blot manden på gaden – til at engagere sig og påtage sig en forpligtelse til at hjælpe med at bekæmpe narkotikaproblemet. Næstformand i Kommissionen Jacques Barrot lancerede sammen med journalist og tv-personlighed Nikos Aliagas og journalist og samfundsaktivist Jerzy Owsiak i dag officielt EAD-initiativet ved et højprofileret arrangement med deltagelse af omkring 120 interessenter fra EU.  Næstformand Jacques Barrot, kommissær med ansvar for retlige anliggender, frihed og sikkerhed udtalte i den anledning: "En af prioriteterne i EU's nye narkotikahandlingsplan (2009-2012), i hvilken EAD indgår som et nøgleelement, er at tilskynde europæiske organisationer og borgerne til at spille en aktiv rolle.  Med EAD-initiativet når vi ud til europæerne i deres dagligdag og giver dem lejlighed til at ytre sig og engagere sig."  21 organisationer og personer har i dag meldt sig under EAD-fanerne:     Association des Parents d'Elèves de l'Ecole Européenne de Bruxelles I (Belgien)     Cyprus Anti-drugs Council (Cypern)   ETHIAS (Belgien)   FESAT- European Foundation of Drug Helplines (EU)   FNAPT- Fédération Nationale de Prévention Toxicomanies (Frankrig)   Fondazione Villa Maraini (Italien)   Fundación la Caixa (Spanien)    Foundation WOSP - the Great Orchestra of Christmas Charity Foundation- Jerzy Owsiak (Polen)   FPAT - Federação Portuguesa de Instituições Sociais Afectas à Prevenção de Toxicodependências (Portugal)    ICOS – International Council on Security and Development (EU)   Le Phare, familles face à la drogue (Frankrig)   London Drug Policy Forum (UK)   Municipal Council on Drug Addiction, Blagoevgrad (Bulgarien)   Peitenger Jugendhaus-ASBL (Luxembourg)   PREV CENTRUM (Tjekkiet)   PREVNET (EU)   Qrendi Scout Group (Malta)   TIIMI Magazine (Finland)   YSPDB-Youth Society for Peace and Development of the Balkans (Bulgarien)    "KSAN/Kvinnoorganisationernas Samarbetsråd i Alkohol – och Narkotikafrågor " (Sverige)    EMCDDA – Det Europæiske Overvågningscenter for Narkotika og Narkotikamisbrug    Fra og med i dag kan enkeltpersoner såvel som organisationer gøre brug af EAD og således føje en europæisk dimension til deres arbejde og udforske, hvordan deres daglige arbejde, sociale ansvarlighed og miljø kan inspirere andre til at engagere sig i narkotikaspørgsmål og informere om risiciene ved narkotikamisbrug. Europa-Kommissionen modtager gerne på netstedet   www.action-drugs.eu   henvendelser om ethvert specifikt og kreativt tiltag på alle niveauer i hele Europa, som på positiv måde kan influere på narktikarelateret adfærd eller øge bevidstheden om narkotika og faren ved narkotikamisbrug.  Læs mere om næstformand Jacques Barrots arbejde på følgende netsted:     http://ec.europa.eu/commission_barroso/barrot/welcome/default_en.htm
