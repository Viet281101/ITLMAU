IP/09/405
Bruxelles, den 16 marts 2009Den fremtidige europæiske
masteruddannelse i oversættelseOprettelsen af et netværk for den
europæiske master i oversættelse (EMT) bliver det overordnede tema for
en international konference, der arrangeres af Kommissionen og som finder sted i
Bruxelles den 16. og 17. marts 2009. Her vil over hundrede højere
læreanstalter og andre parter, der er involveret i oversættelse,
mødes for at opnå enighed om, hvilke kriterier uddannelsesprogrammer
skal opfylde for at kunne indgå i en fælles EMT-kvalitetsstandard.
Kommissionen opfordrer højere læreanstalter, der uddanner
professionelle oversættere, til at gå ind i et europæisk
netværk for sikring af kvalitetsuddannelser.
"Attraktive kvalitetsuddannelser for oversættere på de højere
læreanstalter i EU vil ikke blot sikre udbuddet af højt kvalificerede
oversættere til Kommissionen og andre EU-institutioner, men også til
de øvrige oversættelsesmarkeder", udtaler Leonard Orban,
EU-kommissær for flersprogethed. 
Den europæiske master i oversættelse skal være en fælles
kvalitetsreferenceramme for uddannelse af oversættere, og den skal beskrive
de kompetencer, som skal erhverves via en mastergrad i oversættelse. 
Planen blev iværksat i 2005 på initiativ af Europa-Kommissionens
Generaldirektorat for Oversættelse og er blevet videreudviklet i tæt
samarbejde med anerkendte eksperter i oversætterfaget fra forskellige
højere læreanstalter.
De to første konferencer, som fandt sted i oktober 2006 og marts 2008,
lagde grunden til dette samarbejde med en liste over de vigtigste
standardkompetencer, som en studieplan for oversættelsesstudier skal
indeholde. Standardkompetencerne kan indføres i eksisterende studieplaner
på alle højere læreanstalter, der uddanner oversættere og
som ønsker at være med i EMT-netværket. Kommissionens funktion er
rådgivende, mens selve ansvaret for uddannelse af oversættere
udelukkende ligger hos de højere læreanstalter.  
Oprettelsen af dette netværk vil være kulminationen på det
fire år lange arbejde med EMT-planen, som blev iværksat af
Kommissionens Generaldirektorat for Oversættelse.Når netværket er
etableret, skal det medvirke til at fremme udvekslingen af bedste praksis mellem
de deltagende læreanstalter og i sidste ende resultere i forbedret
undervisningskvalitet, øget professionalisme blandt fremtidige
oversættere og oprettelsen af et veritabelt europæisk marked for
højt kvalificerede oversættere. 
Kommissionen meddelelse[1]
for nylig om, at der på sigt kan blive mangel på oversættere fra
nogle sprog, bekræfter behovet for at sikre, at der fortsat fremadrettet
uddannes professionelle oversættere fra de højere
læreanstalter.
EMT-konferencen 2009 handler primært om:krav til fremtidige oversætteres nøglekompetencer,
akademisk uddannelse og beskæftigelsesevne for at fremme samarbejdet
mellem højere læreanstalter i forskellige lande,
adgangskravene for EMT-netværket,
fordele og ansvar for netværkets medlemmer og ansøgere,
netværkets fremtidige arbejde og
organisation.Deltagelse
i konferencen kræver en invitation, men konferencen kan ses live via
webcast på nedenstående adresse, hvor man også kan finde svar
på eventuelle spørgsmål indsendt af seerne: 
http://ec.europa.eu/dgs/translation/external_relations/universities/emt_conference2009_en.htmHøjere læreanstalter, der er interesserede i at blive en del
af EMT-netværket skal indsende deres ansøgning senest den 30.
april 2009. 
Yderligere
oplysninger: 
EMT-konference 2009: 
http://ec.europa.eu/dgs/translation/external_relations/universities/emt_conference2009_en.htmAnsøgninger
modtages: 
http://ec.europa.eu/dgs/translation/external_relations/universities/emt_network_join_en.htmGD
for Oversættelse: http://ec.europa.eu/dgs/translation
Sprog i EU: http://europa.eu/languages/da/home
[1] MEMO/09/76,
19.2.2009.
