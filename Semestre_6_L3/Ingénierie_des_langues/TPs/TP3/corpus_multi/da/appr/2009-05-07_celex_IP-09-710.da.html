IP/09/710
Bruxelles, den 7. maj 2009Telesektoren: Kommissionen griber ind for at
øge konkurrencenEuropa-Kommissionen fastlagde i dag klare
retningslinjer til EU's telemyndigheder angående den omkostningsbaserede
metode, som skal benyttes ved beregningen af termineringstakster – dvs.
en gros-gebyrer, som teleselskaberne opkræver for at forbinde opkaldet
fra et andet teleselskabs net, og som udgør en del af enhver
telefonregning. Retningslinjerne er udformet som en "henstilling", som nationale
telemyndigheder er forpligtet til at tage "størst muligt hensyn" til. Af
henstillingen fremgår det udtrykkeligt, at taksterne for opkaldsterminering
på nationalt niveau udelukkende må baseres på de faktiske
omkostninger, som en omkostningseffektiv operatør må afholde for at
etablere forbindelsen. Elimineres prisforvridninger mellem teleselskaber i hele
EU, vil dette medføre lavere forbrugerpriser for taletelefoni inden for og
mellem medlemsstaterne og dermed besparelser for erhvervskunder og private
husholdninger på mindst 2 mia. EUR i 2009-2012, og investeringer og
innovation vil få et løft i hele telesektoren. Der var i 2008 stor
forskel på mobiltermineringstakster i EU – fra 2 eurocent pr. minut
(i Cypern) til 15 eurocent pr. minut (i Bulgarien). Mobiltermineringstakster
ligger (med et gennemsnit på 8,55 eurocent pr. minut) typisk også ca.
10 gange over fastnettermineringstakster (der gennemsnitligt set varierer mellem
5,7 og 1,13 eurocent pr. minut). Højere mobiltermineringstakster gør
det vanskeligere for fastnetoperatører og små mobiloperatører at
konkurrere med store mobiloperatører. Disse forskelle og uensartet
regulering undergraver det indre marked og EU's konkurrenceevne. 
"På trods af nogle nationale telemyndigheders indsats for at
tilnærme termineringstaksterne til de faktiske omkostninger er de fortsat
meget uensartede i hele EU, og afstanden mellem fastnet- og
mobiltermineringstakster er stor. Dette er ikke i tråd med den stigende
konvergens mellem fastnet- og mobiltelefoni, og det kan føre til alvorlig
konkurrenceforvridning mellem medlemsstater og operatører", udtalte
Viviane Reding, EU's kommissær for telekommunikation. "Kommissionen
besluttede i dag at gribe ind over for disse konkurrenceforvridninger i det
indre marked, som står i vejen for investeringer i opgraderingen af faste
net til fibernet, og som forbrugeren i sidste ende betaler prisen for". 
"En nedbringelse af termineringstakster til et niveau, som modsvarer
omkostningerne, vil øge konkurrencen til gavn for de europæiske
forbrugere", udtalte EU's konkurrencekommissær, Neelie Kroes. "En
stringent og harmoniseret regulering er en forudsætning for at sikre, at
den eksisterende konkurrenceforvridning elimineres i hele EU, og at innovative
nye produkter, som kombinerer fastnet- og mobilopkald, vil fremspire. Derfor
udgør Kommissionens aktuelle beslutning en milepæl i den
konkurrencefremmende udvikling af EU's telesektorlovgivning."
Med henblik på at udnytte det indre telemarkeds fulde potentiale
opregner Kommissionens henstilling en række omkostningsfaktorer, som alle
EU's nationale telemyndigheder bør tage i betragtning ved
fastsættelsen af termineringstakster, som ikke er markedspriser, men
reguleres af de nationale telemyndigheder. Derved vil termineringstaksterne
konvergere mod et betydeligt lavere niveau, end det er tilfældet i dag (til
ca. 1,5 – 3 eurocent pr. minut ved udgangen af 2012, ifølge et
arbejdsdokument fra Kommissionen, som ledsager henstillingen).
Termineringstakster bør bygge på omkostningerne hos en
omkostningseffektiv operatør og gælde for alle operatører på
samme niveau. Der indrømmes undtagelser på visse betingelser for en
begrænset tidsperiode, for så vidt angår omkostningsafvigelser,
som operatøren ikke er herre over.Kommissionen har påpeget
manglende overensstemmelse overalt i Europa i forbindelse med en gennemgang af
ca. 120 reguleringsforslag fra nationale telemyndigheder vedrørende
termineringstakster over de seneste 6 år. Mobiltermineringstakster ligger
(med et gennemsnit på 8,55 eurocent pr. minut) også ca. 10 gange over
fastnettermineringstakster (der gennemsnitligt set varierer mellem 5,7 og 1,13
eurocent pr. minut). Den franske telemyndighed, ARCEP,
anslår, at omkostningseffektive mobiltermineringstakster ville ligge i
størrelsesorden 1 – 2 eurocent pr. minut. 
Indirekte støtte til mobiloperatører
Efter Kommissionens opfattelse kan disse variationer ikke begrundes med
forskelle i de bagvedliggende omkostninger, telenettene eller særlige
nationale forhold. De udgør en indirekte støtte til gavn for
mobiloperatører med en høj markedsandel til skade for mindre
operatører og fastnetoperatører. De dræner også
finansieringsmidler fra afgørende investeringer, f.eks. opgradering af
telenettet til højhastighedsinternet, og blokerer for innovative tjenester
som f.eks. konvergerende fastnet/mobilprodukter og bundtede opkald til
konkurrencedygtige priser. 
Termineringstakster udgør såvel indtægter som udgifter for
operatører. Når én operatør ikke tjener så meget
på dem, mindskes en anden operatørs omkostninger. I de fire år
2009—2012 i takt med, at telemyndighederne tilpasser sig den mere
sammenhængende fremgangsmåde, der skitseres i henstillingen, kan
mindre mobiloperatører (som netto sender opkaldstrafik til andre net)
forvente at skulle betale mindre til deres større konkurrenter,
fastnetoperatører kunne opnå ekstraindtægter på mindst 2
mia. EUR ved at betale lavere, omkostningsbaserede termineringstakster for
opkald fra fastnet til mobilnet, og forbrugerne forventes at kunne spare mindst
2 mia. EUR. Virkningen på længere sigt vil blive større endnu i
takt med, at operatørerne skaber nye indtægter, nye operatører
tilskyndes til at etablere sig og vokse på markedet, og forbrugerne
får gavn af lavere priser og større innovation af tjenester.
Alle EU's nationale telemyndigheder bør anvende fremgangsmåden i
henstillingen med hensyn til termineringstakster senest ved udgangen af 2012.
Men nationale telemyndigheder med begrænsede ressourcer kan anvende andre
fremgangsmåder i en begrænset yderligere periode, så længe
de opnår de samme konkurrencefremmende resultater.
Baggrund
Den aktuelle
henstilling om regulering af termineringstakster er resultatet af en høring
af offentligheden (juni til september 2008 (IP/08/1016))
og af medlemsstaterne (oktober 2008 til februar 2009) samt en 30 dages
gennemgang hos Europa-Parlamentet. 
I medfør af artikel 19 i rammedirektivet om EU's regler på
teleområdet harmoniserer Kommissionen yderligere anvendelsen af EU's
teleregler på det indre marked for at fremme konkurrencen til fordel for
forbrugerne.
Se også MEMO/09/222
Henstillingen og arbejdsdokumentet findes på adressen: 
http://ec.europa.eu/information_society/policy/ecomm/implementation_enforcement/article_7/index_en.htm
De Europæiske Tilsynsmyndigheders Gruppes holdning angående
termineringstakster: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[ Tabeller I  PDF og WORD PROCESSED format ]Source: European Electronic
Communications Regulation and Markets, 14th Progress Report 
[ Tabeller I  PDF og WORD PROCESSED format ]Source: European Electronic
Communications Regulation and Markets, 14th Progress Report
[ Tabeller I  PDF og WORD PROCESSED format ]Source: European Electronic
Communications Regulation and Markets, 14th Progress Report
[ Tabeller I  PDF og WORD PROCESSED format ]Source: European Electronic
Communications Regulation and Markets, 14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
