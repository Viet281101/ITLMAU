IP/09/1548
      Bruxelles, den 20. oktober 2009
      Konkurrence: Kommissionens online-rundbordsforum for musik tager skridt til at give EU-forbrugerne bedre muligheder for at få onlinemusikEn fælles erklæring, der fastlægger generelle principper, som fremover skal gælde for onlinedistribution af musik og derved føre til, at EU-forbrugerne får bedre muligheder for at
            få onlinemusik, blev undertegnet af deltagerne i det fjerde møde i rundbordsforummet for onlinedistribution af musik, som
            afholdtes den 19. oktober 2009 under ledelse af Kommissionens kommissær for konkurrence, Neelie Kroes. Deltagerne i rundbordsforummet
            var Amazon, BEUC, EMI, iTunes, Nokia, PRS for Music, SACEM, STIM og Universal. Efter mødet annoncerede nogle af deltagerne konkrete
            skridt og tilsagn, som skulle føre til, at EU-forbrugerne får bedre onlineadgang til musik.
      Kommissær Neelie Kroes udtalte følgende: "De europæiske forbrugere ønsker og fortjener bedre tilbud om onlinemusik. Den enighed om de grundlæggende
            principper, som i dag opnåedes i rundbordsforummet, er et virkeligt fremskridt i så henseende. Det er første gang, at aktører
            fra forskellige markedssegmenter er blevet enige om en fælles køreplan. Jeg noterer mig også med tilfredshed de konkrete skridt,
            der er taget, og de tilsagn, der er givet, idet dette vil forbedre forbrugernes muligheder for at få adgang til onlinemusik."Kommissær Neelie Kroes åbnede mødet ved at minde om, at det er konstateret, at der er et behov for at forbedre licensprocedurerne
            for musik til onlinebrug. De bestående licensordninger er for komplekse og omstændelige, og markedsaktørerne undlader derfor
            at udnytte mulighederne i den digitale verden. Enklere og mere gennemskuelige licensordninger vil kunne medføre en ekspansion
            af markedet og åbne op for nye og mere innovative tilbud om onlinemusik til et bredere udsnit af EU-forbrugerne og samtidig
            sørge for en beskyttelse af den kulturelle mangfoldighed og af ophavsmændenes interesser.
      Deltagerne i rundbordsforummet undertegnede en fælles erklæring, hvori de:giver tilsagn om at bestræbe sig på at oprette nye EU-licensplatforme med repertoirer fra flere rettighedshaverorganisationer.
                  Disse platforme skal samle det størst mulige repertoire i deres kataloger og være baseret på rettighedshavernes frivillige
                  medvirkenaftaler, at de kollektive rettighedshaverorganisationer skal respektere visse objektive, gennemskuelige og ikke-diskriminerende
                  kriterier, når de tillader andre selskaber at udstede licenser for flere landenedsætter en arbejdsgruppe med henblik på at skabe fælles rammebestemmelser for identifikation og udveksling af oplysninger om indehaverne af ophavsrettighederne. Det vil gøre det lettere for kommercielle
                  brugere at identificere de relevante rettighedshavere og sikre de nødvendige rettigheder.Andre aktører inden for sektoren kan tilslutte sig disse grundlæggende principper, som skal forenkle proceduren for opnåelse af licens til musik til onlinebrug og derved resultere i et voksende marked og
            fordele for forbrugerne. 
      Efter mødet i rundbordsforummet:udtalte Apple, at selskabet glæder sig over de opnåede fremskridt med henblik på en mere effektiv licensprocedure for onlinemusik,
                  og at man regner med i løbet af det kommende år at kunne stille iTunes-repertoiret til rådighed for forbrugerne i flere europæiske
                  landeudtalte EMI, at man forventer at tage et vigtigt skridt fremad på området for licenser til digital musik i Europa gennem kommende
                  ikke-eksklusive aftaler med rettighedshaverorganisationer i Spanien (SGAE) og Frankrig (SACEM)understregede Amazon, at selskabet til stadighed arbejder på at stille et bredt udvalg af produkter til rådighed for forbrugerne til lave
                  priser på alle dets europæiske websteder og nu kan levere alle kategorier af fysiske produkter i alle 27 EU-medlemsstater.
                  Amazon fremhævede, at selskabet fortsat vil arbejde på at kunne tilbyde forbrugerne det størst mulige udvalg af onlinemusik. Amazon glæder sig over de fælles principper og ser dem som et væsentligt skridt med henblik på at udvikle EU-rammebestemmelser
                  for licensering og at lette onlinedistribution af digital musik til kunder over hele Europavil SACEM nu i overensstemmelse med de principper, der opnåedes enighed om i rundbordsforummet, samarbejde aktivt med så mange europæiske rettighedshaverorganisationer som muligt med henblik på at oprette en fælles ikke-eksklusiv
                     portal, der på paneuropæisk basis kan tilbyde det størst mulige repertoire til onlinetjenester.Kommissær Neelie Kroes noterede sig med tilfredshed, at der efter mødet i rundbordsforummet blev taget konkrete skridt til
            at forbedre forbrugernes adgang til onlinemusik. Yderligere skridt skulle nu være mulige på baggrund af de principper, som
            der opnåedes enighed om blandt rundbordsforummets medlemmer. Kommissionen vil også fremover være indstillet på at samarbejde
            med markedets aktører med henblik på at skabe virkelige fordele for forbrugerne.
      Den fælles erklæring om "generelle principper for onlinedistribution af musik", som deltagerne i rundbordsforummet den 19.
         oktober afgav, kan findes på følgende adresse:http://ec.europa.eu/competition/sectors/media/joint_statement_1.pdf 
      Den fælles erklæring fra EMI, PRS for Music, SACEM, STIM og Universal Music Group International om en arbejdsgruppe for fælles rammebestemmelser for
            oplysninger om rettighedshavere kan findes på følgende adresse:
      http://ec.europa.eu/competition/sectors/media/joint_statement_2.pdf 
      Baggrund
      I det første møde i rundbordsforummet for onlinehandel (den 17. september 2008 – se IP/08/1338) deltog EMI Music Publishing, Fiat, eBay, Apple/iTunes, Alcatel-Lucent, LVMH, Which? (UK-forbrugerorganisation), SACEM (fransk
            rettighedshaverorganisation for forfattere og komponister) og Sir Mick Jagger, og mødet vedrørte både online-varer og –tjenesteydelser.
            Derimod var det andet møde (den 16. december 2008) koncentreret om onlinedistribution af musik, og det var begrænset til deltagerne
            i rundbordsforummet for dette emne.  
      Disse drøftelser resulterede i en rapport, som rundbordsforummet for onlinehandel udarbejdede om muligheder og hindringer i forbindelse med online-detailhandel. Rapporten
            kan findes på følgende adresse:
      http://ec.europa.eu/competition/consultations/2009_online_commerce/roundtable_report_en.pdf 
      Rapporten var genstand for en offentlig høring; modtagne bemærkninger kan findes på følgende adresse:
      http://ec.europa.eu/competition/consultations/2009_online_commerce/index.html
      I det tredje møde (den 8. september 2009) deltog desuden andre vigtige aktører på markedet for onlinemusik, nemlig Amazon, Nokia, PRS for Music
            (UK-rettighedshaverorganisation), STIM (Svensk rettighedshaverorganisation), Universal Music Publishing Group og repræsentanter
            for EU-forbrugerne (BEUC - Kontoret for De Europæiske Forbrugerorganisationer).
