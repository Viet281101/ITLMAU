IP/09/665
Bruxelles, den 29. april 2009På rette vej mod en modernisering af
EU's forskningsfinansieringEuropa-Kommissionen forelagde i dag en
fremskridtsrapport om de to første år af EU's syvende rammeprogram for
F&amp;U (RP7), som løber indtil 2013.  Dette program til finansiering af
F&amp;U er EU's hidtil største med et budget på 54 mia. EUR over 7
år og har vist sig at være det rette middel til at imødekomme
EU's økonomiske og sociale behov. Takket være programmets opbygning og
de nye instrumenter, det indeholder, kan EU nu bedre møde de nye
udfordringer. Prioriteringen af områder som miljø, energi og
nanoteknologi bidrager til opbygningen af en bæredygtig
CO2-fattig økonomi, hvor
teknologifora under erhvervslivets ledelse medvirker til at indkredse
forskningsemner, der kan imødekomme industriens behov på lang sigt.
Det Europæiske Forskningsråd støtter vores bedste forskere,
så de kan konkurrere på videnskabelig topkvalitet i global
sammenhæng. Med de fælles teknologiinitiativer er der tale om nye
offentlig-private projekter i en hidtil uset teknologisk og finansiel
målestok. RP7 er – med et budget, der stiger årligt med
13 % frem til 2013 - et stærkt kort i EU's kamp mod den nuværende
krise. Rapporten fremhæver de udfordringer, FP7 stadig står over for,
f.eks. mobilisering af nye medlemsstater, deltagelse fra små og mellemstore
virksomheder og administrativ forenkling.
Den europæiske kommissær for videnskab og forskning, Janez
Potočnik, sagde ved denne lejlighed: "Den økonomiske krise giver os
en god 'realitetskontrol' af vores programmer. Og jeg er glad for at se, at RP7
klarer prøven: det kanaliserer nye midler til forskning – næsten
en fordobling af det årlige budget mellem 2007 og 2013 – og virker
som et incitament for medlemsstaterne og industrien til at gøre
ligeså. RP7 er et af EU's vigtigste redskaber til at skaffe os ud af krisen
- både klogere og mere miljøbevidste."
Stærk efterspørgsel efter EU-finansiering og succesfuld
lancering af nye F&amp;U-instrumenter
I programmets første to år, hvor ca. 25 000 forslag nåede
frem til sidste trin i evalueringen, blev 5 500 valgt. De fik tildelt i alt
ca. 10 mia. EUR. Det nye Europæiske Forskningsråd modtog hele
11 000 projektforslag som svar på dets første indkaldelser. Der
er ydet over 600 tilskud til fremragende EU-forskere. Der er igangsat fem
offentlig-private partnerskaber, som skal imødekomme industriens behov for
strategisk teknologiudvikling.  Den nye finansieringsfacilitet for risikodeling,
som forvaltes sammen med EIB, har godkendt lån på 2 mia. EUR til
støtte for F&amp;U-højrisikoprojekter.  
Virkeliggørelse af det europæiske forskningsrum
Det overordnede mål for RP7 er at skabe et indre marked for forskning og
støtte åben innovation. Det støtter tværnationalt
samarbejde, fremmer "hjernemobilitet" gennem mobilitetsfremmende stipendier og
forbedrer EU's forsknings- og innovationskapacitet ved at støtte
forskningsinfrastrukturer. Programmet til støtte for forskningssamarbejde
har modtaget over en tredjedel (36,7 %) af alle forslagene, efterfulgt af
ordningen for forskermobilitet (23,5 %). 
Bæredygtig udvikling og økonomi  
I de første to år gik 44 % af budgettet for
forskningssamarbejde til tværfaglig forskning, såsom miljø,
energi, landbrug, transport, nanoteknologi og IKT, dvs. til områder, der
fremmer EU's nye strategi for bæredygtig udvikling.  Som led i EU's
økonomiske genopretningsplan vil RP7 støtte bestræbelserne
på at gøre EU's bil-, fremstillings- og byggesektor grønnere i
kraft af tre offentlig-private F&amp;U-partnerskaber.
Åbning af EU’s forskningssektor for tredjelande
RP7 prioriterer et stærkere og mere strategisk internationalt
samarbejde. Nye lande er således nu associeret med RP7, hvilket bringer
tallet op på12. Der er undertegnet et særligt EU-Afrika partnerskab
for videnskab, information og rumforskning. Og lanceringen af den internationale
termonukleare forsøgsreaktor (ITER) har styrket det Internationale
forskningssamarbejde. 
Bekæmpelse af bureaukrati
RP7 har gjort fremskridt med bekæmpelsen af overdrevent papirarbejde,
navnlig gennem en ny garantifond og et fælles registreringssystem. Der er
oprettet to nye forvaltningsagenturer, som skal sørge for, at EU's
forskningsprogrammer gennemføres effektivt: Forvaltningsorganet for
Forskning (REA) og Det Europæiske Forskningsråd. Revisionssystemerne
er forbedret og forenklet.  
Vejen frem
Nogle spørgsmål skal behandles nøjere, f.eks. den ret beskedne
deltagelse fra SMV'er.   Deltagelsen fra forskere fra de nye medlemsstater
bør styrkes og forbedres. Det kan blive nødvendigt at ændre de
grundlæggende regler for at kunne forenkle processerne og effektivisere
gennemførelsen af de nye instrumenter.  
For at forbedre RP7 yderligere vil Kommissionen indhente råd fra en
uafhængig ekspertgruppe, som vil foretage en midtvejsevaluering af
programmet inden efteråret 2010. 
I dag vedtog Kommissionen også et svar på den efterfølgende
evaluering af RP6, der kan bruges som input i forbindelse med
midtvejsevalueringen.
Link til meddelelsen og evalueringsrapporten for RP6:
http://ec.europa.eu/research/index.cfm?pg=reports
Se også MEMO/09/209
(Q&amp;A).
