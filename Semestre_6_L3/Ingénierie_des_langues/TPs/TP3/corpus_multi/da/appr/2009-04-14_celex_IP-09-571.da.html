IP/09/571
Bruxelles, den 14. april 2009I den digitale tidsalder skal beskyttelse af
personoplysninger prioriteres højt, siger EU-kommissær Viviane RedingViviane Reding, EU-kommissær for
informationssamfundet og medier, lagde i morges en video på sin hjemmeside,
hvor hun udtaler, at borgerne skal have ret til at kontrollere, hvilken brug der
bliver gjort af deres personoplysninger, og at Kommissionen vil skride ind, hvis
medlemsstaterne ikke sikrer, at de nye praksisser som adfærdsbetinget
reklamering, RFID-tagger og sociale netværk på internettet respekterer
denne ret. 
"De europæiske borgere skal have ret til at kontrollere, hvad deres
personoplysninger bliver brugt til", udtaler Viviane Reding, EU-kommissær
for informationssamfundet og medier, og hun bebuder, at Kommissionen vil skride
til handling på flere områder for at sikre denne rettighed i en tid,
hvor den teknologiske udvikling gør det lettere at bruge og misbruge
personoplysninger. Hun advarer om, at EU vil skride til handling, hvis
medlemsstaterne ikke gennemfører EU-lovgivningen om datasikkerhed og ikke
sikrer, at reglerne om, at personen skal samtykke, før hans eller hendes
personoplysninger behandles, overholdes.
"Reglerne i EU om datasikkerhed er krystalklare: Brug af personoplysninger
kan kun ske efter forudgående samtykke. Vi kan ikke opgive dette
grundlæggende princip og lade alle vores udvekslinger af oplysninger
overvåge og kontrollere blot for at muliggøre såkaldte
"målrettede" reklamer. Jeg er ikke bange for at skride til handling, hvis
EU-landene ikke opfylder denne opgave.", udtaler Kommissær Reding i sin
video.
Viviane Reding advarer også om, at radiofrekvensidentifikation (RFID) -
den intelligente chip, der kan integreres i produkter og udsende signaler - kun
vil bringe økonomiske fordele, "hvis den bruges af forbrugeren og
ikke mod forbrugeren. Ingen europæisk borger skal bære
sådan en chip uden at vide nøjagtigt, hvad den bruges til, og uden at
have muligheden for at fjerne eller slukke den på et hvilket som helst
tidspunkt." 
Kommissæren opfordrer også virksomheder, der er aktive på
området for sociale netværksaktiviteter, til at styrke beskyttelsen af
personoplysninger online: "Beskyttelse af personoplysninger bør
prioriteres højt både af udbyderne af online sociale netværk og
af brugerne. Jeg er af den faste opfattelse, at som udgangspunkt skal i det
mindste mindreåriges profiler være beskyttede og utilgængelige
for søgemaskiner. Europa-Kommissionen har allerede opfordret til at de
sociale netværk på internettet foranstalter en selvregulering og
behandler mindreåriges profiler med stor forsigtighed. Jeg er klar til at
lave nye regler, hvis det viser sig nødvendigt."
Baggrund:
EU's direktiv om databeskyttelse inden for elektronisk kommunikation
kræver, at medlemsstaterne sikrer, at kommunikation forbliver fortrolig
ved, at datafangst og overvågning forbydes, medmindre brugeren har givet
sit samtykke hertil (artikel 5, stk. 1, i direktiv
2002/58/EF). EU's direktiv om databeskyttelse fastsætter, at en person
af egen fri vilje skal give et særligt samtykke og blive oplyst om, at
personlige data vil blive behandlet (artikel 2, stk. h i direktiv
95/46/EF). 
Sidste
februar foranledigede Kommissionen en
aftale mellem 17 større virksomheder og udbydere af sociale
netværk med hensyn til bedre beskyttelse af personoplysninger, særlig
vedrørende mindreårige (IP/09/232).
I denne aftale erkender virksomhederne, at de har et ansvar for at sikre
mindreåriges sikkerhed, og de forpligtede sig til at opfordre brugerne til
varsom omgang med personoplysninger og databeskyttelse, og de forpligtede sig
til at gøre en sådan sikker tilgang mulig. De vil senere på
måneden oplyse Kommissionen om deres individuelle sikkerhedspolitikker, og
hvordan de vil gennemføre disse politikker i deres aftaler.
Viviane Redings video kan ses på:
http://ec.europa.eu/commission_barroso/reding/video/index_en.htm
