IP/09/ 1878   Bruxelles, den 4. december 2009 EU's kampagne for sunde spisevaner, "Smagsbanden", fortsætter  EU's kampagnebus for sunde spisevaner, "Smagsbanden", har besøgt 173 europæiske skoler og medbragt spørgelege og spil for at lære børnene om vigtigheden af at spise sundt. Cirka 17 000 børn deltog i kampagnen, som foregik til slutningen af november, og de lærte noget om de sundhedsmæssige fordele ved frugt, grøntsager og mejeriprodukter. Tusindvis af andre kan lære fra Smagsbandens interaktive websted, som nu er midtpunktet for kampagnen "Spis det, drik det, rør dig".  Kampagnen, som blev indledt af kommiss ær Mariann Fischer Boel den 28. september (se IP/09/1366), har besøgt Belgien, Frankrig, Det Forenede Kongerige, Irland, Estland, Litauen og Polen. Aktiviteterne var målrettet de 8-12-årige og omfattede en indføring i vigtigheden af sunde spisevaner efterfulgt af lege og en præsentation af Smagsbandens websted. Tilbagemeldingerne har været meget positive, og skolerne har kaldt begivenheden interessant, lærerig og interaktiv.   Selvom kampagnen og legene er slut for i år, er der fuld fart over webstedet. Smagsbandens figurer i form af animerede oprørske frugter, grøntsager og mejeriprodukter fortæller historier for at nå ud til et ungt publikum med budskabet: spis sundt og ha' det godt senere. Samtidig foregår der en skattejagt, som udlover præmier til de heldige vindere. Yderligere oplysninger: Smagsbande-kampagnen:    http://ec.europa.eu/agriculture/tasty-bunch/    Skattejagt:    http://ec.europa.eu/agriculture/tasty-bunch/treasure-hunt/index_da.htm    Ajourført pressemateriale offentliggøres på:    http://ec.europa.eu/agriculture/tasty-bunch/press-corner/index_da.htm
