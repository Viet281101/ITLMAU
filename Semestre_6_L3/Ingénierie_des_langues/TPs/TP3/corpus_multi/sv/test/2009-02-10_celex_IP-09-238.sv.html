IP/09/238
Bryssel den 10 februari 2009400 städer förbinder sig att
göra mer än vad som krävs enligt EU:s energimål på 20
procentVid en högtidlig ceremoni som idag ägde
rum i Europaparlamentets plenisal åtog sig mer än 350 städer i
hela Europa genom att underteckna borgmästaravtalet att göra ännu
mer än att uppnå EU:s energimål, som är att minska
koldioxidutsläppen med tjugo procent senast 2020. Det här är ett
gemensamt initiativ av EU-kommissionen och Regionkommittén som innebär
att företrädare för mer än 60 miljoner medborgare kommer att
samarbeta för att uppnå det gemensamma målet att
förändra vår miljö och använda energin på ett
förnuftigare sätt.
”Största delen av den energi som produceras i Europa
förbrukas i stadsområden. Kampen mot miljöförändringar
måste bekämpas och vinnas i städerna. Därför ger detta
åtagande från de borgmästare i hela Europa som undertecknat
borgmästaravtalet en stark signal om att det fortfarande finns hopp, och
detta i de synnerligen svåra tider vi står inför”
säger kommissionsledamot Andris Piebalgs.
 Regionkommitténs ordförande, Luc Van den Brande, som talade vid
ceremonin sade följande: ”Borgmästarförsamlingen är
ett utmärkt initiativ som kommer att fortsätta att växa i
partnerskap med Regionkommittén. Europas ambitiösa mål för
minskade växthusgasutsläpp kommer endast att kunna uppnås om de
lokala och regionala myndigheterna i Europa går samman och engagerar sig
som partners. Borgmästarförsamlingen är inte endast till för
de stora städerna: Även mindre städer, samt hela regioner,
bör uppmuntras till att underteckna borgmästaravtalet och avlägga
miljöeden. Regionkommittén undersöker även möjligheten
att inrätta ett nätverk för de städer och regioner som
undertecknat avtalet som skulle underlätta ett utbyte av bästa metoder
och erfarenheter.
Mer än 100 borgmästare från hela Europa deltog i ceremonin som
leddes av Europeiska kommissionens ordförande, Jose Manuel Barroso,
kommissionsledamoten för energi, Andris Piebalgs, Regionkommitténs
ordförande, Luc Van den Brande, Europaparlamentets vice-ordförande,
Alejo Vidal Quadras, och borgmästarna för Budapest, Gábor
Demszky, Hamburg, Ole von Beust, Madrid Alberto Ruiz Gallardón, Riga,
Jānis Birks, och Växjö, Bo Frank.
I samband med ceremonin har borgmästarförsamlingens webbplats idag
lanserats som en nätverksportal och stödstruktur för deltagande
städer och medborgare. Den nya webbplatsen www.eumayors.eu, innehåller
nyheter och foton från en aktiv borgmästarförsamling samt
information från de deltagande städerna.
För ytterligare information, se MEMO/09/59
