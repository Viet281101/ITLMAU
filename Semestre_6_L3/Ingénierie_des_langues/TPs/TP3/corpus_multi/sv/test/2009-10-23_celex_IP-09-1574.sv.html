IP/09/ 1574  Bryssel den 23 oktober 2009 Ett nytt forum för civilsamhället som ska främja flerspråkighet  Ett nytt forum för civilsamhället för främjande av flerspråkighet höll sitt första möte i Bryssel idag.  Huvudsyftet är att främja en permanent dialog mellan kommissionen och civilsamhället om olika aspekter av flerspråkighets­politiken.  Medlemmar i forumet är företrädare för utbildnings- och kultur­området, medierna och andra organisationer inom civilsamhället, t.ex. Madrid­klubben och Yustestiftelsen.  – Vi kan inte nog betona hur viktigt det är med språk för att öka den sociala samman­hållningen och integrationen, säger kommissionär Leonard Orban vid invigningen.  I civilsamhällets forum för flerspråkighet kan medierna, kulturorganisationer och aktörer inom icke-formell och informell utbildning träffas och utbyta bästa praxis.  Syftet är att bidra till den offentliga debatten om hur man bäst stimulerar en bredare användning av olika språk.  Målgrupperna för arbetet är framför allt de som hoppat av skolan i förtid, de som deltar i yrkesutbildning och vidareutbildning, äldre människor samt invandrare.  Forumet kommer också att lägga fram förslag som ska granskas av medlems­staterna som ett led i deras flerspråkighetssamarbete på utbildnings­området. Näringslivsforum för flerspråkighet  Den 22 september 2009 startade kommissionen ett forum på samma tema för näringslivet.  I Näringslivsforum för flerspråkighet deltar företag, arbetsmarknadens parter, branschorganisationer, handelskamrar, handelsfrämjande organisationer, skolor och utbildningsmyndigheter. Bakgrund  Språkens betydelse för att öka den sociala sammanhållningen och integrationen är ett tema som kommissionen följer mycket nära.  I kommissionens meddelande om flerspråkighet från 2008 fanns en uppmaning att inrätta ett forum för civilsamhället för att främja flerspråkighet för interkulturell dialog.   I samband med Europaåret för kreativitet och innovation 2009 har kommissionen framhållit hur språkkunskaper kan vara något positivt både för samhället och den enskilde.  Medlemmar i forumet  EEE-YFU – Youth For Understanding Federation of European Publishers  RECIT – Réseau européen des centres internationaux de traduction littéraire   ACT – Association of Commercial Television in Europe   Culturelink Network  Literature Across Frontiers   EFIL – European Federation for Intercultural Learning   CEATL – Conseil européen des associations de traducteurs littéraires   CMFE – Community Media Forum Europe   Yuste – Fundación Academia Europea de Yuste  FUEV – Föderalistische Union Europäischer Volksgruppen European Writers' Council  EAEA – European Association for the Education of Adults   CEPI – European Coordination of Independent Producers  European Theatre Convention  EBLUL – Eurolang Brussels  ECA – European Council of Artists   EPC – European Publishers Council  ALTE – European Projects Officer  EEU – Eŭropa Esperanto-Unio   Club of Madrid Brussels Office European Association for Terminology  The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA – International Step by Step Association   Mercator Network of Language Diversity Centres ECSWE – European Council for Steiner Waldorf Education EFNIL – European Federation of National Institutions for Language  Vill du veta mer?     IP/08/1340   : Kommissionen vill utnyttja språkens potential (18 september 2008)  Uppmaning till intresseanmälan om det civila samhällets forum för att främja flerspråkighet:     http://ec.europa.eu/education/languages/news/news3577_en.htm    Europeiska kommissionens temasida om meddelandet om flerspråkighet:   http://ec.europa.eu/education/languages/news/news2853_en.htm    Näringslivsforum för flerspråkighet:     http://ec.europa.eu/education/languages/news/news3639_en.htm     Leonard Orbans webbplats:     http://ec.europa.eu/commission_barroso/orban/index_sv.htm
