IP/09/45
Bryssel den 13 januari 2009Konsumentskydd: Europeiska kommissionen
antar en EU-standard för gåstolar för att förebygga
barnolyckorEn Europeisk säkerhetsstandard för
gåstolar, som kommer att bidra till att förebygga många
barnolyckor, har offentliggjorts i Europeiska unionens officiella tidning i dag
efter att formellt ha antagits av kommissionen. Uppgifter från
akutvården under de senaste 20 åren både i EU och i USA visar
entydigt att gåstolar utgör en säkerhetsrisk. Tusentals barn
behandlas årligen efter olyckor med gåstolar. Forskning från
Australien visar att åtminstone vart tredje barn som använder
gåstol skadar sig förr eller senare. I en undersökning från
Child Accident Prevention Trust i Storbritannien görs bedömningen att
fler barn skadas av gåstolar än av någon annan
småbarnsprodukt. Olyckor med gåstolar som t.ex. välter eller
kanar ned för en trappa kan vara mycket allvarliga eftersom de i de flesta
fall leder till huvudskador. EU-standarden innehåller krav på
stabilitetstest under tillverkningen och på att utformningen av
gåstolar ska inriktas på en minskad skaderisk. Medlemsstaterna gav i
kommittén för det allmänna produktsäkerhetsdirektivet i
november 2008 sitt stöd till kommissionens förslag om att införa
denna standard, och även Europaparlamentet har välkomnat beslutet.
Standarden kommer att ge alla ekonomiska aktörer och de myndigheter som
övervakar marknaden tillgång till en tydlig, snabb och gemensam
säkerhetsreferens för tillverkning, import och kontroll av
gåstolar.
– Denna standard kommer att förbättra säkerheten
för de yngsta och mest sårbara EU-medborgarna. Även om
föräldra- eller annan vuxentillsyn är barnets bästa skydd
är säkerhetstänkandet extra viktigt vid tillverkning av
barnprodukter, säger Meglena Kuneva, EU-kommissionär med ansvar
för konsumentskyddsfrågor.
Vad är en gåstol?
En gåstol är en anordning på hjul som hjälper
småbarn som ännu inte kan gå att ta sig fram med hjälp av
fötterna. De brukar användas från det att barnet kan sitta utan
stöd till dess att det kan gå själv. Barnen brukar vara mellan 6
och 15 månader.
Varför är gåstolar farliga? 
Varje år inträffar tusentals olyckor i samband med gåstolar i
EU. Olyckor med gåstolar beror huvudsakligen på att stolen
kanar ned för trappor eller välter, särskilt när barnen
försöker ta sig över ojämna ytor som trösklar eller
mattkanter. Skadorna vid sådana olyckor kan bli mycket allvarliga, eftersom
de för det mesta drabbar barnets huvud.Uppgifter från Portugal visar att 850 barn i åldern 7–15
månader behöver akutvård för skador som orsakats av
gåstolar.[1] I
hälften av fallen har barnet fallit nedför en trappa, och 60 % av
skadorna har drabbat barnets huvud. 
I Storbritannien bedömer Child Accident Prevention Trust att
gåstolar ligger bakom fler olyckor än någon annan
småbarnsprodukt. Här togs över 2 350 småbarn in på
sjukhus 2002 efter olyckor med gåstolar och 70 % av dem var under ett
år. 
En undersökning som genomfördes vid sjukhuset Centre
Hospitalier Universitaire de Toulouse 2003–2006 visade att 178 barn i
åldern 7–12 månader togs in akut för pediatrisk behandling
efter att ha fallit med en gåstol. Mot bakgrund av det
ökade antalet olyckor med gåstolar har medlemsstaterna bett om en
säkerhetsstandard på EU-nivå. 
Hur har man gått tillväga? 
Standarden har tagits fram av Europeiska standardiseringsorganisationen (CEN)
och används redan av marknadsövervakningsmyndigheterna i
medlemsstaterna när de kontrollerar om det finns farliga barnprodukter
på marknaden. Sådana EU-standarder är frivilliga men en produkt
som har tillverkats i enlighet med en standard som offentliggjorts i
Europeiska unionens officiella tidning antas vara säker. Tillverkare
som väljer att avvika från EU-standarden måste se till att deras
produkt följer minst samma säkerhetsnivå och säkerhetskrav
som de som anges i standarden. Detta kräver omfattande extra
certifieringsförfaranden, som kan undvikas om man följer
EU-standarden.  EU-standarden har faktiskt i praktiken blivit norm för
industrin.  
Vad är nytt med den nya standarden? 
Den största risken med gåstolar är att de välter. I den
nya standarden anges därför stabilitetskrav och test för att
minska risken för vältning. Den nya standarden (ref. EN 1273:2005)
innehåller krav och test för tillverkning av gåstolar, som
minskar möjligheten att barnet att sträcker sig efter farliga
föremål eller ramlar på ojämna platser som trappor eller
kanter.
Varningar och instruktioner för vuxna är särskilt viktiga
för att gåstolar ska kunna användas på ett säkert
sätt, då det ytterst är en närvarande vuxen som måste
se till att miljön där barnet använder gåstolen är
så säker som möjligt. Dessutom är gåstolen inte till
för att barnet ska lära sig gå – snarare kan den
försena den naturliga utvecklingen om den används för länge.
Därför krävs det även i standarden att det ska finnas
instruktioner på gåstolen som gör vuxna uppmärksamma på
att den inte är avsedd för barn över en viss vikt eller för
barn som ännu inte kan sitta utan stöd. 
Ytterligare information:
http://ec.europa.eu/consumers/safety/news/index_en.htm
http://www.cen.eu/
Kontaktperson: Helen Kearns: 02 2987638; Emer Traynor: 02 2921548
[1] Rapport från
European Child Safety Alliance, 2006.
