IP/09/141
Bryssel den 28 januari 2009Klimatförändringar: Kommissionen
lägger fram förslag till om en global pakt mot
klimatförändringar till
KöpenhamnskonferensenEuropeiska kommissionen lägger i dag fram
förslag till ett ambitiöst och övergripande nytt globalt avtal om
hur klimatförändringarna ska hanteras. Förslagen anger också
hur detta ska finansieras. Den nya pakt som ska ersätta Kyotoprotokollet
ska ingås vid FN:s klimatkonferens i Köpenhamn i december. För
att hålla temperaturökningarna under 2°C kommer
utvecklingsländerna att behöva betydligt mer medel från
utvecklade länder och multilaterala institutioner för att klara sin
del av kampen mot klimatförändringar. Kommissionens förslag
omfattar även en OECD-täckande koldioxidmarknad, som ska skapas till
2015, och innovativa internationella finansieringskällor som baseras
på de enskilda ländernas utsläpp och
betalningsförmåga.
”Vi måste göra något åt
klimatförändringarnas orsaker och effekter, men detta
förutsätter betydande privata och offentliga investeringar under de
närmaste årtiondena. Kostnaderna blir dock betydligt högre om vi
låter dagens destruktiva utveckling fortsätta”, säger
EU-kommissionär Stavros Dimas i en kommentar. ”Den ekonomiska
återhämtningsplanen för Europa och liknande åtgärder
som vidtas runtom i världen till följd av den ekonomiska krisen ger
oss en chans att främja de välbehövliga investeringarna i
koldioxidsnål teknik och samtidigt stimulera tillväxt, innovation och
sysselsättning. Ytterligare finansieringslösningar krävs dock
för att man ska uppnå enighet i Köpenhamn. Dagens meddelande, som
innehåller en mängd olika förslag om hur finansiering och
investeringar kan ökas, bör i hög grad bidra till detta.”Köpenhamnsmål
EU:s mål är att begränsa den globala uppvärmningen till
mindre än 2°C över förindustriell temperatur, eftersom det
finns starka vetenskapliga bevis för att större
klimatförändringar än så är farliga. 
Köpenhamnsavtalet bör både omfatta globala mål för
att minska utsläppen och fungera som bas för att stärka de
enskilda ländernas förmåga att anpassa sig till
klimatförändringarna.
Meddelandet[1] innehåller
konkreta förslag om hur dessa mål ska uppnås. 
Delmål och åtgärder
För att temperaturen inte ska öka med mer än 2°C
måste de globala utsläppen nå sin topp före 2020 och sedan
minskas till mindre än 50 % av 1990 års nivåer till 2050.
Detta förutsätter att åtgärder vidtas av både
utvecklingsländer och utvecklade länder.
De utvecklade länderna måste ta ledningen och minska sina
kollektiva utsläpp till 30 % av 1990 års nivåer senast 2020.
EU har föregått med gott exempel genom att lova att minska
utsläppen med 30 % om andra utvecklade länder gör liknande
åtaganden och har redan antagit åtgärder som kommer att minska
utsläppen med 20 % (IP/08/1998).
I meddelandet föreslås specifika parametrar för att
säkerställa att de nationella målen motsvarar ansträngningar
på samma nivå. Alla OECD-länder, EU-länder samt nuvarande
och potentiella kandidatländer bör fastställa
utsläppsmål.
Utvecklingsländerna, med undantag för de allra fattigaste,
bör senast 2020 ha begränsat ökningen av sina kollektiva
utsläpp till 15–30 % under den nivå de skulle ligga på
utan några åtgärder. Detta bör innefatta en snabb minskning
av utsläppen från tropisk avskogning (IP/08/1543).
Utvecklingsländerna bör åta sig att före 2011 utarbeta
koldioxidsnåla utvecklingsstrategier som omfattar alla viktiga
utsläppssektorer. En ny internationell mekanism kommer att utvärdera
dessa utvecklingsstrategier och kanalisera lämpligt externt stöd till
föreslagna åtgärder. 
Finansiering av en koldioxidsnål utveckling
För att utsläppen ska minska kan de kompletterande
globala nettoinvesteringarna enligt oberoende beräkningar behöva
uppgå till omkring 175 miljarder euro per år 2020. Omkring
hälften av dessa investeringar måste gå till
utvecklingsländerna. Fram till 2020 kommer de flesta åtgärderna i
dessa länder att vara billiga – eller till och med gå med vinst
– och de bör därför finansieras nationellt. Det
internationella finansiella stödet för åtgärder som
länderna själva inte klarar av att finansiera bör komma från
t.ex. offentliga medel och internationella koldioxidkreditmekanismer.
Köpenhamnsavtalet bör också omfatta en ram som kan
underlätta ländernas anpassning till oundvikliga
klimatförändringar. Samtliga utvecklade länder och
utvecklingsländer bör åläggas att utarbeta nationella
anpassningsstrategier. Anpassningsstöd bör erbjudas de fattigaste och
mest utsatta utvecklingsländerna och små önationer.
EU bör utreda möjligheterna att inrätta innovativa
internationella finansieringskällor baserade på principen att
förorenaren ska betala och betalningsförmåga. EU-länderna
skulle också kunna använda en del av sina framtida intäkter
från utauktioneringen av utsläppsrätter till att stödja
utvecklingsländer.
Global koldioxidmarknad
EU bör verka för att senast 2015 inrätta en
OECD-täckande koldioxidmarknad genom att koppla EU:s system för
handel med utsläppsrätter till andra jämförbara system med
utsläppstak och handel, för att mildra klimatförändringarna
och få fram medel till att bekämpa dem. Marknaden bör fram till
2020 breddas till att omfatta de viktigaste tillväxtekonomierna med sikte
på att skapa en global koldioxidmarknad.
Kyotoprotokollets mekanism för ren utveckling bör reformeras.
För avancerade utvecklingsländer och särskilt konkurrenskraftiga
ekonomiska sektorer bör mekanismen för ren utveckling gradvis
ersättas av en sektorsbaserad kreditmekanism och system med
utsläppstak och handel.
Härnäst
Meddelandet riktas till rådet, Europaparlamentet och EU:s
rådgivande organ. Europeiska rådet väntas lägga fram sitt
svar i mars. 
Se även MEMO/09/34
Mer information 
http://ec.europa.eu/environment/climat/future_action.htm[1] Towards a
comprehensive climate change agreement in Copenhagen (Mot ett övergripande
klimatförändringsavtal i Köpenhamn), KOM(2009)39
