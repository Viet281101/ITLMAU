IP/09/666
Bryssel den 29 april 2009Finansiella tjänster: Kommissionen
föreslår bättre skydd för dem som investerar i paketerade
investeringsprodukter för icke-professionella
investerareEuropeiska kommissionen har lovat att
åstadkomma betydande förbättringar av skyddet för dem som
investerar i de viktigaste investeringsprodukter som köps av
icke-professionella investerare. Inkonsekvenser mellan gällande krav kan
skada investerare och leda till att konkurrensen snedvrids på marknaden
för produkter för icke-professionella investerare. Kommissionens
slutsatser  återfinns i meddelandet om paketerade investeringsprodukter
för icke-professionella investerare. Där konstateras att kraven
på produktinformation och bestämmelserna om
produktförsäljning måste förbättras och bli mer
samstämmiga. I meddelandet skisseras förslag till ny övergripande
lagstiftning som ska bygga på bästa befintliga krav och tillämpas
på alla relevanta produkter. Kommissionen kommer nu att börja utarbeta
de detaljerade lagstiftningsförslag som behövs och kommer att
rapportera om arbetet i slutet av 2009.
Charlie McCreevy, kommissionens ledamot med ansvar för inre marknaden
och tjänster, säger följande: ”Finanskrisen har
återigen visat hur viktigt det är att icke-professionella investerare
kan fatta välgrundade investeringsbeslut. Investerarna måste få
tillförlitlig information och förstå följderna av de
investeringar de gör, och de som säljer investeringar måste
alltid behandla investerarna rättvist och fokusera på deras behov. Det
ambitiösa arbetsprogram vi har informerat om i dag är utformat
för att vi ska komma en bra bit på vägen mot detta mål,
genom att se till att höga och konsekventa krav införs för
information om och försäljning av paketerade investeringsprodukter
för icke-professionella investerare.”
Förslagen inriktas på produktinformation och metoder för
försäljning av alla paketerade investeringsprodukter för
icke-professionella investerare, t.ex. investeringsfonder,
försäkringsbaserade investeringar och olika typer av strukturerade
produkter. Dessa produkter dominerar på marknaden för
icke-professionella investerare, uppfyller i stort sett samma investerarbehov
och medför i stort sett samma stora svårigheter när det
gäller investerarskydd.
Meddelandet innehåller inga mer detaljerade lagstiftningsförslag
utan fastställer principerna för övergripande bestämmelser
om produktinformation och försäljningsmetoder. Det anges att
kommissionen ska lägga fram lagstiftningsförslag för att se till
att dessa resultat uppnås.
BakgrundMarknaden för paketerade investeringsprodukter för
icke-professionella investerare är mycket stor och uppskattas ha varit
värd upp till 8 biljoner euro i slutet av 2008.
Produkterna kan ge stora fördelar för icke-professionella
investerare. De är dock ofta komplexa och svåra att förstå
helt och hållet, framför allt när det gäller risker och
kostnader.
Förslagen ingår i det reformprogram som fastställs i
kommissionens meddelande inför Europeiska rådets vårmöte (IP/09/351)
för att återskapa förtroendet och se till att de finansiella
marknaderna i framtiden tar sitt ansvar.
Kommissionen har samarbetat med Europeiska
värdepapperstillsyns-kommittén (CESR) om förslag till ett
investeraranpassat dokument om produktinformation för
UCITS-fonder[1] (basinformation
till investerare). Dokumentet utgör en bra referensram för andra
paketerade investeringsprodukter för icke-professionella investerare.
Bestämmelserna om produktförsäljning, antingen den sköts
av mellanhänder eller produktleverantörer, omfattar områden som
intressekonflikter, incitament eller försäljningens lämplighet.
Kommissionen anser att de tillämpliga bestämmelserna i direktivet om
marknader för finansiella instrument (MiFID) är en bra referensram
för försäljningen av alla paketerade investeringsprodukter
för icke-professionella investerare.Mer information finns
på
http://ec.europa.eu/internal_market/finservices-retail/investment_products_en.htm
MEMO/09/210
[1] UCITS: företag
för kollektiva investeringar i överlåtbara värdepapper.
