IP/09/554
Bryssel den 8 april 2009Statligt stöd: den senaste
resultattavlan kartlägger medlemsstaternas åtgärder för att
bekämpa den ekonomiska krisen
(Se även MEMO/09/160)En specialutgåva av resultattavlan för
statligt stöd som just offentliggjorts av Europeiska kommissionen är
inriktad på åtgärder i samband med den nuvarande finansiella och
ekonomiska krisen som vidtagits av medlemsstaterna under översyn och
samordning av kommissionen. För att garantera den finansiella stabiliteten
har medlemsstaterna inrättat övergripande garantier, riskdämpare
och rekapitaliseringsåtgärder för finanssektorn på totalt
3 000 miljarder euro. Tre nya meddelanden från kommissionen
innehåller tydliga villkor för när dessa unika åtgärder
får vidtas, samtidigt som den inre marknadens integritet bibehålls och
skadliga "tävlingar i statligt stöd” mellan medlemsstaterna
undviks. Dessutom innehåller den tillfälliga ramen för statligt
stöd från december 2008 vägledning till medlemsstaterna för
att på bästa möjliga sätt främja företag och
arbetstillfällen i den reala ekonomin utan oproportionerlig snedvridning av
konkurrensen. 
Kommissionsledamoten med ansvar för konkurrensfrågor, Neelie Kroes,
har gjort följande uttalande: ”De senaste sex månadernas
utveckling visar att kontrollen av statligt stöd spelar en central roll
för att hantera den ekonomiska krisens utmaningar på ett samordnat
sätt i hela Europa. EU:s väl beprövade regler om statligt
stöd har tvivelsutan varit en del av lösningen. Våra ingripanden
och – ibland hårda – villkor har förhindrat
medlemsstaterna från att gå i protektionismfällan och exportera
sina problem till andra medlemsstater, samtidigt som vi har låtit
medlemsstaterna agera för att undvika finansiella sammanbrott. Det är
nu finanssektorn som är ansvarig för att reda upp sina
balansräkningar och omstrukturera sig så att den kan fungera
tillfredsställande i framtiden.”
Finanskrisen
Tack vare samordnade åtgärder från medlemsstaterna och
kommissionen har det gått snabbt att införa lämpliga
stödprogram och särskilda åtgärder för att ta itu med
finanskrisens utmaningar utan onödig snedvridning av konkurrensen. Sedan
september 2008 har kommissionen fattat fler än 50 beslut, många
gånger rekordsnabbt. Detta har bidragit till att den finansiella
stabiliteten kan bibehållas. Dessutom har förtroendet
återställts inom såväl finanssektorn som i hela ekonomin,
samtidigt som man upprätthåller incitamenten för rimligt
risktagande och konkurrens i framtiden. Kontrollen av statligt stöd har
varit central för att undvika tävlingar i statligt stöd och
garantera lika villkor för företag på den inre marknaden.
Kontrollen har också säkrat de sunda finansinstitutens intressen
så att dessa kan agera utan statligt stöd.
Specialutgåvan av resultattavlan visar, att den totala volym av
krisåtgärder till stöd för finansinstituten, som har
godkänts av kommissionen uppgår till maximalt omkring 3 000
miljarder euro. Detta belopp motsvarar det totala maximibeloppet för
övergripande garantier (högst 2 300 miljarder euro),
rekapitaliseringsprogram (nära 300 miljarder euro) och särskilda
åtgärder för undsättning och omstrukturering till
förmån för individuella banker och finansinstitut (omkring 400
miljarder euro). Den faktiska omfattningen av de statliga stöden kommer att
bli avsevärt mindre, särskilt som stödelementet i de statliga
garantierna normalt endast utgör en mycket ringa del av de garanterade
beloppen. En faktisk budgetbelastning uppstår först när en
statlig garanti verkligen utnyttjas.
Sedan tidigt i oktober 2008 har kommissionen vidtagit åtgärder
för att hjälpa till med att bekämpa finanskrisen med tydliga
politiska riktlinjer. Mellan oktober 2008 och februari 2009 antog kommissionen i
nära samarbete med medlemsstaterna: Bankmeddeelandet av den 13 oktober 2008
(se IP/08/1495),
Rekapitaliseringsmeddelandet av den 5 december 2008 (se IP/08/1901)
och Meddelandet om osäkra tillgångar av den 25 februari 2009 (se IP/09/322).Den reala ekonomin 
Mot slutet av 2008 började finanskrisen spilla över till den reala
ekonomin. Till följd av företagens svårigheter att få
krediter antog kommissionen den 17 december 2008 en tillfällig
gemenskapsram (se IP/08/1993),
för att förse medlemsstaterna med extra medel för att häva
kreditbristens effekter på den reala ekonomin. Hitintills har kommissionen
godkänt omkring 25 åtgärder omfattande statligt stöd i 10
medlemsstater som syftar till att stabilisera företag och rädda
arbetstillfällen i den reala ekonomin.
Resultattavlan, tillsammans med detaljerade statistiska tabeller och
indikatorer, finns på kommissionens Europaserver:
http://ec.europa.eu/competition/state_aid/studies_reports/studies_reports.html
Se "Scoreboard, reports and studies".
Godkända insatser omfattande statligt stöd
från medlemsstaternai samband med den ekonomiska och finansiella
krisen(situation den 31 mars 2009)MedlemsstatGaranti-programRekapitaliserings-programProgram som kombinerar flera åtgärderÖvrigaåtgärderNyligen genomförda särskilda
åtgärderÅtgärder i den reala ekonominBelgienxXBulgarienTjeckienDanmarkxxTysklandxxXEstlandIrlandxxGreklandxSpanienxxXFrankrikexxxXItalienxxCypernLettlandxxXLitauenLuxemburgxXUngernxXMaltaNederländernaxxÖsterrikexXPolenPortugalxxXRumänienSlovenienxxSlovakienFinlandxxSverigexxxStorbritannienxxXAndra tabeller i resultattavlan för statligt stöd våren 2009
innehåller mer detaljerade uppgifter inklusive referenser och länkar
till beslut om statligt stöd. För en överblick över
nationella åtgärder som vidtagits som ett svar på den finansiella
och ekonomiska krisen, se MEMO/09/111.
