IP/ 09/1165   Bryssel den 20 juli 2009  Miguel Induráin hjälper till med att välja den slutliga utformningen av EU:s nya officiella ekologiska logotyp  Den 20 juli 2009 gav cykelstjärnan  Miguel Induráin sitt bidrag till tävlingen för EU:s ekologiska logotyp som organiserades av Europeiska kommissionen. Miguel Indurain som är berömd för att ha vunnit Tour de France fem gånger på raken och Giro d’Italia två gånger , mötte tävlingens jury för att välja de bästa bidragen till den alleuropeiska tävlingen. Miguel Induráin är jordbrukarson och har under hela sitt liv finslipat sina kunskaper om näringslära och har personlig erfarenhet av hur denna bör tillämpas i praktiken . Hans beslutsamma atletiska sinnelag och en stark känsla för en nyttig diet gav juryn värdefull hjälp när det gäller valet om vilka logotyper bäst representerar ekologiska produkter och vilka som kommer att läggas fram i tävlingens slutfas .  Den jury som Miguel Induráin träffade för det slutliga urvalet bestod av en grupp experter inom området ekologiskt jordbruk och ekologisk produktion och internationellt kända yrkesmänniskor inom formgivningsbranschen . Framträdande jurymedlemmar inkluderar Creative Director &amp; Managing Partner Erik Spiekermann från Tyskland, Riitta Brusila-Räsänen , professor i grafisk formgivning från Lapplands universitet i Finland, Szymon Skrzypczak , en prisvinnande ung formgivare från Polen, Elisabeth Mercier , direktör för Agence BIO från Frankrike, Urs Niggli , direktör för Research Institute of Organic Agriculture (FiBL) från Schweiz Tom Václavík , expert i marknadsföring av ekologiska produkter från Tjeckien och ordförande för International Organic Retailers Association samt Craig Sams , ordförande för Soil Association från Storbritannien. Rob Vermeulen , tidigare ordförande för Pan-European Brand Design Association var tävlingsjuryns ordförande.  De bästa förslagen kommer att läggas fram för den europeiska allmänheten så att de får rösta fram den slutliga vinnaren. De utvalda förslagen kommer att läggas upp på   http://ec.europa.eu/agriculture/organic/logo/index_sv.htm   i slutet av året. Varje EU-medborgare får delta i valet av den vinnande logotypen.  Från och med juli 2010 kommer den nya logotypen att användas för alla ekologiska produkter i hela Europeiska unionen. I motsats till den redan existerande EU-logotypen för organiska produkter som användes på frivillig bas, kommer den nya logotypen att bli obligatorisk för alla färdigförpackad ekologiska produkter som kommer från de 27 medlemsstaterna. Den nya logotypen ska försäkra de europeiska konsumenterna om att de produkter de köper faktiskt har ekologiskt ursprung och att produkterna har en kvalitet som är standardiserad i hela Europeiska unionen.
