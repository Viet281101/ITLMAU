IP/09/673
Bryssel den 29 april 2009Kommissionen fastställer ytterligare
riktlinjer för hur ersättningen till ledande befattningshavare i
börsnoterade bolag ska struktureras och fastställasEuropiska kommissionen har antagit en
rekommendation om ersättningen till ledande befattningshavare i
börsnoterade bolag. Den kompletterar de tidigare rekommendationerna
2004/913/EG och 2005/162/EG. En rimlig ersättningspolicy bör
belöna resultat och ge ledningen incitament att säkra företagets
överlevnad på medellång och lång sikt. Den nuvarande
rekommendationen baseras på tanken att prestationer ska belönas genom
en öppet redovisad ersättningspolicy. Den nya rekommendationen kommer
att ge ytterligare vägledning genom att beskriva bästa praxis för
utarbetandet av en lämplig ersättningspolicy. Den inriktas
därför på vissa aspekter av hur ersättningen till ledande
befattningshavare i börsnoterade bolag ska struktureras och på
förfarandet för att fastställa sådana ersättningar. I
detta ingår även övervakning från aktieägarnas sida.
Kommissionen har också antagit en rekommendation om ersättningspolicyn
inom sektorn för finansiella tjänster (se IP/09/674).
“Systemen för incitament till ledande befattningshavare i
börsnoterade bolag har alltför ofta lett till mycket kortsiktiga
åtgärder som ibland inneburit att man belönat
misslyckanden”, säger kommissionär Charlie McCreevy med ansvar
för inre marknaden och tjänster. ”De nuvarande
EU-bestämmelserna måste kompletteras med riktlinjer för vissa
centrala aspekter av strukturen på sådana ersättningar. Vi har
också stärkt förfarandena för fastställandet av
ersättningarna och i detta ingår en övervakning från
aktieägarnas sida. Vårt budskap är tydligt: ersättningen
till ledningen måste på ett tydligt sätt kopplas till
prestationer och bör inte belöna misslyckanden.”
När det gäller strukturen på ersättningen uppmanar
rekommendationen medlemsstaterna till följande:Att fastställa en övre gräns (högst två år
för en den fasta delen av ledningens ersättning) för
avgångsvederlag (fallskärmar) och förbjuda avgångsvederlag
vid misslyckanden.
Att kräva en jämvikt mellan den fasta och den variabla delen av
ersättningen och koppla den variabla delen till förutbestämda och
mätbara resultatkriterier för att stärka kopplingen mellan
resultat och lön.
Att främja företagens långsiktiga hållbarhet genom en
jämvikt mellan långsiktiga och kortsiktiga resultatkriterier för
ersättningen till ledande befattningshavare. Utbetalningen av den variabla
delen bör kunna uppskjutas, det bör finnas en minimibindningsperiod
för aktieoptioner och aktier (minst tre år) och en viss del av
aktierna bör behållas under hela anställningstiden.
Att ge företagen rätt att kräva tillbaka den variabla delen
av ersättningen om den betalats ut på grundval av uppgifter som visar
sig vara uppenbart felaktiga (clawback). När det
gäller förfarandet för att fastställa ersättningen
uppmanar rekommendationen medlemsstaterna till följande:Att utvidga vissa informationskrav i den nuvarande rekommendationen för
att förbättra aktieägarnas tillsyn över
ersättningspolicyn.
Att se till att aktieägarna, i synnerhet institutionella investerare
deltar i bolagsstämmorna när så är lämpligt och då
använder sin rösträtt på väl avvägt sätt
när ersättningarna ska fastställas.
Att fastställa att företagsexterna styrelseledamöter inte ska
erhålla aktieoptioner som en del av sin ersättning, för att
motverka intressekonflikter.
Att stärka ersättningskommitténs roll och verksamhet genom
nya principer som rör (i) ersättningskommittéernas
sammansättning, (ii) skyldigheten för ersättningskommitténs
medlemmar att närvara vid bolagsstämman när
ersättningspolicyn diskuteras, för att förklara den för
aktieägarna, och (iii) motverka konflikter vad gäller
ersättningskonsulter. Rekommendationen tar hänsyn till de
insatser som redan gjorts i flera medlemsstater i samband med finanskrisen och
syftar till att främja denna utveckling genom att fastställa
bästa praxis för att säkerställa en ökad konvergens
inom EU. Kommissionen kommer uppmärksamt att följa rekommendationens
tillämpning och offentliggöra resultaten i form av resultattavlor.Efter ett år kommer kommissionen att granska båda
rekommendationerna mot bakgrund av de erfarenheter som gjorts och resultatet av
övervakningen. Den kommer då att lägga fram en rapport om
medlemsstaternas tillämpning av båda rekommendationerna.
Rekommendationen kan läsas i sin helhet på följande
webbplats:
http://ec.europa.eu/internal_market/company/directors-remun/index_en.htm
MEMO/09/213
