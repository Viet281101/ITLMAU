IP/09/26
Bryssel den 9 januari 2009Film: EU:s filmstöd blir
världsomfattandeI dag antog Europeiska kommissionen det nya
programmet Media Mundus, som är en omfattande satsning på
internationellt samarbete inom den audiovisuella sektorn och ska
förstärka de kulturella och kommersiella kontakterna mellan EU:s
filmindustri och filmskapare i tredjeländer. Mellan 2011 och 2013 kommer EU
att tillhandahålla 15 miljoner euro i stöd till projekt som
genomförs i samarbete mellan yrkesfolk inom EU:s och tredjeländers
audiovisuella sektorer. Det finns ett stort behov av samarbete med EU:s
filmindustri runt om i världen, vilket bland annat visas av de omedelbara
framgångar som den förberedande åtgärden ”MEDIA
International Preparatory Action” haft, där EU tillhandahöll 2
miljoner euro i stöd till sammanlagt 18 projekt med internationella
partners (IP/08/1273).
Det nya programmet Media Mundus kommer att pågå mellan 2011 och 2013
och bygga på detta ökande intresse och de chanser som ett globalt
samarbete inom den audiovisuella sektorn kan ge. Programmet ska öka
konsumenternas valmöjligheter genom att förse den europeiska och den
internationella marknaden med kulturellt mångsidiga produkter, och skapa
nya möjligheter för yrkesfolk inom den audiovisuella sektorn i Europa
och den övriga världen.
”Det internationella audiovisuella landskapet har
förändrats kraftigt under de senaste två årtiondena, inte
minst till följd av tekniska utvecklingar som beställvideo,
internet-tv, eller digitala flerkanaliga tjänster. Därigenom har
efterfrågan efter audiovisuellt innehåll också ökat, och vi
måste nu fylla ut den nya tekniken med nya, spännande
innehåll” sade Viviane Reding, EU-kommissionär med ansvar
för media. ”Jag tycker att Media Mundus är rätt
kulturellt svar på denna globala teknikutmaning. De framgångar som det
nuvarande Mediaprogrammet och Media International har haft visar att det finns
behov av en uppföljning: det är dags att satsa på
världsomspännande nivå. Jag förväntar mig att EU:s
befolkning kommer att se resultaten av våra nya satsningar mycket snart, i
sina kvartersbiografer!" 
det föreslagna nya programmet Media Mundus har följande syften:Det ska främja informationsutbyte mellan yrkesfolk, bland annat genom
fortbildningsinsatser och stipendier som underlättar upprättandet av
nätverk mellan audiovisuellt branschfolk i EU och resten av världen.
Därigenom vill man förbättra tillträdet till
utlandsmarknader och skapa förtroende och långsiktiga
handelsförbindelser.
Det ska öka konkurrenskraften och den
internationella spridningen av audiovisuella produkter över hela
världen genom att underlätta internationella samproduktioner.
Det ska förbättra spridningen och exponeringen av audiovisuella
produkter över hela världen och öka efterfrågan efter
kulturellt mångsidiga audiovisuella innehåll, inte minst bland
ungdomar. Det nya programmet Media Mundus kommer att löpa
mellan 2011 och 2013.
Bakgrund:
Inom ramen för det nuvarande programmet Media 2007 tillhandahålls
755 miljoner euro till EU:s audiovisuella sektor mellan 2007 och 2013, i form av
fortbildning till yrkesfolk och stöd till utveckling, spridning och
marknadsföring av produkterna över hela Europa (IP/07/169).
I maj 2008 vanns fyra av priserna vid filmfestivalen i Cannes av
Media-finansierade filmer, bland annat guldpalmen (Entre Les Murs (Mellan
väggarna), Frankrike) och  juryns stora pris (Grand Prix du Jury)
(Gomorra, Italien) (IP/08/800).
Sammanlagt visades fjorton filmer i Cannes som hade utvecklats eller
distribuerats med stöd på över 900 000 euro från Media
(IP/08/741).
Media-understödd film har också gjort succé vid Oscar-festivalen,
med priser till Falskmyntarna (Die
Fälscher/Österrike-Tyskland) och La Vie en Rose (La
Môme/Frankrike) (IP/08/298).
Anbudsinfordran för Media International och en förteckning
över framgångsrika sökande finns på: 
http://ec.europa.eu/information_society/media/prep_action/index_en.htm
Ytterligare uppgifter om Media Mundus finns på: 
http://ec.europa.eu/information_society/media/mundus/index_en.htm
