IP/09/718
Bryssel den 7 maj 2009EU-länderna överens om
åtgärder mot den ökande arbetslösheten vid toppmöte om
sysselsättningEU-länderna höll idag ett särskilt
toppmöte i Prag om finanskrisens effekter på sysselsättningen och
vad man ska göra åt dem. De tjeckiska, svenska och spanska
regeringarna (trojkan, d.v.s. avgående, tillträdande och
nästkommande EU-ordförande), EU-kommissionen, arbetsgivarna och
fackföreningarna bidrog alla med sina bästa idéer om hur man ska
kunna bevara sysselsättningen och skapa nya arbetstillfällen. Vid
mötet kom man fram till tio åtgärder för att uppnå
detta. Kommissionen kommer att utgå från diskussionerna vid
toppmötet när den formulerar sitt bidrag till Europeiska rådets
möte den 18–19 juni.
– Dagens toppmöte om sysselsättning är ett viktigt steg
på vägen mot fler och bättre samordnade åtgärder
för sysselsättningen. Vi kan inte hindra att krisen skapar
arbetslöshet. Men om vi agerar nu kan vi se till att färre
arbetstillfällen försvinner, och hjälpa miljontals människor
att hitta nya och bättre jobb. Det innebär också att vi bereder
väg för en återhämtning på längre sikt. EU:s
sysselsättningsåtgärder varken börjar eller slutar med
dagens toppmöte. Men mötet är ett sätt att sända en
signal om att sysselsättningen är EU:s viktigaste mål. Jag
uppmanar alla medlemsstaterna att samarbeta för att snabbt öka
sysselsättningsåtgärderna, säger kommissionens
ordförande José Manuel Barroso.
– I den här krisen prioriterar vi människorna högst
– att de ska kunna behålla sina jobb eller hitta nya jobb så
fort som möjligt. Vi måste använda all medel som står till
buds för att begränsa krisens effekter på den reala ekonomin,
särskilt för människorna och deras försörjning,
säger Vladimír Špidla, kommissionsledamot med ansvar för
sysselsättning. 
– Toppmötet har varit ett viktigt led i processen att avgöra
hur vi bäst ska hantera arbetslösheten och skapa nya jobb. Vår
strategi måste bygga på en stark social dialog, vi måste agera
tillsammans och skapa synergieffekter mellan den sociala och den ekonomiska
politiken. Det är inte fråga om att kompromissa mellan
grundläggande sociala värderingar och en konkurrenskraftig inre
marknad, fortsätter Vladimír Špidla.
Vid toppmötet fanns en bred enighet bland deltagarna om hur man ska
gå vidare. I de huvudbudskap man kom överens om betonas att
sysselsättningsåtgärderna måste bygga på vissa
principer och syfta till att bevara sysselsättningen och skapa nya
arbetstillfällen, öka tillträdet till arbetsmarknaden,
särskilt för ungdomar, och höja kompetensen, åstadkomma en
bättre matchning med arbetsmarknadens behov samt främja
rörligheten. Tio konkreta åtgärder föreslogs. De inriktar
sig både på kortsiktiga och långsiktiga problem, och ska
genomföras i medlemsstaterna och på EU-nivå tillsammans med
arbetsmarknadens parter.1. Behålla så många människor som möjligt i arbete,
genom en tillfällig anpassning av arbetstiden och omskolning och med
offentlig finansiering (även från Europeiska socialfonden).
2. Stimulera företagande och nya arbetstillfällen, t.ex. genom att
sänka lönebikostnaderna och genom flexicurity.
3. Effektivisera de nationella arbetsförmedlingarna, genom att
låta dem anordna intensiv rådgivning, utbildning och jobbsökning
under de första veckornas arbetslöshet, särskilt för
arbetslösa ungdomar.
4. Skapa betydligt fler lärlings- och praktikplatser av hög
kvalitet under 2009.
5. Främja mer integrerade arbetsmarknader genom att
säkerställa att det finns arbetsincitament, en aktiv
arbetsmarknadspolitik och moderna sociala trygghetssystem som också leder
till en bättre integrering av missgynnade grupper, inklusive
funktionshindrade, lågutbildade och invandrare.
6. Höja kompetensen på alla nivåer genom livslångt
lärande, och särskilt ge alla som slutar skolan nödvändig
kompetens för att få arbete.  
7. Använda sig av arbetskraftens rörlighet för att matcha
utbud och efterfrågan på arbetsmarknaden på bästa
sätt.
8. Kartlägga sysselsättningsmöjligheter och kompetenskraven,
samt förbättra prognoserna om kompetensbehov för att anpassa
utbudet av utbildning på bästa möjliga sätt.
9. Bistå arbetslösa och ungdomar som vill starta eget, t.ex. genom
att tillhandahålla företagarutbildning och startkapital, eller genom
att sänka eller avskaffa skatterna för nystartade företag.
10. Förutse och hantera omstruktureringar genom ömsesidigt
lärande och utbyte av god praxis.Vid toppmötet
diskuterades också hur åtgärder i medlemsstaterna och på
EU-nivå kan samverka på bästa sätt, och hur man bäst
utnyttjar EU:s instrument och resurser, t.ex. Europeiska socialfonden och
Europeiska fonden för justering för globaliseringseffekter.
Bestämmelserna rörande båda fonderna har nyligen ändrats,
för att de ska fungera så effektivt som möjligt i kristider.
Inför toppmötet hade EU-kommissionen anordnat seminarier med de tre
ordförandeländerna (den 15 april i Madrid, den 20 april i
Stockholm och den 27 april i Prag). Dessutom hölls en särskild
debatt i Europaparlamentet i Bryssel den 5 maj. Genom denna
samrådsprocess fick ett mycket brett spektrum av intressenter
möjlighet att framföra sina åsikter: arbetsmarknadens parter
på alla nivåer samt företrädare från olika
EU-institutioner, medlemsstaterna, offentliga arbetsförmedlingar,
universitet och högskolor och det civila samhället. 
Mer information 
Huvudbudskapen från sysselsättningstoppmötet
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops 
http://ec.europa.eu/social/BlobServlet?docId=2623&amp;langId=enMEMO/09/223
om sysselsättningstoppmötet 
José Manuel Barrosos webbplats om finanskrisen
http://ec.europa.eu/commission_barroso/president/focus/credit_crunch/index_en.htmVladimír Špidla och GD Sysselsättning har en webbplats om de
sociala följderna av krisen
http://ec.europa.eu/social/main.jsp?langId=en&amp;catId=736Videoklipp I-061271
Konjunkturnedgången: sysselsättning 
IP/09/703:
På väg mot återhämtning: Sammanhållningspolitiken
kommer att hjälpa Europa ut ur krisen, säger Danuta Hübner och
Vladimír Špidla, kommissionsledamöter 
Memo/09/221:
Översyn av Europeiska fonden för justering för
globaliseringseffekter
