IP/09/232
Bryssel den 10 februari 2009
[Graphic in PDF & Word format]Nätmötesplatser: Kommissionen
förmedlar avtal mellan stora webbplatser17 ledande webbplatser har för första
gången undertecknat ett europeiskt avtal för att förbättra
säkerheten för personer under 18 år som är aktiva på
nätmötesplatser. Det rör sig om Arto, Bebo, Dailymotion,
Facebook, Giovani.it, Google/YouTube, Hyves, Microsoft Europe, Myspace,
Nasza-klaza.pl, Netlog, One.lt, Skyrock, StudiVZ, Sulake/Habbo Hotel,
Yahoo!Europe, och Zap.lu. Nätmötesplatser är ett växande
socialt och ekonomiskt fenomen, med 41,7 miljoner regelbundna besökare i
Europa, som ändrar interaktionssätten på Internet. Besöken
på nätmötesplatser har  under de senaste åren ökat med
35 % i Europa och väntas mer än fördubblas och uppgå
till 107,4 miljoner användare 2012. För att se till att
nätmötesplatserna fortsätter att växa måste unga
användare känna sig säkra när de utvidgar sina nätverk
eller delar med sig av sina personliga uppgifter. Avtalet, som undertecknades i
Luxemburg i dag på Europeiska kommissionens Safer Internet Day, kommer att
ge tonåringar större möjligheter att hantera de potentiella
riskerna på Internet, t.ex. mobbning på nätet eller
avslöjande av personliga uppgifter.
Viviane Reding, EU-kommissionär med ansvar för
informationssamhället och medierna, säger följande:
Kommissionen välkomnar detta första europeiska avtal om
nätmötesplatser. Det är ett viktigt steg i rätt riktning
för att se till att våra barns aktiviteter på
nätmötesplatser i Europa blir säkrare. Nätmötesplatser
har en enorm potential att växa i Europa, bidra till vår ekonomi och
göra vårt samhälle mer attraktivt, förutsatt att barn och
tonåringar litar på dem och kan känna sig säkra när de
skaffar sig nya vänner och delar med sig av personliga uppgifter på
nätet. Jag kommer att följa genomförandet av dagens avtal och
kommissionen kommer att ta upp denna fråga på nytt om ett
år.
I dag har Europas största nätmötesplatser för första
gången samlats på årets Safer Internet Day. De är
medvetna om sitt ansvar och har identifierat potentiella risker för
personer under 18 år. Det rör sig om trakasserier av barn på
webbplatser eller via SMS, vuxna som söker kontakt med barn i syfte att
begå sexuella övergrepp (gromning) och riskbeteenden, såsom att
avslöja personliga uppgifter. Man vill begränsa dessa risker på
följande sätt:Se till att det finns en rapportfunktion, som är
lättillgänglig och lätt att använda, för att med ett
enda klick rapportera missbruk i form av otillbörliga
kontaktförsök eller beteenden.
Se till att standardinställningen är ”privat”
för onlineprofiler och kontaktlistor för personer som är
registrerade som minderåriga (under 18 år). På så vis kommer
det att bli svårare för personer med ont uppsåt att få
kontakt med yngre personer. 
Se till att personliga profiler för användare under 18
år inte är sökbara (på webbplatserna eller via
sökmotorer).
Garantera att alternativen för att skydda uppgifter alltid
är tydliga och lättillgängliga, så att
användarna lätt kan avgöra om det bara är deras vänner
som kan se deras meddelanden online eller om de är allmänt
tillgängliga. 
Hindra underåriga från att använda deras
tjänster. Om en nätmötesplats riktar sig till tonåringar
över 13 år, bör det vara svårt för personer som är
under 13 år att registrera sig. Senast i april 2009
kommer nätmötesplatserna att informera kommissionen om sina
säkerhetsstrategier och om hur de i praktiken kommer att tillämpa
dessa principer. 
Bakgrund:
Dagens avtal är ett resultat av diskussionerna i Social Networking
Task Force, som kommissionen inrättade i april 2008. I den här
gruppen ingår representanter för nätmötesplatser,
icke-statliga organisationer och forskare. Det är ett bra exempel på
självreglering, vilket är något som kommissionen är positiv
till om det genomförs på ett effektivt sätt.
Liknande initiativ på detta område är t.ex. brittiska
inrikesministeriets vägledning om nätmötesplatser från april
2008, och avtal som MySpace och Facebook ingått med 49 statsåklagare i
USA. 
Safer Internet Day har arrangerats varje år sedan 2004 och
omfattar evenemang i mer än 50 länder i Europa och övriga delar
av världen. 
Safer Internet Day 2007, som arrangerades på Viviane Redings
initiativ, resulterade i ett avtal för att göra yngre tonåringars
mobilanvändning säkrare. Avtalet undertecknades av alla större
mobiloperatörer (IP/07/139).
På nedanstående webbsida finns ett presspaket med det
slutliga avtalet, ett meddelande och en video om nätmobbning som kommer att
visas i TV-kanaler i EU, Norge och Island och på Internet:
http://ec.europa.eu/information_society/newsroom/cf/itemlongdetail.cfm?item_id=4672
MEMO/08/58Mer information:
www.keepcontrol.eu 
http://ec.europa.eu/information_society/activities/social_networking/index_en.htmAnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.In Denmark children will create artwork at the Science Museum in
Copenhagen based on their views of the internet.In France the singer for children Henri Dès will take part in
Safer Internet DayIn Italy youths will express their opinions to social networking
sites presenting the work that in the last months has involved about 1000
childrenIn Egypt and Norway the local versions of the INSAFE family
toolkit will be launched.
The European internet safety network INSAFE organised a online competition.
6000 participants took part and the 6 winners have been awarded their prize
today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
