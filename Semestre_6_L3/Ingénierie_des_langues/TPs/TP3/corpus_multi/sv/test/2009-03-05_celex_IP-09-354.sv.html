IP/09/354
Bryssel den 5 mars 2009Konsumentfrågor: Nätshopping allt
populärare i EU, men utvecklingen hämmas av hinder för handel i
andra EU-länderEn ny rapport om hinder för e-handeln, som
läggs fram idag av konsumentkommissionär Meglena Kuneva, visar att
handeln på nätet blir allt populärare i EU men att den
hämmas av hinder för handel i andra EU-länder. Rapporten
innehåller en utförlig analys av de senaste tendenserna i e-handeln i
EU, bl.a. efter land, mest köpta varor och hinder för konsumenter och
företag på nätet. Mellan 2006 och 2008 ökade andelen
konsumenter i EU som köpte minst en artikel på Internet från
27 % till 33 %. Näthandeln var särskilt populär i
länder som Storbritannien, Frankrike och Tyskland, där över
50 % av Internetanvändarna handlade på nätet det senaste
året. I Norden (Danmark, Sverige, Norge, Finland och Island) uppgick
andelen Internetanvändare som köpte varor och tjänster på
nätet under 2008 till 91 %, medan länder som Italien och Spanien
är snabbt växande marknader. Trots att de nationella marknaderna
växer snabbt förblir e-handeln över gränserna i EU liten:
bara 7 % under 2008 (jämfört med 6 % under 2006). Enligt
rapporten hämmar språkliga, praktiska och juridiska hinder tillsammans
med bristen på förtroende e-handelns utveckling i EU.
– Konsumenterna har allt att vinna på att använda
Internet. Det utvidgar den marknad de har tillgång till och ger dem kontakt
med fler leverantörer och ett större urval. Det gör det
lättare än någonsin att jämföra erbjudanden,
leverantörer och priser. Förr eller senare kommer alla konsumenter att
handla på Internet. Det finns redan 150 miljoner konsumenter som
shoppar på nätet, men bara 30 miljoner näthandlar i andra
EU-länder. Vi måste se till att e-handelns spridning inte hämmas
i onödan av juridiska hinder eller konsumenternas berättigade krav
på att känna sig säkra på nätet, säger Meglena
Kuneva.
Resultat
1.	E-handeln blomstrar
Konsumenterna är på det hela taget nöjda med näthandeln.
För särskilt ofta köpta varor som IT-produkter och
underhållnings- och fritidsvaror var kundnöjdheten vid e-handel
större än för detaljhandeln generellt.Konsumenterna är särskilt nöjda med
prisjämförelser, större utbud, billigare produkter och
större urval av leverantörer.
Konsumenterna är inte lika nöjda med tydlig produktinformation,
reklam, integritetsskydd, förtroende och returnering av
varor.2.	Stora möjligheter för e-handel med andra
EU-länderEn tredjedel av EU:s konsumenter kan tänka sig att köpa en vara
eller tjänst från en annan medlemsstat via Internet om det blir
billigare eller bättre.
En tredjedel av EU:s konsumenter är villiga att köpa varor och
tjänster på ett annat språk. I det mångkulturella EU
efterfrågas bredare urval och fler erbjudanden än lokala butiker eller
globala varumärken kan tillgodose. 3.	Potentialen för
e-handel med andra EU-länder tas inte tillvara
Från 2006 till 2008 ökade andelen konsumenter som handlade på
nätet i EU från 27 % till 33 %. Däremot låg
andelen som handlade i andra EU-länder stilla: bara 7 % av
konsumenterna köper för närvarande produkter i andra
EU-länder, och gapet mot övriga e-konsumenter ökar.
HindrenGeografisk splittring. De flesta näringsidkarna har nu en
webbplats som konsumenter från alla länder kan besöka. Trots det
förefaller de flesta utgå från att den inre marknaden är
uppdelad efter nationsgränserna. Möjligheterna är enorma, men i
praktiken får konsumenterna antingen inte handla alls eller hänvisas
tillbaka till sitt hemland.Praktiska och juridiska
hinderSpråkbarriärer. Språk är fortfarande ett problem
för de flesta näringsidkare och konsumenter, även om betydelsen
inte bör överdrivas. Till exempel är redan 60 % av
detaljhandlarna redo att genomföra transaktioner på mer än ett
språk.
Logistiska problem med kompatibiliteten mellan post- och betalningssystem,
och tillgångsproblem såsom spridningen av bredband.
Juridiska hinder som förefaller alltmer omotiverade för
konsumenter och företag, såsom konsumenträtt, momsregler, lagar
om selektiv distribution, immaterialrätt eller nationellt genomförande
av EU-lagstiftningen om avfallshantering.
Problem med konsumenternas förtroende. Särskilt oro
för betalningar, leveranser, reklamationer, garantier, begäran om
återbetalningar (efterservice) samt skydd av den personliga integriteten.
Svårigheterna upplevs som större i transaktioner med ett annat
EU-land.Nästa steg
I september 2009 tänker Meglena Kuneva lägga fram resultaten
från oberoende testshoppare som har kartlagt hur och var konsumenterna
hindras från att handla på nätet i hela EU. Som ett led i
kommissionens övervakning av detaljhandeln inledde Meglena Kuneva i
höstas en granskning inom hela kommissionen för att kartlägga
hinder för e-handeln. Slutrapporten från denna verksamhet ska
läggas fram under hösten 2009.
http://ec.europa.eu/consumers/strategy/docs/com_staff_wp2009_en.pdf
