IP/09/620
Strasbourg den 22 april 2009Roamingkostnaden för sms, mobilsamtal
och datatjänster sänks den 1 juliFrån och med den 1 juli kommer ett sms som
skickas mellan olika länder i EU att kosta 0,11 euro, i stället
för som nu 0,28 euro. Nu behöver konsumenterna inte längre befara
”räkningschocker” efter att ha laddat ner en bild eller en film
på sin mobil när de reser inom EU. Detta är följden av att
Europaparlamentet i dag, vid sin plenarsession i Strasbourg, med stor majoritet
röstade för de nya EU-regler för SMS- och dataroaming som
föreslogs av EU-kommissionen i september 2008 (IP/08/1386).
Parlamentet röstade också för ytterligare sänkta kostnader
för mobilsamtal mellan olika EU-länder. Det nuvarande avgiftstaket
för ett mobilsamtal som rings från utlandet kommer successivt att
sänkas från 0,46 till 0,35 euro i juli 2011, och för samtal som
tas emot i utlandet sänks taket från 0,22 till 0,11 euro. Dessutom
måste mobiloperatörerna debitera samtalskostnaden per sekund senast
från och med den 31:a sekunden. Detta innebär slutet för den
nuvarande situationen där konsumenterna kan överdebiteras med upp till
24 %. Eftersom EU:s ministrar i rådet (telekommunikation) redan har
sagt sig stödja de nya roamingreglerna, innebär dagens omröstning
att de nya reglerna kan träda i kraft lagom till sommarsemestern. Europas
konsumenter väntas spara upp till 60 % av kostnaden för att
använda mobiltelefonen utomlands i EU. 
”Jag
välkomnar det starka stöd som Europaparlamentet i dag har lämnat
till kommissionens förslag om att skapa en gemensam telekommarknad för
alla européer, oavsett om de passerar en gräns som turister eller som
affärsresenärer”, säger José Manuel Barroso,
EU-kommissionens ordförande. ”Efter denna omröstning är
Europa världens klart mest attraktiva kontinent för
mobilanvändare. Jag räknar med att detta mycket snabbt leder till en
ännu starkare tillväxt för mobila datatjänster inom
EU.”
”Dagens omröstning innebär slutet för de orimligt
höga priserna för mobilanvändning i Europa”, säger
Viviane Reding som är EU-kommissionär för telekommunikation.
”Tack vare det starka stödet från Europaparlamentet och
rådet kunde de nya reglerna antas rekordsnabbt på bara sju
månader. Lagom till sommarsemestern kan Europas invånare nu se
den gränslösa inre marknaden på sina
telefonräkningar.”
”I tider av ekonomisk nedgång är ökad köpkraft
hos konsumenterna en viktig faktor för snabb
återhämtning”, säger Meglena Kuneva, kommissionär
för konsumentfrågor. ”Därför kommer dagens
omröstning att stärka konsumenterna och ytterligare främja
mobilanvändningen inom EU.”
De nya reglerna för roaming inom EU som Europaparlamentet antar i dag
innebär följande:Högsta avgiften för att skicka ett sms från utlandet
sänks till 0,11 euro (exkl. moms), att jämföra med det
nuvarande genomsnittet på 0,28 euro (i Nederländerna och Portugal
ligger priserna över 0,35 euro per sms). 
Kraftigt sänkta avgifter för dataroaming (kostnaden
för att surfa på nätet eller ladda ner filmer med en mobiltelefon
när man är utomlands), genom att det införs ett tak för
grossisttaxan på 1 euro per nedladdad megabyte, att jämföra
med ett genomsnittspris på 1,68 euro per megabyte, där de dyraste
länderna är Irland (6,82 euro), Grekland (5,30 euro) och Estland (5,10
euro). Avgiftstaket kommer att sänkas till 0,80 euro 2010 och till 0,50
euro 2011.
Konsumenterna skyddas från ”räkningschocker”
genom att man kan välja en avstängningsfunktion som träder in
när räkningen uppgår till 50 euro, eller ett högre
belopp om kunden så väljer. Operatörerna ska införa dessa
system senast i mars 2010. En tysk konsument som hade laddat ner ett tv-program
när han var i Frankrike fick för en kort tid sedan en räkning
på 46 000 euro.
Ytterligare sänkta avgiftstak för mobilsamtal utomlands.
Avgiftstaken ligger nu på 0,46 euro för samtal som rings och 0,22 euro
för samtal som tas emot i utlandet, men taken kommer att sänkas till
0,43 för ringda samtal och 0,19 euro för mottagna samtal den 1 juli
2009, till 0,39 resp. 0,15 euro den 1 juli 2010 och till 0,35 resp. 0,11 euro
den 1 juli 2011 (alla priser per minut och exkl. moms).
Det införs en princip om debitering per sekund efter de
första 30 sekunderna för ringda samtal och från och med den
första sekunden för samtal som tas emot utomlands. För
närvarande betalar konsumenterna cirka 20 % mer än den faktiska
samtalstiden när de ringer eller tar emot samtal.Till
följd av dagens omröstning i parlamentet kommer EU:s nya
roamingförordning att bli direkt tillämplig lag i alla 27
EU-medlemsstater den 1 juli 2009. 
De nya
roamingreglerna, som är ett tillägg till den första
EU-förordningen om roaming av mobilsamtal som antogs 2007 (IP/07/870),
kommer att gälla till och med sommaren 2012. Europaparlamentet har
begärt att kommissionen ska lämna en ny rapport om hur de nya reglerna
fungerar sommaren 2010. Kommissionen kan sedan vid behov föreslå
ytterligare regler i slutet av juni 2011. ”EU kommer noggrant att
följa roamingmarknadens utveckling under de kommande tre
åren”, säger kommissionär Viviane Reding.
”Jag hoppas verkligen att mobilindustrin förstår
budskapet. De är de som nu har ansvaret för att visa att det kan
finnas en sund konkurrens på roamingmarknaden. Det bästa beviset
på detta vore om attraktiva roamingpaket för röstsamtal och
datatjänster snabbt lanseras på marknaden.”
Bakgrund: 
Sedan den nuvarande EU-kommissionen tillträdde har användningen av
mobiltelefoni i EU ökat från 84,6 % till 119 % av
befolkningen (IP/09/473).
EU:s
telekommarknad omfattar 500 miljoner potentiella användare av fast och
mobil telefoni, bredbandstjänster via Internet och mobila
datatjänster. I avsikt att lösa strukturella problem som rör
konkurrens och konsekvent lagstiftning inom denna marknad och för att
stimulera till nya investeringar väntas Europaparlamentet vid sin
plenarsession i maj rösta om en större reform av EU:s telekomregler
som föreslogs av kommissionen i november 2007 (IP/07/1677,
MEMO/07/458,
IP/08/1661).
De nya reglerna innebär också att ett europeiskt regleringsorgan
för telekommunikation (Body of European Regulators for Electronic
Communications, BEREC) kommer att inrättas i januari 2010.
På EU:s webbplats om roaming finns en översikt över
gällande roamingavgifter i olika EU-länder: 
http://ec.europa.eu/information_society/activities/roaming/index_en.htmAnnex:
The new EU Roaming Rules in detail
1) SMS roaming
a) The situation today
Retail average SMS prices
[ Figures and graphics available in PDF and WORD PROCESSED
]b) The new EU rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[ Figures and graphics available in PDF and WORD PROCESSED ]
Average off-net retail price per MB
[ Figures and graphics available in PDF and WORD PROCESSED ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[ Figures and graphics available in PDF and WORD PROCESSED ]
Average price roaming voice calls for calls received (April
– September 2007)
[ Figures and graphics available in PDF and WORD PROCESSED ]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[ Figures and graphics available in PDF and WORD PROCESSED ]
