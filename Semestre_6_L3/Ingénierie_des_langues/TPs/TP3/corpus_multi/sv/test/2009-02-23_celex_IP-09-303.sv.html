IP/09/303
Bryssel den 23 februari 2009EU-kommissionen vill förebygga
katastrofer och begränsa effekterna av dem i och utanför
EUEU-kommissionen har idag antagit två
meddelanden om katastrofhantering: det ena innehåller en gemensam strategi
för att begränsa effekterna av katastrofer i EU och det andra handlar
om stöd för katastrofriskbegränsning i utvecklingsländer.
Meddelandena är ansatsen till ett mer strategiskt förfarande –
som är önskvärt särskilt mot bakgrund av de ökade
risker som klimatförändringarna medför. Insatser
föreslås på gemenskapsnivå på områden där ett
gemensamt angreppssätt är effektivare än separata nationella
angreppssätt, till exempel för att utveckla kunskap, koppla samman
aktörer och politikområden och förbättra de
katastrofförebyggande instrument EU har tillgång till idag.
Kommissionen lägger fast en EU-strategi för utvecklingsländerna
för att hjälpa till att begränsa effekterna av naturkatastrofer i
länder som betraktas som högriskländer. Båda meddelandena
ingår i genomförandet av Hyogo-ramen för åtgärder
2005–2015, som antogs vid världskonferensen för
katastrofbegränsning.  
Stavros Dimas, EU-kommissionär för miljöfrågor,
säger följande: ”Naturkatastrofer utgör ett allt
större hot mot EU:s medlemsstater och de kommer troligtvis att bli allt
vanligare och mer omfattande under de närmaste åren till följd av
klimatförändringarna. Vi måste göra allt vi kan för att
begränsa effekterna av dem genom att vara så förberedda som
möjligt. Detta meddelande är ett viktigt första steg som inleder
en långsiktig process av EU-åtgärder på detta
område.”
Louis Michel, EU-kommissionär för utveckling och humanitärt
bistånd, säger följande: ”När tsunamivågor och
orkaner slår till orsakar de stor förödelse. De slår livet i
spillror för fattiga människor över hela världen. Vi vet att
det är bättre att förebygga än att ge stöd i efterhand.
Investeringar i katastrofförebyggande åtgärder ger stor utdelning
jämfört med humanitärt bistånd i efterhand. Vi vet att
situationen kommer att förvärras på grund av
klimatförändringarna och därför måste vi agera nu. Jag
är förvissad om att katastrofförebyggande åtgärder
bidrar till att rädda liv och att de är ett effektivt vapen i kampen
mot fattigdomen i världen.” 
Förebyggande åtgärder:  Mervärde på
EU-nivå
I meddelandet om förebyggande åtgärder pekas områden ut
där åtgärder på EU-nivå kan ha ett mervärde. Det
rör sig om att upprätta en förteckning på EU-nivå
över befintlig information och bästa praxis, utveckla riktlinjer
för riskfaktorer och kartläggning av risker, koppla samman
aktörer och politikområden i alla stadier av katastrofhanteringen
genom utbildning och medvetandegörande, förbättra tillgången
till system för tidig varning, och göra de ekonomiska medlen från
EU mer målinriktade.
Katastrofriskbegränsning: En förutsättning för minskad
fattigdom
Meddelandet om katastrofriskbegränsning innehåller följande
prioriterade åtgärder:En stärkt politisk dialog med utvecklingsländerna. 
Integration av katastrofriskbegränsande åtgärder i EU:s och
utvecklingsländernas politik och åtgärder, däribland i EU:s
stöd för nationella riskförebyggande investeringar.
Utveckling av regionala planer. Först ut är en regional plan
för Västindien. I planerna ingår till exempel stöd för
kampanjer för ökad medvetenhet.EU kommer att
fastställa alla de konkreta åtgärderna i en genomförandeplan
som väntas i juni 2009.
Bakgrund
I mars 2008 antog kommissionen ett meddelande om förstärkning av
EU:s insatskapacitet vid katastrofer (KOM(2008) 130). Upplägget är
enhetligt och omfattar alla stadier av en katastrof (förebyggande,
beredskap, omedelbar reaktion, återuppbyggnad), alla typer av katastrofer
(i och utanför EU, naturkatastrofer och katastrofer som orsakats av
människor), alla EU-instrument och den interinstitutionella samordningen.
Till meddelandet hör en särskild bilaga om skogsbränder. I
meddelandet aviserades förslagen om förebyggande åtgärder
och om en EU-strategi för katastrofriskbegränsning i
utvecklingsländer. Dessutom har både Europaparlamentet och rådet
efterlyst omedelbara åtgärder på området för
katastrofförebyggande åtgärder.
Den ekonomiska kostnaden för katastrofer i Europa uppskattas till 15
miljarder euro.
Katastrofer drabbar utvecklingsländerna hårdast, eftersom de
är känsligast och har minst kapacitet att klara av katastrofer.
Katastrofer sätter dessutom genomförandet av FN:s milleniemål
på spel och undergräver det. Bland de åtta målen ingår
att halvera andelen människor som lever på mindre än 1 dollar om
dagen och att ge alla barn tillgång till grundskoleutbildning till 2015 (http://www.un.org/millenniumgoals
).
Enligt 2005 års Hyogo-ram för åtgärder – som
är en internationell ram för katastrofförebyggande
åtgärder – bör länder samarbeta i denna fråga.http://www.unisdr.org/eng/hfa/hfa.htm
Övriga upplysningar
Meddelandena återfinns på följande webbplatser:
Förebyggande åtgärder:
http://ec.europa.eu/environment/civil/index.htm
Katastrofriskbegränsning:
http://ec.europa.eu/development/policies/9interventionareas/environment_en.cfm
