IP/09/625
Bryssel den 23 april 2009Europeiska unionen fördjupar sina
förbindelser med grannländerna och fortsätter att
understödja deras reformerI de årliga lägesrapporterna granskar
Europeiska kommissionen de konkreta framsteg i reformarbetet som har gjorts av
de länder som omfattas av den europeiska grannskapspolitiken
(grannskapsländerna) under 2008 och identifierar områden där
ytterligare ansträngningar fordras. I ett policydokument om
genomförandet av den europeiska grannskapspolitiken som lades fram i dag
ger kommissionen en översikt över utvecklingen i de tolv
grannskapsländerna. Dessutom redogör kommissionen för
finanskrisens inverkan på dessa länder och ger ett antal förslag
på hur EU kan bidra till deras återhämtning. Trots den svåra
situationen under 2008, som präglades av politiska och ekonomiska problem
och en allmän avmattning av reformtakten, särskilt på
området samhällsstyrning, redovisade partnerländerna betydande
resultat inom viktiga samarbetsområden, till exempel tätare politiska
kontakter, ökad handel, fördjupat samarbete inom forskning och
innovation och ökad mobilitet hos ungdomar. Förbindelserna
fördjupades även påtagligt tack vare två nya regionala ramar
som kompletterar de differentierade bilaterala förbindelserna: unionen
för Medelhavsområdet och det östliga partnerskapet.
Policydokumentet åtföljs av en individuell landsrapport för varje
land som har en handlingsplan för den europeiska
grannskapspolitiken[1]
samt av en sektorsrapport.
”Under 2008 har det framgått vilken stor strategisk betydelse den
europeiska grannskapspolitiken har. EU-medborgarnas välstånd och
säkerhet påverkas av den ekonomiska och finansiella krisen,
våldsamma konflikter i våra grannländer och politisk
instabilitet. Därför är det ytterst viktigt att EU
tillhandahåller konkret, riktat och trovärdigt stöd till
grannländerna för att skapa stabilitet och välstånd för
alla berörda parter” sade Benita Ferrero-Waldner, ledamot av
Europeiska kommissionen med ansvar för yttre förbindelser och den
europeiska grannskapspolitiken. 
Trots den svåra situationen under 2008 (den globala ekonomiska och
finansiella krisen, konflikten mellan Ryssland och Georgien i augusti 2008 och
Israels intervention i Gaza i december 2008–januari 2009) fördjupade
EU förbindelserna med sina grannländer ytterligare under året.
EU:s partnerländer gjorde framsteg när det gäller att reformera
sina ekonomier och skapa ökade möjligheter för sina
samhällen genom moderniseringsåtgärder.
Benita Ferrero-Waldner tillade ”Trots den svåra internationella
situationen under 2008 fortsatte den europeiska grannskapspolitiken att ge
resultat och fördjupades ytterligare genom två nya initiativ,
nämligen unionen för Medelhavsområdet och det östliga
partnerskapet. Våra partnerländer har gjort betydande framsteg på
nyckelområden såsom handel, beskattning och bättre
företagsklimat, men behöver göra avsevärt mer, särskilt
på områdena politiska reformer, god samhällsstyrning och
mänskliga rättigheter. Den europeiska grannskapspolitiken
fortsätter att tjäna som EU:s instrument för att främja
reformer i de närmaste omgivande grannländerna.”
Stärkning av det politiska samarbetetArmenien, Azerbajdzjan, Georgien, Moldavien och Ukraina anslöt
sig till de allra flesta av de förklaringar som avgivits inom ramen
för den gemensamma utrikes- och säkerhetspolitiken som de inbjöds
av ansluta sig till och talade därmed med samma röst som EU på
den internationella arenan.
Europeiska kommissionen satt som medordförande för en
givarkonferens till förmån för palestinierna
(utfästelse på 440 miljoner euro under 2008) och gav sitt stöd
till en politisk stabilisering och nationell försoning (valreform) i
Libanon.
I samband med den väpnade konflikten med Ryssland spelade EU en central
roll i överenskommelsen om eldupphör i Georgien, stödde dess
territoriella integritet, sände snabbt EU-observatörer till platsen,
gav akut humanitärt bistånd till internflyktingar och stödde
Genève-samtalen om en lösning av konflikten. Europeiska kommissionen
satt som medordförande för en internationell givarkonferens till
förmån för Georgien och utfäste upp till 500 miljoner euro
för perioden 2008–2010.Stimulering av den ekonomiska
integrationen och handelsutbytetUkraina blev medlem i Världshandelsorganisationen och
förhandlar med EU om ett djupgående och omfattande frihandelsavtal
inom ramen för det nya associeringsavtalet (det första i sitt slag med
de östra grannländerna).
Studierna rörande möjligheterna att ingå djupgående och
omfattande frihandelsavtal med Georgien och Armenien har
slutförts.
Förhandlingarna om handel med jordbruks- och fiskeprodukter avslutades
med Egypten och Israel och pågår med Marocko och
Tunisien. Förhandlingar om liberalisering av tjänster och
etableringsrätt inleddes med Egypten, Marocko och
Tunisien.
EU är största handelspartner i länderna inom den europeiska
grannskapspolitiken. Under 2008 steg exporten från Egypten,
Jordanien, Libanon och Ukraina till EU med tvåsiffriga
tal.Förenklade viseringsförfaranden och
bekämpning av illegal migrationAvtal om förenklade viseringsförfaranden med Ukraina och
Moldavien trädde i kraft den 1 januari 2008.
I oktober 2008 inleddes en dialog om visering med Ukraina med
målsättningen att på lång sikt avskaffa visumkravet.  
Dialogen med Georgien stärktes i syfte att ingå avtal om
återtagande och om förenklade viseringsförfaranden och sluta ett
partnerskap för rörlighet för att underlätta laglig
migration och samtidigt bekämpa olaglig migration. Ett sådant
partnerskap för rörlighet slöts med Moldavien i mitten av 2008.Den politiska dialogen och säkerhetssamarbetet kring bekämpning av
olaglig migration fördjupades med Marocko. 
Tunisien förbättrade sin utrustning och infrastruktur
för att skärpa gränsövervakningen och införde nya
biometriska pass. Trots detta ökade antalet olagliga invandrare av
tunisiskt ursprung kraftigt under 2008.Rättsligt
samarbeteFörutsättningarna för utbildning av palestinska domare och
åklagare förbättrades genom inrättandet av det
gemenskapsfinansierade Palestinian Judicial Training Institute.
Förberedelser inför en specialiserad utbildning av domare, advokater
och domstolspersonal ägde rum i Libanon. 
Kommissionen tillhandahöll fordon till den palestinska
civilpolisen, vilket ökade dess effektivitet avsevärt. 
Georgien gjorde stora framsteg när det gäller kampen mot
korruption, förbättrade förhållanden i fängelserna och
kampen mot tortyr och misshandel.
Ny flykting- och asyllagstiftning har antagits i Armenien i syfte att
tillnärma den till EU-lagstiftningen och de internationella
normerna.En ny fas i energisamarbetetFörhandlingar inleddes med Moldavien och Ukraina om en
anslutning till fördraget om energigemenskapen, vari ingår
åtaganden om stegvis anpassning till EU-reglerna för den inre
energimarknaden. 
När det gäller kärnkraftssäkerheten i Ukraina
är EU-finansieringen avgörande för att landet ska kunna
uppgradera sina reaktorer av sovjetisk typ. Europeiska kommissionen
fortsätter att ge finansiellt stöd till Armenien när det
gäller att garantera miniminormer för säkerheten i
kärnkraftverket i Medzamor.
EU undertecknade ett samförståndsavtal om energisamarbete med
Egypten, som är en viktig energiproducent. Azerbajdzjan
är en strategisk partner för EU när det gäller olje- och
gasfyndigheter i Kaspiska havet, både som producent och transitland.
Israel, den palestinska myndigheten och Europeiska
kommissionen inledde på nytt det trilaterala energisamarbetet Solar for
Peace, och den palestinska myndigheten utvecklade planerna på ett
solvärmekraftverk i Jeriko. 
Unionen för Medelhavsområdet godkände vid sitt toppmöte
den 13 juli 2008 solenergiplanen för Medelhavsområdet som ett
prioriterat initiativ för unionen för Medelhavsområdet:
Barcelonaprocessen.Förstärkning av
transportlänkarnaLuftfartsavtalet med Marocko, som slöts 2007, har lett till en
ökning av trafiken med 17 %, upprättandet av 52 nya flygrutter
och tillkomsten av 12 nya flygbolag på marknaden. Det leder till lägre
biljettpriser och större valmöjligheter för turisterna och bidrar
på så sätt till att bygga upp turistindustrin och skapa
sysselsättning. Förhandlingar om ett liknande avtal inleddes med
Ukraina och planeras med Georgien. 
Horisontella luftfartsavtal undertecknades med Armenien,
Israel och Jordanien, och förhandlingar om
Europa-Medelhavsavtal på luftfartsområdet för de två
sistnämnda länderna inleddes.
I södra Kaukasien inleddes upprustningen av
järnvägsförbindelsen Yerevan–Tbilisi
(Armenien–Georgien).
Ekonomiska bidrag från investeringsinstrumentet för
grannskapspolitiken ges till projekt såsom  en
järnvägsförbindelse i Rabat och landsvägar i Marocko,
modernisering av Chisinau-flygplatsen och upprustningen av vägar i
Moldavien.ÖvrigtEuropeiska kommissionen ger ekonomiskt stöd till icke-statliga
organisationer och lokala myndigheter i Egypten, Georgien,
Jordanien, det ockuperade palestinska territoriet, Tunisien
och Ukraina.
Ekonomiskt stöd till en reform av utbildningssystemet i Marocko
syftar till att minska analfabetismen (38 % av befolkningen, främst
kvinnor). 
Kvinnornas ställning och skyddet av deras rättigheter
förbättrades ytterligare i Jordanien, Tunisien och
Egypten. 
Tack vare EU:s stöd kunde en obligatorisk sjukförsäkring
införas i Marocko, och EU-stödet spelar en avgörande roll
i reformen av sjukvårdssektorn i Moldavien.
EU-finansierade förbättringar av vattenförsörjningen i
Jordanien tillgodosåg behoven hos de irakiska flyktingarna i
Zarqa-regionen.
Medel från gemenskapens civilskyddsmekanism togs i anspråk 2008
för att hjälpa Georgien efter kriget med Ryssland och för
att hjälpa Ukraina och Moldavien att klara de tragiska
översvämningarna. 
Särskilt Israel (associerad medlem), Egypten,
Jordanien och Marocko har deltagit med framgång i de
första inbjudningarna att lämna projektförslag inom ramen
för gemenskapens sjunde ramprogram för forskning.
Antalet ungdomar från grannskapsländerna som deltog i
volontärtjänst inom ramen för EU-programmet Aktiv ungdom
ökade kraftigt (+87 %), liksom utbyten för ungdomar och unga
arbetstagare (+23 %).Unionen för
Medelhavsområdet, som bygger på Barcelonaprocessen, har gett ny
stimulans åt EU:s förbindelser med sina sydliga grannar. Europeiska
kommissionen har också föreslagit ett ambitiöst östligt
partnerskap med Armenien, Azerbajdzjan, Georgien, Moldavien, Ukraina, och
Vitryssland med en bred och ambitiös agenda för en fördjupning av
EU:s förbindelser med dessa länder.
Stödet från EU till grannskapsländerna har också
ökat betydligt under 2008: 1,71 miljarder euro anslogs, jämfört
med 1,67 miljarder euro 2007.
Tillgängliga handlingar
Meddelande från kommissionen till Europaparlamentet och rådet om
genomförandet av den europeiska grannskapspolitiken under 2008 (Bryssel
den 23 april 2009); enskilda länderrapporter för Armenien,
Azerbajdzjan, Egypten, Georgien, Israel, Jordanien, Libanon, Marocko, Moldavien,
det ockuperade palestinska territoriet, Tunisien och Ukraina samt
sektorsrapporten, vilka finns på följande webbplats: http://ec.europa.eu/world/enp/documents_en.htm
Sammanfattningar av läget i de enskilda ländernaArmenien 	MEMO/09/182Azerbajdzjan
	MEMO/09/183Egypten
	MEMO/09/179Georgien
	MEMO/09/184Israel
		MEMO/09/185Jordanien
	MEMO/09/186Libanon
	MEMO/09/187Marocko
	MEMO/09/188Moldavien:
	MEMO/09/180Det ockuperade palestinska territoriet MEMO/09/181Tunisien
	MEMO/09/178Ukraina
	MEMO/09/189
Ytterligare information om den europeiska grannskapspolitiken finns på
följande webbplats: http://ec.europa.eu/world/enp/index_en.htm
[1] Armenien, Azerbajdzjan,
Egypten, Georgien, Israel, Jordanien, Libanon, Marocko, Moldavien, det
ockuperade palestinska territoriet, Tunisien och Ukraina.
