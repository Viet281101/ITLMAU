IP/09/560
Bryssel den 8 april 2009Kommissionen
uppdaterar svarta listan över flygbolag med flygförbud i
EuropaI dag antog Europeiska kommissionen en uppdatering
av den s.k. svarta listan över flygbolag som inte får trafikera EU:s
medlemsländer på grund av säkerhetsrisker. Kommissionen har
utfärdat förbud för sex flygbolag från Kazakstan, ett
flygbolag från Thailand, ytterligare ett från Ukraina samt för
alla flygbolag från Benin.
– Kommissionen kommer att fortsätta att föra en dialog med
hela luftfartsbranschen för att se till att alla flygplan och flygbolag
följer de internationella flygsäkerhetskraven, säger Antonio
Tajani, kommissionens vice ordförande med ansvar för
transportfrågor. Alla flygpassagerare ska kunna känna sig säkra
när de flyger.
Den nya listan ersätter den föregående från november 2008
och finns på kommissionen
webbplats[1]. Efter
flygsäkerhetskommitténs enhälliga yttrande uppdaterade
kommissionen listan och utfärdade driftsförbud för följande
flygbolag på grund av bristande säkerhet:Air Company Kokshetau, ATMA Airlines, Berkut Air, East Wing, Sayat Air och
Starline KZ (Kazakstan) 
One Two Go Airlines (Thailand)
Motor Sich Airlines (Ukraine)
Samtliga flygbolag från Benin till följd av de bristfälliga
resultaten av en kontroll som utförts av Internationella civila
luftfartsorganisationen (ICAO). Kommissionen konstaterar att de
åtgärder som Angola har vidtagit för att förbättra
säkerhetssituationen har lett till goda framsteg. Kommissionen noterade
särskilt de angolanska luftfartsmyndigheternas lägesrapport om
korrigerande åtgärder som vidtagits efter det att en grupp europeiska
experter besökte landet i februari 2008 och ICAO:s rapport om
flygsäkerheten publicerades i oktober 2008. En europeisk expertgrupp
besökte Indonesien i februari 2009 och rapporterar att avsevärda
förbättringar har genomförts. Kommissionen kommer att
fortsätta sitt nära samråd med luftfartsmyndigheterna och
planerar att göra en ny bedömning av säkerhetssituationen vid
flygsäkerhetskommitténs nästa möte.
Från och med nu gäller enligt gemenskapens lista förbud
för följande:Alla flygbolag från Angola, Benin, Ekvatorialguinea, Indonesien,
Kirgizistan, Liberia, Sierra Leone, Swaziland, Demokratiska republiken Kongo och
Gabon, utom för Gabon Airlines och Afrijet som har undantag för ett
litet antal flygplan.
Sexton enskilda flygbolag:
Afghanistan – Ariana Afghan Airlines 
Kambodja - Siem Reap Airways International
Nordkorea – Air Koryo 
Kazakstan – Air Company Kokshetau, ATMA Airlines, Berkut Air, East
Wing, Sayat Air och Starline KZ
Rwanda – Silverback Cargo Freighters 
Sudan - Air West 
Thailand – One Two Go Airlines 
Ukraina – Motor Sich Airlines, Ukraine Cargo Airways, Ukraine
Mediterranean Airlines och Volare Aviation 
[1] http://ec.europa.eu/transport/air-ban/
