IP/09/ 1779  Bryssel den 20 november 2009 Kommissionen antar sin plan för leverans av livsmedel till de sämst ställda under 2010.  Kommissionen offentliggjorde i dag sin plan för leverans av livsmedel till de sämst ställda under 2010. Programmet gick från början ut på att dela ut överskottet från jordbruksproduktionen (”interventionslager”) till behövande, men ändrades i mitten av nittiotalet då det blev möjligt att under vissa omständigheter komplettera interventionslagren med varor som köptes upp på marknaden. I år har emellertid de befintliga interventionslagren (spannmål, socker, mjölkpulver och smör) med råge kunnat täcka behovet för 2010, och därför behöver man bara i mycket begränsad utsträckning köpa upp varor på marknaden. De anslagna budgetmedlen för detta uppgår till 500 miljoner euro och motsvarar budgeten för 2009 års plan. I år har 19 medlemsstater beslutat att delta i programmet.  Mariann Fischer Boel, kommissionsledamot med ansvar för jordbruk och landsbygdsutveckling, säger följande om programmet: ”Det ger EU en konkret möjlighet att hjälpa de sämst ställda i vårt samhälle. Det är viktigt att programmet genomförs korrekt så att slutprodukterna verkligen når dem som behöver dem”. Bakgrund  Man började med gratis utdelning av livsmedel till de sämst ställda i gemenskapen i den nödsituation som uppstod under den exceptionellt kalla vintern 1986/1987. Då delades överskottslagren av jordbruksprodukter ut till välgörenhetsorganisationer i medlemsstaterna, och dessa delade sedan ut dem till personer som var i nöd.  Därefter har denna insats blivit permanent och grundas nu på interventionslagren. Programmet gjorde det möjligt för medlemsstaterna att låta offentliga överskottlager av livsmedel användas till livsmedelshjälp. Den reform av den gemensamma jordbrukspolitiken som inleddes i början av 1990-talet och syftade till att drastiskt minska gemenskapens interventionslager ledde till att man under vissa omständigheter tillät uppköp av varor på marknaden. I år kan emellertid behoven för så gott som hela planen täckas av de befintliga interventionslagren, vilket gör att endast mycket begränsade mängder måste upphandlas på marknaden. Den varaktiga minskningen av interventionslagren har lett till att man har utarbetat en reform av programmet så att det ska vara bättre anpassat till den gemensamma jordbrukspolitiken och effektivare kunna hjälpa de sämst ställda i gemenskapen. Reformen har ännu inte antagits av rådet. Medlemsstaternas deltagande i programmet är frivilligt, och kommissionen antar varje år en ny plan. Stödet ges framför allt till människor som lever i fattigdom, bland annat familjer i en svår situation, äldre personer med otillräckliga medel, hemlösa, funktionshindrade, utsatta barn, arbetande fattiga, migrerande arbetare och asylsökande. De medlemsstater som vill delta i programmet meddelar kommissionen i början av varje år och anmäler sedan sina behov av produkter. De ska också i efterhand rapportera till kommissionen om hur programmet har genomförts. Även om EU har en genomsnittlig levnadsstandard som är bland de högsta i världen, har vissa människor inte möjlighet att äta sig mätta. Enligt de aktuellaste beräkningarna lever i genomsnitt 17 % av EU:s befolkning under eller på fattigdomsgränsen, vilket innebär att de lider brist på livsmedel och exempelvis inte kan äta en sunt sammansatt måltid varannan dag. Programmet innebär att ett av de äldsta EU-politikområdena, nämligen den gemensamma jordbrukspolitiken, kan utnyttjas till förmån för de sämst ställda. För dokument och mer information om programmet, se webbplatsen nedan:    http://ec.europa.eu/agriculture/markets/freefood/index_en.htm    Bilaga 1: Mängd av varje produkttyp som ska hämtas från gemenskapens interventionslager för att delas ut i medlemsstaterna enligt planen för 2010. Bilaga 2: Resurser som ställts till förfogande av medlemsstaterna inom ramen för 2010 års plan. Bilaga 1  Mängd av varje produkttyp som ska hämtas från gemenskapens interventionslager för att delas u t i medlemsstaterna enligt planen för 2010.  (ton)            Medlemsstat   Spannmål   Smör   Mjölk- pulver   Socker     Belgique/België     29 067      1 285      -      1 507       България     54 104      -      -      1 724      Česká republika     302      20      22      9      Eesti     5 147      -      1      -       Eire / Ireland     -      350      -      -      Elláda     64 397      -      5 889      -      España     181 248      9 335      1 603      3 483      France     168 998      13 033      12 050      3 247      Italia     283 206      20 000      18 166      4 006      Latvija     22 951      -      969      -      Lietuva     40 317      145      1 212      1 182      Magyarország     95 687      -      -      1 938      Malta     4 740      -      -      -      Polska     387 305      1 901      17 952      10 823      Portugal     47 522      5 079      1 826      1 045      România     135 555      -      4 500      5 577      Slovenija     9 810      -      600      289      Suomi / Finland     25 371      -      500      -      Totalt     1 555 726      51 148      65 290      34 832      Bilaga 2 Resurser som ställts till förfogande av medlemsstaterna inom ramen för 2010 års plan.          (euro)     Medlemsstat   Répartition     Belgique/België   7 806 433      България   8 565 832      Česká republika      133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115     Luxembourg   107 483     Magyarország   14 770 126     Malta   698 841     Polska   97 405 034     Portugal   22 516 761     România   29 951 704     Slovenija   2 619 927     Suomi/Finland   4 636 567     Totalt   478 000 000
