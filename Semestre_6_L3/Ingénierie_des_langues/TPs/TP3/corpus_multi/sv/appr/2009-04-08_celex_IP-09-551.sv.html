IP/09/551
Bryssel den 8 april 2009Snabbare betalningar till bidragsmottagare
och avtalsparter – kommissionen sätter nya ambitiösa
målEuropeiska kommissionen antog idag ett initiativ
för att påskynda de utbetalningar som kommissionen själv
sköter centralt, genom att nya snävare hålltider införs.
Genom de aktuella förslagen intensifieras arbetet för ett snabbare
betalningsflöde till mottagarna, som ofta är småföretag
eller lokala myndigheter. Initiativet omfattar ungefär 15 miljarder euro i
EU-anslag inom områden som forskning, utbildning, ungdomsfrågor,
energi och transport, där det finns exakta tidsfrister för
betalningarna. Ett av huvudmålen är att minska väntetiden
för den första utbetalningen av förfinansiering från 30 till
20 dagar. Förslagen kompletterar de beslut om snabbare betalningar inom
strukturfondsprojekt som har aviserats i den ekonomiska
återhämtningsplanen för Europa (IP/08/1983)
och förslagen om bekämpning av försenade betalningar i
handelstransaktioner (IP/09/552).
Dalia Grybauskaitė, kommissionens ledamot med huvudansvar för
budget och ekonomisk planering, gjorde följande uttalande:
”Målet med dagens förslag är att utnyttja allt utrymme
som finns inom de nuvarande finansiella bestämmelserna för att
påskynda de 415 000 betalningar som sköts direkt av kommissionen varje
år”. Hon framhöll också att förslaget kommer
precis i rätt tid med tanke på att “tillståndet i
ekonomin kräver omedelbara insatser för att tillgodose mottagarnas
likviditetsbehov. Initiativet lägger också en grund för den
översyn av EU:s finansiella bestämmelser som planeras för
2010.” 
Kommissionens meddelande handlar framför allt om att korta ned
betalningstiderna för förfinansiering (en form av förskott),
där ambitionen är att den första utbetalningen ska ske redan inom
20 dagar (jämfört med nuvarande 30 dagar). Dessa betalningar, som
motsvarar omkring 9,5 miljarder euro, är de första som bör kunna
skyndas på eftersom de inte medför någon byråkrati i form av
krav på dokumentation m.m.. För övriga betalningar som
kommissionen förvaltar direkt (sammanlagt ca 5,5 miljarder euro) är
målet att få ned betalningstiderna med en tredjedel, från 45 till
30 dagar. På så sätt skulle kommissionens betalningar också
motsvara villkoren i direktivet om bekämpning av försenade betalningar
i handelstransaktioner. Kommissionen kommer också att uppmana sina
avdelningar att försöka öka användningen av schablonsatser
och enhetsbelopp i samband med de bidrag och kontrakt som förvaltas
centralt. 
Man kan också åstadkomma snabbare betalningar genom att
förenkla de rutiner som genomförs innan projekten kommer igång.
Därför införs nu möjligheter för kommissionens
avdelningar att lansera ansökningsomgångar som täcker två
år i stället för ett, och ansökningsomgångar kommer
också att kunna offentliggöras enligt standardiserade modeller.
Arbetet för snabbare betalningar kräver också att kommissionens
avdelningar delar med sig av sina kunskaper och erfarenheter på ett
effektivt sätt. Kommissionens generaldirektorat för budget (GD Budget)
kommer därför att spela en mer aktiv roll för att hjälpa
övriga avdelningar att uppfylla de olika villkoren för ett snabbt och
effektivt anslagsutnyttjande, och de kommer också att uppmuntras att om
möjligt använda sig av s.k. påskyndade upphandlings- och
bidragsförfaranden.
Kommissionens avdelningar kommer att rapportera om arbetet med dessa mål
i samband med sina årliga verksamhetsrapporter.
