IP/09/704
Bryssel den 6 maj 2009Den europeiska veckan för små och
medelstora företag ska stärka företagandet i dessa svåra
tiderAtt främja företagandet och öka
medvetenheten om företagsstöd är de viktigaste budskapen
från den första europeiska veckan för små och medelstora
företag, som inleds i Bryssel i dag. Över 1 000 evenemang kommer
att äga rum i 35 länder mellan den 6 och den 14 maj. Mer än
någonsin måste man i dag erkänna och stödja de europeiska
företagarnas bidrag till att bevara arbetstillfällen och skapa nya.
Veckan kommer också att ge företagarna möjlighet att
upptäcka den information, de råd, det stöd och de idéer som
finns att få på europeisk, nationell, regional och lokal nivå
för att hjälpa dem att utveckla sin verksamhet. 
”Den här kommissionen och medlemsländerna har arbetat
hårt för att förbättra villkoren för små
företag. Om det finns en väg ut ur den ekonomiska nedgången
bygger den på de små och medelstora företagens kreativitet,
flexibilitet och förmåga att finna lösningar. Tillsammans har vi
redan åstadkommit förbättringar, men arbetet måste
fortsätta. Vi behöver fler små och medelstora företag,
eftersom de är de verkliga drivkrafterna för tillväxt och nya
jobb”, sade Günter Verheugen, EU-kommissionens vice
ordförande med ansvar för näringsliv och industri, när han
öppnade veckan för små och medelstora företag (SMF-veckan) i
dag. 
SMF-veckan är en av åtgärderna för att genomföra
småföretagsakten (Small Business Act), den första verkligt
omfattande ramen för EU:s och medlemsländernas politik för
små och medelstora företag. EU-kommissionen har sedan den
tillträdde 2004 nått stora framsteg i strategierna för att
främja små och medelstora företag:Principen
”tänka småskaligt först” har förankrats i
EU. 
Minskad administrativ börda: Små och medelstora
företag kommer att dra nytta av förenklingar och minskade
administrativa kostnader med kommissionens mål att till 2012 minska
företagens administrativa börda med 25 % och att också
engagera medlemsländerna (se IP/09/131).
Ändrade regler
för statligt stöd gör det lättare för
små och medelstora företag att få tillgång till offentlig
finansiering för fortbildning, forskning och utveckling, miljöskydd
och andra typer av stöd. 
Genom en ny bolagsform, privat Europabolag, kommer små och
medelstora företag att kunna startas och verka enligt samma
bolagsrättsliga bestämmelser i hela Europa.
För att
uppmuntra nya företagare och inspirera dem som planerar att starta ett nytt
företag lanserades det europeiska utbytesprogrammet Erasmus för unga
företagare i början av 2009. Programmet hjälper dem att
skaffa sig relevanta färdigheter för att driva ett litet eller
medelstort företag genom att tillbringa en tid i ett annat EU-land och
arbeta med en erfaren företagare. 
Ny
lagstiftning har föreslagits för att åtgärda problemet med
sena betalningar från offentliga myndigheter och företag (se IP/09/552).Medlemsländerna bör få möjlighet att tillämpa
lägre momssatser för tjänster som tillhandahålls lokalt,
även arbetsintensiva tjänster, t.ex. frisörtjänster,
catering och reparationer.Under SMF-veckan pågår
evenemang för att informera, bistå och föra samman redan aktiva
och potentiella företagare, och även för att hjälpa dem att
utveckla nya idéer och dra nytta av skräddarsydd information och
skräddarsytt stöd.
En fullständig översikt över alla evenemang under SMF-veckan
finns på följande adress:
Den första europeiska
SMF-veckan
I Bryssel kan t.ex. besökare av den interaktiva
utställningen ”SME experience – How it feels to be an
entrepreneur” den 6–9 maj få förstahandserfarenhet av
hur det är att vara företagare genom att se på, lukta på,
röra vid och lyssna på installationer i tio rum. 
Vinnarna av European Entrepreneurship Video Awards tillkännages
vid invigningen i Bryssel den 6 maj, som inriktas på tv:s inflytande
på företagarandan. För denna videotävling efterlyste
kommissionen korta men kreativa, intressanta och informativa videofilmer om
företagande i tre kategorier: ”Entreprenörsanda”,
”Innovativt entreprenörskap” och ”Ansvarsfullt
entreprenörskap”.
SMF-veckan avslutas i Prag den 13 och 14 maj med konferensen ”The small
business act for Europe: business without barriers”, som anordnas av EU:s
tjeckiska ordförandeskap och EU-kommissionen. I samband med detta evenemang
tillkännages också vinnarna av de europeiska
näringslivspriserna (European Enterprise Awards), som delas ut för
att belöna innovativa metoder i regioner och kommuner för att
främja företagande och små och medelstora företag.
Mer information:
Small
Business Act
European
Enterprise Awards
Enterprise
Europe Network
