IP/09/1548
      Bryssel den 20 oktober 2009
      Konkurrens: Kommissionens rundabordssamtal om musik på Internet: Nya möjligheter för konsumenterna i EU att få tillgång till
         musik via InternetEn gemensam förklaring om de allmänna principer som ska ligga till grund för musikdistributionen via Internet i framtiden,
            och därmed underlätta för konsumenterna i EU att få tillgång till musik via Internet, undertecknades den 19 oktober 2009 av
            deltagarna i det fjärde mötet inom ramen för rundabordssamtalet om musikdistribution via Internet, som hölls under ledning
            av kommissionären för konkurrensfrågor Neelie Kroes. Deltagarna i detta möte var Amazon, BEUC, EMI, iTunes, Nokia, PRS for Music, Sacem, Stim och Universal. Efter mötet aviserade ett antal deltagare konkreta åtgärder och åtaganden som är avsedda att förbättra EU-konsumenternas tillgång
            till musik via Internet.
      Kommissionär Neelie Kroes gjorde följande uttalande ”Konsumenterna i EU både vill ha och förtjänar ett bättre utbud av musik
         på Internet. Den överenskommelse som nåddes vid dagens rundabordsmöte om vilka grundläggande principer som ska gälla i detta
         sammanhang utgör således ett steg i rätt riktning. Detta är första gången som marknadens olika aktörer kunnat ena sig om en
         gemensam färdplan.  Jag välkomnar dessutom de konkreta åtgärderna och åtagandena, vilka bör leda till en förbättrad tillgång till musik via Internet
         för konsumenterna.”Kommissionär Neelie Kroes öppnade mötet genom att påminna om att det står klart att licensgivningen för musik på Internet
         behöver förbättras. Eftersom de nuvarande mekanismerna för licensiering är alltför komplexa och tungrodda går marknadsaktörerna
         miste om möjligheter i den digitala världen.  Genom en enklare och öppnare licensieringsmekanism kan man utöka marknaden och ge många fler konsumenter i EU tillgång till
         ett nytt och mer innovativt musikutbud på Internet, samtidigt som man skyddar både den kulturella mångfalden och de upphovsrättsliga
         intressena.Deltagarna i rundabordssamtalet undertecknade en gemensam förklaring med följande innehåll:De åtar sig att verka för nya licensportal i EU som omfattar musik från flera olika upphovsrättsorganisationer. Dessa portaler
               bör i sina kataloger ha en så bred uppsättning verk som möjligt och grunda sig på ett frivilligt samarbete mellan rättighetsinnehavarna.De enades om att kollektiva rättighetsförvaltare bör tillämpa vissa objektiva, öppna och icke-diskriminerande kriterier i
               syfte att göra det möjligt för andra organ att utfärda licenser som täcker flera olika territorier.De bildade en arbetsgrupp ska utarbeta en gemensam ram för insamling och utbyte av information om äganderättigheter. Detta
               kommer att underlätta för kommersiella användare att identifiera de relevanta rättighetsinnehavarna och säkra de nödvändiga
               rättigheterna.Andra aktörer inom branschen ska kunna ansluta sig till dessa grundläggande principer. De ska förenkla förfarandena för licensiering
         av musik på Internet på ett sådant sätt att marknaden växer och konsumenterna gynnas.Efter rundabordssamtalet gjordes följande uttalanden:Apple meddelade att företaget ser positivt på utvecklingen mot en effektivare licensiering av musik på Internet och att det
               ser optimistiskt på möjligheterna att göra iTunes store tillgängligt i ännu fler länder i Europa under det kommande året.EMI meddelade att företaget avser att ta ett viktigt steg framåt när det gäller digital licensiering i Europa genom att ingå
               icke-exklusiva avtal med spanska (SGAE) och franska (Sacem) upphovsrättsorganisationer.Amazon underströk att företaget kontinuerligt strävar efter att på samtliga sina webbplatser i Europa erbjuda sina kunder
               ett brett urval av produkter till låga priser och att det numera levererar alla fysiska produktkategorier till alla 27 medlemsstater
               i EU. Amazon framhöll att företaget även fortsättningsvis kommer att sträva efter att kunna erbjuda sina kunder ett så brett
               urval som möjligt av musik på Internet. Amazon välkomnade de gemensamma principerna, eftersom dessa utgör ett viktigt steg
               i riktning mot en utveckling av licensieringsbestämmelserna och underlättar distributionen av digital musik på Internet.I överensstämmelse med de principer som fastställts vid rundabordssamtalet kommer Sacem nu att aktivt samarbeta med så många
               upphovsrättsorganisationer som möjligt i syfte att bygga en gemensam, icke-exklusiv portal som kan erbjuda en så bred uppsättning
               verk som möjligt på Internet över hela Europa.Kommissionär Neelie Kroes noterade med tillfredsställelse att man efter rundabordssamtalet vidtagit konkreta åtgärder för
         att ge konsumenterna ett förbättrat tillträde till musik på Internet. Det bör nu vara möjligt att vidta ytterligare åtgärder
         mot bakgrund av de principer som antagits av deltagarna i rundabordssamtalet. Kommissionen kommer att fortsätta att samarbeta
         med marknadsaktörerna i syfte att förbättra för konsumenterna.Den gemensamma förklaringen från rundabordssamtalet av den 19 oktober 2009 om de allmänna principerna för musikdistributionen
         på Internet finns tillgängliga på följande webbplats:http://ec.europa.eu/competition/sectors/media/joint_statement_1.pdf 
      Den gemensamma förklaringen från EMI, PRS for Music, Sacem, Stim och Universal Music Group International om bildandet av en
         arbetsgrupp som ska utarbeta en gemensam ram för information om äganderättigheter finns tillgänglig på följande webbplats:http://ec.europa.eu/competition/sectors/media/joint_statement_2.pdf 
      Bakgrund
      Det första rundabordsmötet om Internethandel, som hölls den 17 september 2008 (IP/08/1338), med deltagande av EMI Music Publishing, Fiat, eBay, Apple/iTunes, Alcatel-Lucent, LVMH, Which? (en brittisk konsumentorganisation),
            Sacem (en fransk upphovsrättsorganisation för författare och kompositörer) och Sir Mick Jagger, behandlade varu- och tjänstehandeln
            på Internet. Det andra mötet som hölls den 16 december 2008 var inriktat på musikdistribution via Internet och endast de deltagare
            i rundabordssamtalet som berörs av denna fråga deltog.   
      Diskussionerna resulterade i en rapport om möjligheter och hinder för detaljhandelsförsäljning på Internet.  Denna rapport finns tillgänglig på följande webbplats:
      http://ec.europa.eu/competition/consultations/2009_online_commerce/roundtable_report_en.pdf 
      Det hölls ett offentligt samråd om rapporten och de synpunkter som inkom i samband med detta finns tillgängliga på följande
         webbplats:http://ec.europa.eu/competition/consultations/2009_online_commerce/index.html
      Vid det tredje mötet som hölls den 8 september 2009 deltog även andra viktiga aktörer på marknaden för Internetmusik, nämligen
         Amazon, Nokia, PRS for Music (en brittisk upphovsrättsorganisation), Stim (en svensk upphovsrättsorganisation), Universal
         Music Publishing Group och företrädare för de europeiska konsumenterna (den europeiska konsumentorganisationen – BEUC).
