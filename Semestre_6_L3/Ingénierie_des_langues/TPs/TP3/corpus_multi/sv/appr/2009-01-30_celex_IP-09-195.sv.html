IP/09/195
Bryssel den 30 januari 2009Vill du veta vad som står på EU:s
dagordning?Europeiska kommissionen har lanserat EU-kalendern,
ett nytt internetbaserat verktyg som gör det möjligt för
människor överallt i världen att ta reda på vad som kommer
att stå på EU-institutionernas dagordning den närmaste
tiden.
– Tack vare EU-kalendern får journalister i medlemsländerna
tillgång till samma information som sina kollegor i Bryssel.
Allmänheten kan naturligtvis också använda den. Ett utmärkt
exempel på lokal anpassning, säger Margot Wallström, vice
ordförande med ansvar för kontakter mellan institutionerna och
kommunikationsstrategi.
EU-kalendern är ett webbaserat verktyg som syftar till att hjälpa
journalister och andra yrkesverksamma inom informationssektorn att hitta
rätt i det ständigt växande flödet av information om
ämnen med EU-anknytning. Den utgör en unik ingång till
förhandsinformation (texter, länkar och bilder) om kommande
lagstiftning, åtgärder och aktiviteter som förbereds eller
organiseras av EU-institutionerna. 
All information kan nås med högst tre mus-klickningar:En kalender med kommande aktiviteter och arrangemang (per vecka, månad
och kvartal)
Kortfattad information om varje aktivitet (plats, datum, kontaktpersoner,
innehållet i sammanfattning) 
Bilder, filmklipp och/eller specifika webbplatser med mer utförlig
informationTa en titt på EU-kalendern här: http://europa.eu/eucalendar/
