IP/09/563
Bryssel den 8 april 2009Fiske: att utnyttja det europeiska
vattenbrukets fulla potentialVattenbruk är en av världens snabbast
växande livsmedelssektorer, och förser redan i dag vår plant med
ungefär hälften av den fisk vi äter. Men vattenbruk har
fortfarande kapacitet att ge mycket mer. EU har infört stränga normer
för att hållbar tillväxt ska ligga till grund för alla
vattenbruksstrategier och –metoder. Vårt vattenbruk är dessutom
världsledande när det gäller forskning och teknisk utveckling.
Dessa framsteg i fråga om spetsforskning har emellertid inte
återspeglats i produktionen, som har stagnerat i EU medan den har vuxit
kraftigt i andra delar av världen. I det meddelande som läggs fram i
dag tar kommissionen upp denna fråga och vill ge nya impulser för
hållbar tillväxt i EU:s vattenbruksektor.
”Jag ser en strålande framtid för vattenbruket, som kan
förse Europas anspråksfulla konsumenter med sunda fiskprodukter av
hög kvalitet.  Men ännu så länge utnyttjar vi inte på
långt när vattenbrukets fulla kapacitet. Det är dags att
börja utnyttja vattenbruket till fullo och ge denna strategiskt viktiga
sektor en likvärdig plats bland de andra näringslivssektorerna och,
bokstavligen, den plats den behöver för att utvecklas”, sa Joe
Borg, kommissionär med ansvar för havsfrågor och fiske.
I sitt meddelande undersöker kommissionen orsakerna till varför
vattenbruket i EU stagnerar och undersöker hur sektorns konkurrenskraft,
hållbarhet och förvaltning kan förbättras.
till att börja med kan sektorn göras konkurrenskraftigare genom ett
löpande och omfattande stöd till forskning och teknisk utveckling,
bättre fysisk planering i kustområden och avrinningsområden som
gör det lättare för sektorn att konkurrera om utrymme och vatten,
samt beaktande av sektorns särskilda behov i EU:s marknadspolitik för
fiskeriprodukter. Därefter kommer sektorn att förbli hållbar om
den fortsätter att satsa på miljövänliga produktionsmetoder,
bibehåller stränga normer för djurens hälsa och
välbefinnande och erbjuder en hög nivå av konsumentskydd.
Slutligen kan det göras mer för att förbättra sektorns
anseende och förvaltningsrelaterade aspekter. Vattenbrukets framgång
kommer till stor del att vara beroende av ett företagsvänligt klimat
på nationell och lokal nivå. Därför är kommissionen
också villig att ge vägledning åt medlemsstaterna och de
regionala myndigheterna för att på så sätt bidra till att
riktade insatser på lokal och nationell nivå samt på EU-nivå
hjälper sektorn att utnyttja sina resurser till fullo.
Kommissionen anser att en stark, återupplivad vattenbruksbransch skulle
kunna bli en katalysator för tillväxt i andra berörda sektorer,
och ytterligare bidra till utvecklingen av landsbygds- och kustområden.
fördelarna för konsumenterna vore att de skulle få tillgång
till sunda livsmedelsprodukter av hög kvalitet som producerats på ett
miljövänligt sätt. Dessa grundläggande fördelar är
bara några exempel på vilken nytta en samordnad europeisk satsning
på alla nivåer skulle göra för att utnyttja vattenbrukets
fulla potential.
Mer information:
http://ec.europa.eu/fisheries/cfp/aquaculture_processing/aquaculture_sv.htmMemo/09/161
