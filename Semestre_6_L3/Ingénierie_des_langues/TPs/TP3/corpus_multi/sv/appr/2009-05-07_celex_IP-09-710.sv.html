IP/09/710
Bryssel den 7 maj 2009Telekom –  rekommendation om
termineringsavgifter för att främja konkurrensenEU-kommissionen har i dag fastställt klara
riktlinjer för hur de europeiska telekommyndigheterna ska beräkna
termineringsavgifterna. Termineringsavgifterna ingår i
telefonräkningen och är den avgift som en operatör tar ut
för att koppla ett samtal från en annan operatörs nät.
Riktlinjerna lämnas i form av en ”rekommendation” som de
nationella regleringsmyndigheterna är skyldiga att ta största
hänsyn till. Enligt rekommendationen bör termineringsavgifterna
på nationell nivå baseras på de faktiska kostnader som en
effektiv operatör har för att koppla samtalet. Elimineras
prissnedvridningar mellan teleoperatörerna inom EU blir det billigare
för konsumenterna att ringa inom och mellan EU-länderna, vilket under
2009–2012 kommer att innebära besparingar på minst
2 miljarder euro för företagen och hushållen och
underlätta investeringar och innovation i hela telekomsektorn.
Termineringsavgifterna i mobilnätet varierade stort inom EU under 2008,
från 2 cent/min (på Cypern) till 15 cent/min (i Bulgarien).
Termineringsavgifterna i mobilnätet (som i genomsnitt ligger på 8,55
cent/min) är dessutom ofta tio gånger högre än
termineringsavgifterna i det fasta nätet (som i genomsnitt ligger på
mellan 0,57 och 1,13 cent/min). Är termineringsavgifterna högre i
mobilnätet blir det svårare för fastnätsoperatörer och
mindre mobiloperatörer att konkurrera med de stora mobiloperatörerna.
Dessa skillnader samt en olikartad reglering undergräver den inre marknaden
och Europas konkurrenskraft. 
– Trots de insatser som vissa nationella regleringsmyndigheter har
gjort för att termineringsavgifterna ska närma sig de faktiska
kostnaderna varierar avgifterna stort inom EU, och skillnaderna är stora
mellan termineringsavgifterna i det fasta nätet och i mobilnätet,
säger Viviane Reding, EU-kommissionär med ansvar för
telekomfrågor. Detta motsvarar inte den ökande konvergensen
mellan fast och mobil telefoni och kan leda till allvarliga snedvridningar av
konkurrensen mellan EU-länderna och mellan operatörerna.
Kommissionen har i dag beslutat att ingripa mot dessa snedvridningar som
hämmar investeringar i uppgraderandet av fasta nät till fibernät
och som konsumenterna i slutänden får betala för. 
– Får vi ner termineringsavgifterna till en effektiv nivå
ökar konkurrensen till fördel för de europeiska konsumenterna,
säger Neelie Kroes, EU-kommissionär med ansvar för
konkurrensfrågor. Bara ett stringent och harmoniserat
tillvägagångssätt för regleringen kan säkerställa
att de nuvarande snedvridningarna av konkurrensen undanröjs i hela EU, och
att innovativa nya produkter utvecklas som kombinerar fastnät- och
mobilsamtal. Dagens beslut av kommissionen utgör därför en
milstolpe i den konkurrensfrämjande utvecklingen av EU:s
telekomlagstiftning. 
För att utnyttja den inre telekommarknadens fulla potential anges i
kommissionens rekommendation kostnadsfaktorer som alla EU:s nationella
telekommyndigheter bör beakta när man fastställer reglerade
termineringsavgifter (som inte är marknadspriser). Detta kommer att leda
till att termineringsavgifterna möts på en nivå som är
avsevärt lägre än i dag (mellan 1,5 cent och 3 cent/min i
slutet av 2012 enligt ett arbetsdokument från kommissionen som
åtföljer rekommendationen). Termineringsavgifterna bör baseras
på de kostnader som en effektiv operatör har och bör gälla
alla operatörer på samma nivå. Undantag tillåts på
vissa villkor under en begränsad tid för kostnadsavvikelser som ligger
utanför operatörens kontroll.
Vid granskningen av
ca 120 lagförslag om termineringsavgifter som de nationella
telemyndigheterna lagt fram under de senaste sex åren slog kommissionen
fast att det finns skillnader mellan de olika länderna i Europa.
Termineringsavgifterna i mobilnätet (som i genomsnitt ligger på 8,55
cent/min) är dessutom ca tio gånger högre än
termineringsavgifterna i det fasta nätet (som i genomsnitt ligger på
mellan 0,57 och 1,13 cent/min). Den franska regleringsmyndigheten ARCEP
uppskattar att effektiva termineringsavgifter i mobilnätet bör ligga
på mellan 1 och 2 cent/min. 
Indirekta subventioner för mobiloperatörerna
Kommissionen kan inte se att dessa variationer motiveras av skillnader i
underliggande kostnader, nät eller nationella faktorer. Det rör sig
snarare om indirekta subventioner som kommer mobiloperatörer med en stor
marknadsandel till godo och som är till nackdel för mindre
operatörer och fastnätsoperatörer. De leder också till att
medel tas från viktiga investeringar, t.ex. uppgraderingar till
höghastighetsinternet, och hindrar innovativa tjänster (exempelvis
produkter som varken är helt fasta eller helt mobila och konkurrenskraftigt
prissatta samtalspaket). 
För operatörerna utgör termineringsavgifterna såväl
intäkter som utgifter. När en operatör får mindre
intäkter från dem medför de lägre kostnader för en
annan operatör. Under fyraårsperioden 2009–2012, när
regleringsmyndigheterna anpassar sig till det mer enhetliga
tillvägagångssätt som beskrivs i rekommendationen, kan mindre
mobiloperatörer (som sänder samtalstrafik till andra nät med
positivt bokslut) förvänta sig att betala mindre till sina större
konkurrenter, fastnätsoperatörerna kan tjäna in minst
2 miljarder euro genom att betala lägre kostnadsbaserade
termineringsavgifter för samtal från fasta nät till mobilnät
och konsumenterna väntas spara minst 2 miljarder euro. De
långsiktiga effekterna kommer att bli ännu större efter hand som
operatörerna genererar nya intäkter, nya operatörer får
incitament att komma in på marknaden och växa sig större och
konsumenterna får tillgång till lägre priser och ett större
utbud av innovativa tjänster.
Alla nationella regleringsmyndigheter i EU bör tillämpa det
rekommenderade tillvägagångssättet för termineringsavgifter
före utgången av 2012. Nationella myndigheter med begränsade
resurser kan dock gå till väga på andra sätt under
ytterligare en begränsad tid, förutsatt att de uppnår samma
konkurrensfrämjande resultat.
Bakgrund
Dagens rekommendation
om reglering av termineringsavgifter i EU är ett resultat av ett
samråd med allmänheten (juni till september 2008 (IP/08/1016)
och med medlemsstaterna (oktober 2008 till februari 2009) och en 30 dagars
genomgång av Europaparlamentet. 
Enligt artikel 19 i ramdirektivet om EU:s telekomregler harmoniserar
kommissionen tillämpningen av EU:s telekomregler på den inre marknaden
för att främja konkurrensen till fördel för
konsumenterna.
Se även MEMO/09/222
Rekommendationen och arbetsdokumentet finns på: 
http://ec.europa.eu/information_society/policy/ecomm/implementation_enforcement/article_7/index_en.htmGruppen av europeiska tillsynsmyndigheters ståndpunkt om
termineringsavgifter: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[ Figures and graphics available in PDF and WORD PROCESSED ]Source:
European Electronic Communications Regulation and Markets, 14th Progress Report[ Figures and graphics available in PDF and WORD PROCESSED ]Source:
European Electronic Communications Regulation and Markets, 14th
Progress Report
[ Figures and graphics available in PDF and WORD PROCESSED ]Source:
European Electronic Communications Regulation and Markets, 14th
Progress Report
[ Figures and graphics available in PDF and WORD PROCESSED ]Source:
European Electronic Communications Regulation and Markets, 14th
Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
