IP/09/501
Bryssel den 30 mars 2009Politisk enighet i rådet om paketet
för ett gemensamt europeiskt luftrumEnighet har uppnåtts om ett omfattande
luftfartspaket. Det positiva resultatet av förra veckans omröstning i
Europaparlamentet bekräftades i dag av EU:s transportministrar. Detta
paket, som formellt kommer att antas av rådet inom några veckor,
stärker det gemensamma europeiska luftrummet. Det ger Europeiska byrån
för luftfartssäkerhet ansvaret för alla säkerhetslänkar
i luftfartskedjan och främjar införandet av ny teknik. Tillsammans
kommer dessa åtgärder att göra luftfarten säkrare,
miljövänligare och mer kostnadseffektiv. Flygbolagens årliga
besparingar beräknas till omkring fyra miljarder euro. Samtidigt kommer
huvudplanen för den europeiska flygledningstjänsten (ATM Master Plan)
att göra den europeiska tillverkningsindustrin världsledande när
det gäller innovation inom ATM-teknik. Detta kommer att skapa en
högeffektiv europeisk infrastruktur och ge tillverkarna ett
försprång i konkurrensen på globala marknader.
”Europa behöver en flygledningtstjänst som klarar luftfartens
framtida tillväxt”, säger transportkommissionär Antonio
Tajani. ”Det här paketet kommer att ge säkrare,
miljövänligare och mer kostnadseffektiva flygningar. Flygplanen kommer
att kunna välja kortast möjliga rutter i enlighet med de allt
striktare miljökraven. För första gången får vi ett
system som grundas på luftrumsanvändarnas behov. Paketet kommer mycket
lägligt, eftersom sektorn för tillfället har problem på
grund av den rådande krisen.”
Paketets första del omfattar flera förbättringar av den
ursprungliga lagstiftningen om ett gemensamt europeiskt luftrum (se
IP/01/1398). Några exempel är bindande resultatmål för
leverantörer av lufttrafiktjänster, europeiska
nätförvaltningstjänster som ska säkra konvergensen mellan
nationella nät samt ett fastställt datum då medlemsstaterna ska
ha förbättrat resultaten, bland annat genom en förbättrad
samarbetsprocess och ytterligare integrering av leverantörer av
flygtrafiktjänster, s.k. funktionella luftrumsblock.
Den tekniska delen inriktas på införandet av den senaste
tekniken. Sesarprogrammet för samman alla aktörer på
luftfartsområdet för att utveckla, validera och bygga ut en ny
generation av ett europatäckande system för
flygledningstjänst.
Säkerhetsdelen ger Europeiska byrån för
luftfartssäkerhet (EASA) ett utökat ansvar. Detta kommer att
säkerställa att de bestämmelser som reglerar flygplatsdrift,
flygledningstjänst och flygtrafiktjänster är exakta, enhetliga
och bindande. Det kommer också att säkra en grundlig tillsyn av hur
medlemsstaternas genomför bestämmelserna. Byråns nya befogenheter
ger den en mer övergripande kontroll över den europeiska
luftfartssäkerheten och garanterar att gemensamma säkerhetsregler
tillämpas i alla faser av flygningarna, med början på
startbanan.
Slutligen behandlar den del som rör flygplatskapacitet bristen
på start- och landningsbanor och flygplatsfaciliteter, som i dag hotar att
skapa allvarliga flaskhalsar. Initiativet syftar till att tilldelningen av
ankomst- och avgångstider till flygoperatörer ska samordnas
bättre med flygledningstjänstens åtgärder. Dessutom
inrättas ett observatorium för flygplatskapacitet som ska innebär
att flygplatserna helt ska integreras med luftfartsnätet.
Genom det nya paketet sätts miljöfrågorna i centrum
för det gemensamma europeiska luftrummet. Den förbättrade
flygledningstjänsten syftar till att minska luftfartens utsläpp av
växthusgaser, vilket beräknas ge förbättringar på upp
till 10 % per flygning. Till följd av detta kommer
koldioxidutsläppen att kunna minska med 16 miljoner ton per år och
luftrumsanvändarna sänka sina kostnader med 2,4 miljarder euro per
år. Detta kommer att ge luftfarten rätt förutsättningar att
tas med i det europeiska systemet för handel med
utsläppsrätter.Den mänskliga faktorn har stor betydelse
när det gäller tillhandahållandet av flygtrafiktjänster.
Därför har EU:s institutioner också antagit ett uttalande
där de förklarar sig villiga att tillsammans verka för att
engagera personalen i genomförandet av luftfartspaketet, säkra en
hög kompetensnivå för alla personalkategorier som sysslar med
säkerhetsfrågor och bygga upp förtroendet för mekanismerna
för rapportering av tillbud.
Mer information finns här:	 http://ec.europa.eu/transport/air/index_en.htm
