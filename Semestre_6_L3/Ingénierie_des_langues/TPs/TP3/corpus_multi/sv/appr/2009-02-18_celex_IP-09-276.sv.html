IP/09/276
Bryssel den 18 februari 2009116 000 är telefonnumret till EU:s
telefonjour för försvunna barn. Numret fungerar i fem
medlemsstater.För två år sedan reserverade
Europeiska kommissionen 116 000 som ett gemensamt telefonjournummer (IP/07/188)
för försvunna barn i hela EU och uppmanade medlemsstaterna att se till
att det togs i bruk. Medan telefonjournumret i fjol endast var infört i
Ungern (IP/08/1129),
har alla medlemsstater nu, efter upprepade uppmaningar från kommissionen,
sett till att numret finns att tillgå för alla
telefonjourleverantörer.  Numret har även tilldelats till
tjänsteleverantörer i nio medlemsstater, jämfört med sju i
fjol. 116 000 är nu en fungerande tjänst i fem länder
(Grekland, Ungern, Nederländerna, Portugal och Rumänien). Det kommer
snart även att fungera i ytterligare två länder (Belgien och
Slovakien). Efter att noggrant ha övervakat att 116000 reserverats av
EU-länderna, vilket krävs enligt EU-lagstiftningen, uppmanar
kommissionen åter medlemsstaterna att stödja och leda eventuella
116000 telefonjouroperatörer, så att föräldrar och barn vid
behov kan ringa 116000 överallt i Europa.
”Det är goda nyheter att telefonjournumret 116000 för
försvunna barn nu fungerar i Grekland, Ungern, Nederländerna, Portugal
och Rumänien. Jag hade dock förväntat mig en högre
ambitionsnivå i övriga medlemsstater. Det finns inget utrymme för
likgiltighet när det gäller våra barns säkerhet,”
säger Viviane Reding, EU-kommissionär med ansvar för
telekomfrågor. ”Jag uppmanar medlemsstaterna att axla sitt ansvar
och informera tjänsteleverantörerna om 116-numren så att vi
snabbt kan få igång telefonjouren i hela EU.” Utöver de
rättsliga skyldigheterna – vars efterlevnad jag fortsättningsvis
strängt kommer att övervaka – finns det en moralisk skyldighet
gentemot europeiska föräldrar och barn.”
Idag fungerar telefonjournumret i EU - 116000 - för försvunna
barn i fem medlemsstater (Grekland, Ungern, Nederländerna, Portugal och
Rumänien). I dessa länder har numret tilldelats
tjänsteleverantörer som måste kunna hantera telefonsamtalen
gratis på ett lämpligt sätt alla dagar dygnet runt i hela landet.
sedan införandet av 116000 i Ungern har ungefär 40 000
försök till telefonsamtal registrerats varje månad, varav
ungefär sex-sjutusen per månad har kunnat besvaras av den ungerska
telefonjouren Kék Vonal.
Förra året bevisade 116000 sitt värde i ett fall där en
förälder var inblandad i en gränsöverskridande kidnappning.
I Belgien tog en far sina tre döttrar (sju, tio och fjorton år gamla)
och gömde dem i nio och en halv månad under väldigt svåra
och farliga förhållanden. Efter en begäran från den belgiska och den portugisiska telefonjouren för 116000
för försvunna barn inleddes i september 2008 kvällsnyheterna
på den portugisiska tv-kanalen RTP-TV med en efterlysning av dessa
försvunna barn och avslutades med att 116000 visades i helbild. Bara
några minuter efter sändningens slut var fallet löst. 
Ett genomförande av 116000 i Europa skulle göra
efterlysningskampanjerna och det internationella samarbetet smidigare och
effektivare. De olika telefonjourerna skulle kunna agera tillsammans för
att lösa gränsöverskridande fall av försvunna barn.
Genomförandet av de två andra numren 116111
(hjälptjänst för barn som ringer och begär hjälp) och
116123 (hjälptjänst för emotionell hjälp), som
reserverades i oktober 2007, framskrider också väl. 
I sexton medlemsstater (Bulgarien, Tjeckien, Tyskland, Danmark,
Estland, Grekland, Finland, Ungern, Irland, Lettland, Nederländerna, Polen,
Portugal, Rumänien, Sverige och Slovakien) har numret 116111
tilldelats, jämfört med förra årets tio länder.
Nummertilldelningen pågår för närvarande i två
länder (Cypern och Spanien). Medan 116111 i fjol endast fungerade i Ungern,
så fungerar numret nu i nio medlemsstater (Tjeckien, Tyskland,
Danmark, Estland, Ungern, Polen, Portugal, Rumänien och Slovakien) och
kommer det snart att fungera även i ytterligare fem länder (Grekland,
Finland, Irland, Lettland och Sverige). 
116123, hjälptjänsten för emotionell hjälp, har
tilldelats hjälptjänsteleverantörer i sju medlemsstater
(Österrike, Tyskland, Finland, Irland, Nederländerna, Sverige och
Slovenien). Nummertilldelning pågår för närvarande på
Cypern. 116123 fungerar i Österrike och kommer snart att finnas i
ytterligare tre medlemsstater (Tyskland, Sverige och Slovenien).
I
juli 2008 visade en framstegsrapport från kommissionen att medlemsstaterna
hittills inte gjort några större ansträngningar för att
informera potentiella tjänsteleverantörer om 116-numren. De uppmanades
därför att skärpa sina ansträngningar (IP/08/1129).
Medlemsstaterna kan särskilt anstränga sig mer när det
gäller att informera potentiella tjänsteleverantörer, som
vanligtvis är dåligt insatta i telekomfrågor, om hur ett nummer
tilldelas och ge dem en enda kontaktperson i ett ministerium eller en nationell
tillsynsmyndighet.  
Bakgrund
Europeiska
kommissionen föreslog i juli 2006 att reservera ett vanligt telefonnummer
dit man kan ringa för att anmäla försvunna barn (116000) och ett
annat nummer för barn som behöver hjälp (116111). Detta
följde på antagandet av EU:s strategi för barnets
rättigheter (IP/06/927). Den 15 februari 2007 respektive den 30 oktober
2007 beslutade kommissionen att reservera 116000 (IP/07/188)
och 116111 i alla medlemsstater. Enligt beslutet är EU-länderna
skyldiga att göra ”116-nummer” tillgängliga för
allmänheten, men inte att tilldela numren till en
tjänsteleverantör eller säkerställa tillhandahållandet
av tjänsterna. 
Ytterligare upplysningar om 116 
http://ec.europa.eu/information_society/policy/ecomm/current/pan_european/index_en.htm
