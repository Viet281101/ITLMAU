IP/09/92
Bryssel den 22 januari 2009Det europeiska området för
forskningsverksamhet allt mer attraktivt, men satsningarna får inte
stagnera!I dag offentliggörs 2008 års rapport med
de viktigaste siffrorna för vetenskap, teknik och konkurrenskraft.
Årets rapport innehåller för första gången en
översikt över utvecklingen mellan 2000 och 2006 när det
gäller både EU:s investeringar i forskning och utveckling (FoU) och
skapandet av ett europeiskt område för forskningsverksamhet. Rapporten
visar att antalet europeiska forskare ökar och att EU lockar allt fler
utländska forskare och mer privata FoU-investeringar från USA.
FoU-intensiteten (alltså FoU-utgifterna i procent av BNP) har dock
stagnerat på 1,8 %, och det hämmar EU:s ambitioner att bli ett
kunskapsbaserat samhälle med global konkurrenskraft. Trots ökade
forskningsinvesteringar i många medlemsstater och effektivare
forskningssystem har EU långt kvar till sitt Lissabonmål att 3 %
av BNP ska satsas på FoU. Resultaten hämmas av att näringslivet
fortfarande avsätter relativt små medel till forskning och utveckling
och av EU:s industriella struktur där den högteknologiska sektorn
är mindre än i USA. 2008 års europeiska resultattavla för
innovation, som samtidigt offentliggörs, redogör detaljerat för
EU:s resultat när det gäller innovation. Båda rapporterna visar
att EU måste ändra sin industriella struktur, satsa mer på
innovation och säkra en ökad och förbättrad användning
av FoU.
EU-kommissionären för vetenskap och forskning, Janez Potočnik,
och kommissionens vice ordförande Günter Verheugen, som ansvarar
för näringsliv och industripolitik, har följande kommentarer till
rapporten: ”En kristid som denna är inte rätt tillfälle
att ta en paus från investeringar i forskning och innovation. Sådana
satsningar är nödvändiga för att Europa ska komma starkare
ut ur krisen, lösa problemen med klimatförändringar och klara
globaliseringen. EU har många tillgångar, framför allt ett allt
attraktivare europeiskt område för forskningsverksamhet och allt
starkare satsningar på innovation. Mycket återstår dock att
göra och det är särskilt viktig att komma till rätta med
näringslivets relativt låga investeringsvilja. Med kommissionens
initiativ för att öka EU:s forskningseffektivitet, främja
innovation och utveckla högteknologimarknader är EU på rätt
väg”.
De viktigaste resultaten i 2008 års rapport om vetenskap, teknik och
konkurrenskraft visar följande:
1. Forskning är en viktig konkurrensfaktor i en globaliserad
värld.
Nya viktiga aktörer har framträtt inom forskning och teknik,
framför allt i Asien. Kunskapen är allt jämnare fördelad,
vilket innebär att EU nu står för mindre än 25 %. Det
europeiska området för forskningsverksamhet måste göras mer
attraktivt, öppet och konkurrenskraftigt på den globala arenan.
2. Den totala FoU-intensiteten i EU stagnerar, men det finns stora
variationer medlemsländerna emellan. 
Alla EU-medlemsstater har ökat sina FoU-utgifter mellan 2000 och 2006,
vilket visar deras starka vilja att genomföra Lissabonstrategin. Denna
ökning motsvarades dock av BNP-tillväxten under den aktuella perioden,
vilket innebär att FoU-intensiteten legat kvar på omkring 1,84 %
sedan 2005[1]. Mellan 2000 och
2006 var det 17 medlemsstater, huvudsakligen sådana som släpat efter,
som ökade sin FoU-intensitet. Samtidigt har dock tio medlemsstater, som
står för 47 % av EU:s BNP, sett sin FoU-intensitet minska. Japan
har ökat sin FoU-intensitet från 3,04 % till 3,39 %,
Sydkorea från 2,39 % till 3,23 % och i Kina, som satsar allt
hårdare på att komma ifatt, ökade den från 0,90 % till
1,42 %.
3. Den privata sektorns forskningssatsningar är fortfarande för
små. 
Det viktigaste skälet till att EU ligger efter konkurrenterna i
fråga om forskningsintensitet är att det europeiska näringslivet
inte satsar lika mycket. Mellan 2000 och 2005 minskade näringslivets
FoU-finansiering i EU, samtidigt som den ökade betydligt i USA, Japan och
Kina. Detta beror framför allt på att den forskningsintensiva
högteknologiska sektorn är mindre i EU. För att man ska kunna
bygga upp en kunskapsintensiv ekonomi krävs strukturella
förändringar mot högre FoU-intensitet inom olika sektorer och en
större andel högteknologiska sektorer inom EU-ekonomin. Detta
förutsätter ramvillkor som främjar utvecklingen av snabbt
växande högteknologiska mindre företag, utvecklingen av
innovationsvänliga marknader i Europa och billigare tillgång till
EU-täckande patent.
4. Framstående forskning: allt fler forskare men lägre kapacitet
för kunskapsutnyttjande än konkurrenterna. 
Antalet forskare har ökat dubbelt så snabbt i EU som i USA och
Japan sedan 2000, även om andelen forskare i arbetsstyrkan fortfarande
är lägre. När det gäller forskningens genomslag räknas
EU fortfarande som världens största producent av vetenskaplig kunskap
(mätt i antal publikationer). EU bidrar dock mindre än USA till de
publikationer som har störst tyngd. 
5. EU lockar allt mer utländska investeringar och fler forskare och
tekniker. 
EU lockar till sig allt mer privata FoU-investeringar från USA, trots
att Asien framträtt som en ny FoU-aktör. Under 2005 gjorde amerikanska
dotterbolag 62,5 % av sina FoU-investeringar i EU och endast 3,3 % i
Kina. EU lockar också till sig allt fler forskare och tekniker från
tredjeländer.
För mer information:
Hela rapporten med 2008 års viktigaste siffror om vetenskap, teknik och
konkurrenskraft:
http://ec.europa.eu/research/era/
Hela 2008 års resultattavla för innovation:
http://www.proinno-europe.eu/metricsSe även MEMO/09/19
+ IP/09/112
+ MEMO/09/18
[1] Preliminär
siffra för 2007: 1,83 %.
