IP/09/57
 Bryssel den 15 januari 2009Mejerimarknaden: Kommissionen
föreslår ytterligare åtgärder för att hjälpa
mejerisektornEfter den senaste tidens prisfall för
mjölk och mejeriprodukter har Mariann Fischer Boel, kommissionsledamot med
ansvar för jordbruksfrågor, i dag lovat nya åtgärder
för att stödja marknaden. Kommissionen kommer nästa vecka att
återinföra exportbidrag för smör, ost samt helmjölks-
och skummjölkspulver. När interventionsuppköp för smör
och skummjölkspulver inleds i mars åtar sig kommissionen att vid behov
köpa mer än de förutbestämda mängderna genom
regelbundna anbud. I november återinförde kommissionen privat lagring
av smör från och med den 1 januari 2009 – även för
smör som producerats i december. Detta innebar att den privata lagringen
infördes tidigare än vad som är vanligt.
”Det kraftiga fallet för mjölkpriserna under de senaste
månaderna har överraskat många,” säger
kommissionsledamoten Mariann Fischer Boel. ”Under mina resor till de olika
medlemsstaterna har jag talat med många producenter och de är mycket
oroade. Det är nu dags för Europeiska unionen att gå in med
hjälp. De åtgärder som införts genom hälsokontrollen
kommer att ge mejerisektorn ett betydande lyft, men vi måste göra
något redan nu eftersom hälsokontrollen kommer att börja
tillämpas först nästa säsong. Jag tror verkligen att de
åtgärder jag föreslår i dag kommer att få stor
betydelse när det gäller att stabilisera mejerimarknaden.” 
Efter en aldrig tidigare skådad prisuppgång för mjölk och
mejeriprodukter 2007 och i början av 2008 har läget på
mejerimarknaden nu vänt i rakt motsatt riktning. Med ökade leveranser
på världsmarknaden och minskad efterfrågan på den inre
marknaden har marknadspriserna för mejeriprodukter tvingats ner till
nära eller till och med under interventionsnivåerna. Det pris som
betalas till mjölkproducenterna följer otvivelaktigt samma väg
nedåt och det är troligt att priserna kommer att falla ytterligare.När det gäller intervention kommer uppköpen av smör och
skummjölkspulver att återupptas den 1 mars (med produktionen från
februari som stödberättigande) och den kommer att vara
tillgänglig till och med slutet av augusti. De första 30 000 ton
smör och 109 000 ton skummjölkspulver kommer att köpas in
till ett förutbestämt pris (interventionspris). Vi förväntar
oss att denna kvantitet smör kommer att gå åt ganska snabbt och
följaktligen kommer det att vara nödvändigt att stödja
marknaden efter denna gräns. Såsom beslutades i hälsokontrollen
kan ytterligare kvantiteter godtas till priser som fastställs genom anbud
var fjortonde dag. Kommissionsledamot Fischer Boel har bett kommissionens
tjänstemän att utarbeta ett beslut som kan läggas fram för
förvaltningskommittén så att denna möjlighet kan utnyttjas
ifall gränsen på 30 000 ton smör eller 109 000 ton
skummjölkspulver skulle uppnås. På så sätt kan man
undvika alla eventuella avbrott i interventionen under denna period med
låga priser.
Det är nu även dags att på nytt aktivera exportbidragen. En
lång period med höga priser på världsmarknaden ledde till
att vi avbröt exportbidragen i juni 2007. Våra exportörer kan
inte längre konkurrera eftersom världsmarknadspriserna nu ligger under
EU:s interventions- och marknadspriser. Denna situation har förvärrats
genom de redan befintliga svårigheterna för våra exportörer
till följd av finans- och kreditkrisen. Exportbidrag kommer att aktiveras,
inte bara för smör skummjölkspulver, utan även för alla
andra mejeriprodukter som tidigare var stödberättigande, huvudsakligen
mjölkpulver och ost. Bidrag för smör och skummjölkspulver
ska fastställas genom anbud och beslut om nästa anbudsinfordran kommer
att fattas i nästa vecka. Anbudens frekvens kommer att ökas
till en eller två gånger i månaden för att
förbättra systemets effektivitet.
På samma sätt som tidigare kommer exportbidragen att tillämpas
i överensstämmelse med våra rättigheter och skyldigheter
enligt Världshandelsorganisationen. Bidragens storlek kommer att bero
på de anbud vi får in från handeln och kommer att
fastställas i enlighet med de vanliga objektiva kriterierna, vilket
garanterar att bidragen endast ges i en sådan omfattning som är
nödvändig.
Med dessa åtgärder vill kommissionen skicka en tydlig signal till
mjölkproducenterna och mejeribranschen om att kommissionen står redo
att använda alla tillgängliga instrument för att stödja
marknaden och producenternas inkomster.
