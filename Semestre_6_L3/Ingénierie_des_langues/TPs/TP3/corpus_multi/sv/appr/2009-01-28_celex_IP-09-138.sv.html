IP/09/138
Bryssel den 28 januari 2009Statligt stöd: Kommissionen
förlänger gällande regler för stöd till filmindustrin
till och med 2012Europeiska kommissionen har idag antagit ett
meddelande som förlänger giltighetstiden avseende
bedömningskriterierna för statligt stöd för produktion av
filmer och audiovisuella verk till och med den 31 december 2012. Dessa
kriterier, som fastställs i kommissionens meddelande från 2001,
används av kommissionen för att godkänna Europas nationella,
regionala och lokala stödordningar för filmindustrin enligt reglerna
för statligt stöd. I kommissionens nya meddelande identifieras
också ett antal tendenser som sannolikt måste behandlas i ett framtida
meddelande om filmindustrin. I hela EU spenderas ungefär 1,6 miljarder euro
varje år på nationellt stöd till filmindustrin.
Neelie Kroes, kommissionsledamot med ansvar för konkurrensfrågor,
gjorde följande kommentar: ”Europeisk film utgör en av
hörnstenarna när det gäller europeisk kulturyttring, vars
betydelse erkänns i EU:s konkurrensregler och särskilt genom
kontrollen av statligt stöd. Jag är glad över att
förlängningen av meddelandet om film gör det möjligt att
fortsätta att ställa sig bakom medlemsstaternas stöd av europeisk
film. Våra regler är ett bevis på att konkurrens och kultur kan
samverka och förstärka varandra.”
”Den stora framgång som den bästa
europeiska filmen under 2008 fick, den italienska filmen Gomorra, visar
europeisk films livskraft med dess förmåga till genomslagskraft
över gränserna”, sade Viviane Reding, kommissionsledamot med
ansvar för informationssamhället och media. ”Men för att
göra det möjligt för europeiska filmskapare att uttrycka sig
behöver filmindustrin en stabil miljö. Därför bekräftar
vi idag att kommissionens nuvarande strategi för nationellt stöd till
film gäller i ytterligare tre år. Europeisk audiovisuell industri
står inför nya utmaningar på marknader med snabb utveckling.
Därför bör vi inleda en debatt om hur vi ska vända dessa
utmaningar till möjligheter, särskilt genom bättre
användning av inremarknadsaspekten och genom att gå utöver
Europas gränser. Programmet Media Mundus, ett samarbetsprogram mellan
europeiska filmskapare och filmskapare från tredjeländer som
kommissionen nyligen föreslagit rör sig i denna riktning” (se IP/09/26).
Genom dagens beslut
kommer kommissionen att fortsätta att tillämpa kriterierna i 2001
års filmmeddelande (se IP/01/1326)
vid bedömningen av förenligheten av medlemsstaternas
stödordningar med EG-fördragets regler om statligt stöd till och
med den 31 december 2012. Dessa kriterier har tidigare förlängts under
2004 och 2007 (se IP/04/343
och IP/07/820).
De senaste tendenserna som beskrivs i det meddelande som idag har antagits
omfattar stöd till andra aspekter än film och TV-produktion
(såsom filmdistribution och digital projektion), fler regionala
filmstödordningar samt konkurrens mellan vissa medlemsstater där
statligt stöd används för att dra till sig inkommande investering
från storskaliga, främst amerikanska, filmbolag. Dessa tendenser kan i
sinom tid leda till en revidering av kriterierna för statligt stöd.
Eftersom detta är komplexa frågor önskar kommissionen reflektera
över dessa tillsammans med medlemsstaterna, organ som stöder film och
europeisk filmindustri.
Bakgrund
I kommissionens filmmeddelande från 2001 fastställdes fyra
förenlighetskriterier enligt vilka stöd för produktion av bio-
och TV-filmer kan godkännas som kulturstöd i enlighet med artikel 87.3
d i EG-fördraget, om det är förenligt med den allmänna
lagenlighetsprincipen. Det gäller följande kriterier:Stödet ska gynna en kulturprodukt.
Producenten ska ha frihet att spendera minst 20 % av
produktionsbudgeten i andra medlemsstater utan någon minskning av det
stöd som lämnas genom stödordningen till följd av de
territoriella utgiftsåtagandena.
Stödnivån ska i princip begränsas till 50 % av
produktionsbudgeten, med undantag för svåra filmer och
lågbudgetfilmer.
Tilläggsstöd för särskild filmproduktionsverksamhet
tillåts inte.Dessa kriterier skulle ha upphört att
gälla den 31 december 2009. Efter ett offentligt samråd som inleddes i
oktober 2008 (se IP/08/1580),
beslutade kommissionen idag att förlänga giltighetstiden till och med
den 31 december 2012.
EU stödjer Europas filmsektor via programmet Media 2007 som, för
perioden 2007–2013, anslår 755 miljoner euro för utbildning,
utveckling och distribution av europeiska filmer över gränserna (se IP/07/169).
Tack vare stödet genom Mediaprogrammet visas 9 utav 10 europeiska filmer
utanför produktionslandets gränser.
För närmare uppgifter, se MEMO/09/33.
