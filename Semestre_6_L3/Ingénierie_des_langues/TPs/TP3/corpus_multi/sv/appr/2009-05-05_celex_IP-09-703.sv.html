IP/09/703
Bryssel den 5 maj 2009Vägen till återhämtning:
Sammanhållningspolitiken ska hjälpa Europa att ta sig ur krisen,
säger kommissionärerna Danuta Hübner och Vladimír
ŠpidlaKommissionärerna Danuta Hübner
(regionalpolitik) och Vladimír Špidla (sysselsättning,
socialpolitik och lika möjligheter) välkomnade idag ett avtal som
ingicks av rådet och Europaparlamentet till stöd för
åtgärderna inom sammanhållningspolitiken för att hantera den
ekonomiska krisen. Det omfattande paketet innehåller en rad
åtgärder, allt från kraftiga kapitalinjektioner i form av extra
förskottsbetalningar från strukturfonderna till snabba
förfaranden för att skynda på genomförandet av projekt och
en möjlighet för EU att medfinansiera förbättringar av
energieffektiviteten i bostäder. Medlemsstaterna har redan fått
ytterligare 6,25 miljarder euro i förskottsbetalningar –
4,5 miljarder euro betalades ut i mitten på april från Europeiska
regionala utvecklingsfonden och ytterligare 1,5 miljarder euro från
Europeiska socialfonden strax därefter. 
–  Sammanhållningspolitiken hjälper Europa att ta sig ur
denna kris. Tack vare ett föredömligt samarbete mellan
Europeiska kommissionen, medlemsstaterna, Europaparlamentet,
Regionkommittén och Europeiska sociala och ekonomiska kommittén har vi
kunnat agera snabbt och beslutsamt. Vi uppmanar nu medlemsstater och
regioner att fullt ut utnyttja alla de möjligheter som den europeiska
sammanhållningspolitiken erbjuder och att välja ut projekt av god
kvalitet för EU-stöd. Vi förväntar oss betydande
spridningseffekter i ekonomin av dessa åtgärder, särskilt i
byggsektorn, säger Danuta Hübner om besluten.
 –  Vår första prioritet på EU-nivå
under krisen är människorna – att människor ska få
behålla sina jobb och att de som förlorat dem ska komma tillbaka in i
arbetslivet så fort som möjligt. Europeiska socialfonden
hjälper tusentals européer att bygga på sin kompetens och omskola
sig för att öka sina chanser att få arbete. Detta avtal
betyder att fonden kan bidra ännu mer till att hjälpa dem som sagts
upp eller varslats på grund av krisen, och det kommer att
underlätta för  små organisationer att stödja de mest
utsatta, säger Vladimír Špidla.
Medlemsstaterna och regionerna ges en bra startposition
I
slutet av 2008 föreslog kommissionen ett antal ändringar i
bestämmelserna om Europeiska regionala utvecklingsfonden (ERUF), Europeiska
socialfonden (ESF) och sammanhållningsfonden. Europaparlamentet gav
lagändringarna grönt ljus den 2 april. I dag har medlemsstaternas
ministrar vid sitt sammanträde i rådet för ekonomiska och
finansiella frågor (Ekofin) också godkänt åtgärderna,
som träder i kraft före utgången av maj.
Syftet med kapitalinjektionen på 6,25 miljarder euro i de 27
medlemsstaterna är att stimulera genomförandet av projekt och bidra
till att skydda befintliga jobb och skapa nya. De extra förskotten betyder
att förskottsbetalningarna nu i sin helhet uppgår till nästan
30 miljarder euro räknat från 2007 (se anslagen per medlemsstat i
bilagan), motsvarande nästan 9 % av sammanhållningspolitikens
totala budget på 347 miljarder euro för 2007–2013.
Paketet innehåller även följande förändringar:En möjlighet till omedelbar finansiering av större projekt
(där totalkostnaden per projekt överstiger 50 miljoner euro
eller för miljöprojekt 25 miljoner euro) utan att något
förhandsgodkännande behöver inhämtas från Europeiska
kommissionen. Ca 900 större projekt bör genomföras under perioden
2007–2013 runtom i Europa, motsvarande en totalinvestering på
120 miljarder euro (från ERUF och sammanhållningsfonden).
En förenkling av systemet med förskottsbetalningar till
stödmottagare från ordningar för statligt stöd. I praktiken
betyder detta att förskott  på statligt stöd som utbetalas till
stödmottagare nu får nå upp till 100 % av det
tilltänkta beloppet.
En förenkling av systemet för kostnadsersättning
för att minska byråkratin för stödmottagarna och
påskynda utbetalningarna. Kommissionen kommer nu att kunna ersätta
allmänna baskostnader som schablonbelopp eller betala ut engångsbelopp
för små projekt, t.ex. för att stödja utsatta grupper. 
Underlätta förvaltningen av finansieringsmetoder
(ERUF/ESF) som kombinerar bidrag och lån. JEREMIE (gemensamma
europeiska medel för små till medelstora företag) gör det
möjligt för små och medelstora företag som drabbats
hårt av den ekonomiska recessionen att lättare få tillgång
till finansiering. Europeiska investeringsbanken och Europeiska banken för
återuppbyggnad och utveckling kan hjälpa till med förberedelserna
av större projekt genom JASPERS (gemensamt stöd till projekt i de
europeiska regionerna). Särskilt stöd kommer att lämnas till
andra tillhandahållare av mikrokrediter än banker genom initiativet
JASMINE (gemensam insats för att stödja mikrofinansieringsinstitut i
EU).
Alla medlemsstater erbjuds möjlighet till finansiering från ERUF 
(upp till 4 % av deras anslag) för energieffektiva
förbättringar och åtgärder för att använda
förnyelsebar energi i bostäder. Det betyder att EU kan
medfinansiera nationella och regionala stödordningar för att
installera flerglasfönster, väggisolering eller solpaneler. Tidigare
lagstiftning gav enbart nya medlemsstater begränsade möjligheter att
använda ERUF-stöd till bostäder.I december avtalades
ytterligare ändringar innebärande att de regler som gäller
”inkomstgenererande projekt”, t.ex. motorvägar, endast bör
tillämpas på projekt som finansieras ur ERUF och
sammanhållningsfonden om de totala kostnaderna överstiger
1 miljon euro. 
Information till
redaktörer
Mer information finns på:
http://ec.europa.eu/regional_policy/funds/recovery/
EU:s hantering av den ekonomiska krisens sociala dimension:
http://ec.europa.eu/social/main.jsp?langId=en&amp;catId=736
DEN EKONOMISKA ÅTERH&#196;MTNINGSPLANEN FÖR
EUROPA
FÖRSKOTTSBETALNINGAR FRÅN ERUF/ESF
APRIL 2009[ Figures and graphics available in PDF and WORD PROCESSED
]
