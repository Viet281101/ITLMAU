IP/09/840   Bryssel den 28 maj 2009  Europeiska program och filmer står för tre fjärdedelar av TV-utbudet på bästa sändningstid  Filmer och TV-program "made in Europe" fortsätter att locka de europeiska TV-tittarna. Enligt en idag publicerad oberoende studie som beställts av Europeiska kommissionen står europeiskt programmaterial för närmare tre fjärdedelar av de europeiska TV-bolagens programutbud på bästa sändningstid. Det är uppmuntrande att konstatera att europeiska produktioner är väl företrädda i de nya medierna, till exempel när det gäller beställbara videofilmer, men det krävs samtidigt en noggrann uppföljning för att säkerställa att de nya audiovisuella gemenskapsbestämmelserna följs. Dessa regler, som har till syfte att garantera spridningen av europeiska produktioner, kompletterades 2007 med åtgärder som specifikt gäller de nya medierna och som senast till december 2009 måste tillämpas av samtliga medlemsstater (   IP/08/2032   ) .  "TV-tittarnas intresse för europeiska produktioner är glädjande. Detta visar att den europeiska mångfalden, som europeiska unionens politik på det audiovisuella området har till uppgift att främja, har ett värde för det stora flertalet européer," säger Jacques Barrot, vice ordförande i Europeiska kommissionen och för närvarande kommissionsledamot med ansvar för informationssamhället och medier. "Jag är inte desto mindre övertygad om att det är möjligt att nå längre och öka spridningen av våra produktioner ytterligare. Vi bör bland annat utnyttja potentialen hos de beställbara tjänsterna för att främja det lokala och europeiska programinnehållet i hela Europa och på så sätt främja den kulturella mångfalden och den oberoende produktionen."  I den studie som publiceras i dag mäts för första gången hur mycket tid TV-tittarna ägnar åt europeiska program. I de föregående studierna uppmättes bara de europeiska programmens andel av programutbuden. Av den aktuella studien framgår att de oberoende europeiska programmen och filmerna är mycket populära. År 2007 stod de europeiska programmen och filmerna för 74 % av tittartiden , till och med 75,5 % mellan kl. 18 – 23, och 33,3 % av européernas tittartid ägnades oberoende europeiska produktioner.  Majoriteten av TV-kanalernas beställbara videotjänster erbjuder nästan uteslutande europeiska produktioner: Mer än 90 % av de tillfrågade TV-kanalerna uppgav att mer än 75 % av utbudet i deras beställningskatalog är europeiskt. De oberoende beställvideotjänsterna erbjuder däremot betydligt färre europeiska produktioner: Av dessa tjänsteleverantörer anger faktiskt 25 % att de har mindre än 25 % europeiskt utbud i sina kataloger. Det är således viktigt att övervaka utvecklingen av det beställbara videoutbudet i EU för att främja ett kulturellt diversifierat utbud.  Studien, som baseras på ett representativt urval av TV-kanaler och tillhörande tjänster i hela Europa har genomförts för Europeiska kommissionens räkning för att analysera TV-kanalernas främjande av europeiska produktioner och beställbara tjänster i trettio länder, såsom de europeiska audiovisuella reglerna föreskriver   MEMO/08/803   ). I studien föreslås också metoder för att utvärdera utbudet av och investeringarna i europeiska produktioner hos leverantörerna av beställbara videotjänster. I studien uppmuntras slutligen medlemsstaterna och leverantörerna av beställbara tjänster att fastställa riktlinjer för att mäta hur tungt det europeiska innehållet väger på området för de betalbara tjänsterna. Bakgrund  Enligt direktivet "television utan gränser" från 1989 är de europeiska TV-bolagen skyldiga att vika majoriteten av sin programtid för europeiska produktioner och minst 10 % av denna tid eller dessa programbudgetar åt oberoende europeiska produktioner. Direktivets tillämpningsområde utsträcktes 2007 genom direktivet "audiovisuella medietjänster" till att även omfatta beställbara tjänster. Enligt det nya direktivet ska medlemsstaterna se till att de beställtjänster som tillhandahålls av leverantörer av medietjänster, där så är praktiskt möjligt och på lämpligt sätt, främjar produktion av och tillgång till europeiska verk. Detta kan uppnås med hjälp av olika medel, bland annat genom att investera i produktionen av europeiska verk och i förvärvet av rättigheterna till dem eller genom att fastställa en lämplig eller övervägande andel av sådana verk i katalogerna för beställbara videotjänster.  I den oberoende studie som publiceras i dag tillförs en yttre dimension till den rapport som vartannat år utarbetas av kommissionen om hur väl medlemsstaterna uppfyller dessa krav, baserad på uppgifter som medlemsstaterna lämnat. Den har genomförts för kommissionens räkning av Attentional Limited, Oliver &amp; Ohlbaum Associés, Ramboll Management och Headway International Kommissionens senaste rapport täcker perioden 2005-2006 och publicerades i juli 2008 (   IP/08/1207   ). Nästföljande rapport för 2007-2008 kommer att publiceras 2010. Studien finns på följande webbplats:    http://ec.europa.eu/avpolicy/info_centre/library/studies/index_en.htm#eurworks    För ytterligare information, vänligen kontakta:  Martin Selmayr:  02/298 12 30  Mina Andreeva: 02/299 13 82 Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
