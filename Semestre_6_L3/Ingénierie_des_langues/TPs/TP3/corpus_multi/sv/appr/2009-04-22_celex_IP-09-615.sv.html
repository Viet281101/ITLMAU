IP/09/615
Bryssel den 22 april 2009Bolognaprocessen: universitetsreformer under
det kommande decennietDe 28 och 29 april ska
ministrarna med ansvar för högre utbildning från 46 länder i
Europa träffas i belgiska Leuven och Louvain-la-Neuve för att se vad
som uppnåtts i Bolognaprocessen, fastställa en ny agenda och enas om
vad som ska prioriteras på det europeiska området för högre
utbildning för nästa decennium fram till år 2020. Ett
”Bologna Policy Forum” kommer att äga rum mellan de 46
länderna som deltar i processen och 20 utomeuropeiska länder. Detta
återspeglar det stora intresse som finns utanför Europa för de
reformer som genomförs på det europeiska området för
högre
utbildning.[1]
Bolognaprocessen är en europeisk framgång – den har vuxit
från 29 länder år 1999 till 46
idag[2]. I Bolognaprocessens
senaste lägesrapport (Bologna Stocktaking Report), som kommer att
läggas fram för ministrarna i Leuven och Louvain-la-Neuve, anges att
det har gjorts goda, fastän något ojämna, framsteg i
genomförandet av reformerna. Kommissionens senaste rapport bekräftar
denna positiva slutsats och påpekar att väsentliga framsteg har
gjorts, däribland inom strukturella reformer. Man bör nu inrikta sig
på att modernisera nationell politik och genomföra reformerna av
Europas högskolor på konkret nivå.
De viktigaste reformerna inom Bolognaprocessen ärexamensstrukturen på tre nivåer (grundnivå, avancerad
nivå, forskarnivå), 
kvalitetssäkring inom högre utbildning, samt 
erkännande av examina och studieperioder. Dessa
insatser har, tagna tillsammans, skapat nya möjligheter för
högskolor och studenter. Fjolårets lansering av det europeiska
registret för kvalitetssäkring av högre utbildning bidrar till
att göra den högre utbildningen i Europa mer synlig och öka
förtroendet för läroanstalter och utbildningar såväl
inom som utanför Europa.
Ján Figel', Europeiska kommissionens ledamot med ansvar för
utbildning, kultur och ungdomsfrågor, sade om det kommande mötet:
”Bolognaprocessen har gjort systemen för högre utbildning mer
kompatibla och jämförbara. Bland annat har Europa blivit ett mer
attraktivt mål för studenter från andra världsdelar.
Även om det återstår en del arbete för att uppnå de
mål som fastställdes 1999, måste vi hela tiden gå vidare och
ta itu med nya utmaningar, särskilt mot bakgrund av den rådande
ekonomiska krisen. Den högre utbildningen har en viktig roll när det
gäller att stödja en hållbar ekonomisk återhämtning och
främja innovation. Universiteten måste moderniseras och att
regeringarna, inte bara i Europa utan i hela världen erkänner detta,
ger Bolognaprocessen det nödvändiga stödet för
framgång.”
Av en nyligen genomförd Eurobarometerundersökning bland
högskolestudenter framgår att studenter vill få bättre
tillträde till högre utbildning och att universiteten bör
samarbeta med näringslivet och öppna upp möjligheter till
livslångt lärande. Till exempel ansåg hela 97 % av
studenterna att det var viktigt att studenter fick de kunskaper och
färdigheter de behövde för att lyckas på
arbetsmarknaden. 
En betydande merpart (87 %) ansåg också att det var viktigt
att högskolor främjade innovation och företagaranda bland
studenter och lärarkår, och att det bör finnas
möjligheter till praktik på privata företag som del av
utbildningen. Fler studenter vill läsa utomlands och en majoritet vill
få mer information om kvaliteten på högskolorna för att
kunna fatta välgrundade beslut om sina studier. 
Europeiska kommissionen arbetar tillsammans med medlemsstaterna och
högskolesektorn för att hjälpa till med genomförandet av
universitetens moderniseringsagenda inom ramen för Lissabonstrategin
för tillväxt och sysselsättning. Stöd
tillhandahålls ur programmet för livslångt lärande
(Erasmusdelen), sjunde ramprogrammet för forskning, ramprogrammet för
konkurrenskraft och innovation samt via strukturfonderna och lån från
Europeiska investeringsbanken. 
Kommissionen stöder också reformer inom högre utbildning
utanför Europa. Konkret sker detta via kommissionens externa
åtgärder och program. Till exempel finns det i Tempusprogrammet
stöd till EU:s grannländer. Relationer med andra partnerländer
stöds via en rad bilaterala eller multilaterala samarbetsprogram:
EU-USA/Canada, EDULINK, ALFA för Latinamerika och det nya
Nyerere-programmet för Afrika. Slutligen bör man även nämna
Erasmus Mundus-programmet som erbjuder stipendier för studenter
från hela världen som vill läsa integrerade mastersprogram i
olika länder i Europa. I programmets nya omgång finns också
doktorandstudier. Samarbetet med icke-europeiska institut bekostas ur
kommissionens bidrag till högskolornas forskningsverksamhet, som går
via EU:s sjunde ramprogram för forskning. Marie Curie-insatserna ger
enskilda forskare möjlighet att delta i forskarlag i andra länder.Mer information:
Europeiska kommissionen: MEMO/09/170
[FAQ on Bologna], 22 april 2009
Europeiska kommissionen: MEMO/09/172
[Eurydicerapport], 22 april 2009
Europeiska kommissionen: MEMO/09/171
[Eurobarometer], 22 april 2009
Europeiska kommissionen: Högre
utbildning
Europeiska kommissionen: Högre
utbildning: BolognaOfficiell webbplats för BolognaprocessenMinisterkonferensen
om Bolognaprocessen, Louvain-la-Neuve och Leuven, 28-29 april 2009 
[1]Följande länder
är inbjudna: Marocko, Tunisien, Egypten, Etiopien, Senegal, Tanzania,
Sydafrika, Israel, Jordanien, Kazakstan, Kirgizistan, Indien, Kina, Japan,
Vietnam, Australien, Nya Zeeland, Brasilien, Mexiko, USA och
Canada.[2] Albanien,
Andorra, Armenien, Azerbajdzjan, Belgien, Bosnien-Hercegovina, Bulgarien,
Kroatien, Cypern, Tjeckien, Danmark, Estland, Finland, Frankrike, Georgien,
Tyskland, Grekland, Vatikanstaten, Ungern, Island, Irland, Italien, Lettland,
Liechtenstein, Litauen, Luxemburg, Malta, Moldavien, Montenegro,
Nederländerna, Norge, Polen, Portugal, Rumänien, Ryssland, Serbien,
Slovakien, Slovenien, Spanien, Sverige, Schweiz, f.d. jugoslaviska republiken
Makedonien, Turkiet, Ukraina, Förenade kungariket, Österrike
