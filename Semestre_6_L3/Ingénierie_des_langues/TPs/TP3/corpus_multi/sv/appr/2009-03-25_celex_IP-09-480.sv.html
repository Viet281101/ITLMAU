IP/09/480
Strasbourg den 25 mars 2009Vår i Europa 2009: elever inbjuds att
delta i dialogen om Europas framtidDen 25 mars i Strasbourg lanserades årets
kampanj ”Vår i Europa” som ska uppmuntra elever att delta i
aktiviteter för att öka medvetenheten om europeiska frågor.
Kommissionens vice ordförande Margot Wallström och ordföranden i
Europaparlamentets utskott för kultur och utbildning Katerina Batzeli
träffade med anledning av evenemanget en grupp elever på besök
vid Europaparlamentet. Årets kampanj sammanfaller med förberedelserna
inför valet till Europaparlamentet i juni.
Vår i Europa är ett årligt evenemang som anordnas av ett
nätverk av 31 utbildningsministerier i Europa (European Schoolnet) och
finansieras av Europeiska kommissionen. Årets motto är
”Idéer utvecklar Europa”, och evenemanget är anknutet till
det europeiska året för kreativitet och innovation. Aktiviteter
anordnas till och med den 30 juni i skolor i EU:s medlemsstater och andra
europeiska länder som Norge, Bosnien-Hercegovina och Schweiz.
Några av aktiviteterna är diskussioner med inbjudna talare om
Europa, chattar med ledamöter av kommissionen och andra europeiska
offentliga personer, debatter, tävlingar och andra projekt som ska öka
medvetenheten om europeiska frågor. Ungdomar uppmanas delta i dialogen om
demokratins framtid i Europa.
– Det här är ett bra tillfälle att göra
ungdomar medvetna om hur viktigt det är med EU och Europaparlamentet
– som framtidens väljare behöver de göra sina röster
hörda nu i frågor som är viktiga för dem, säger Margot
Wallström.
– Att kommunicera om EU till medborgarna, särskilt till de
yngsta generationerna, eleverna, är inte bara något som EU prioriterar
utan det mest grundläggande för EU:s framtid, säger Katerina
Batzeli. Vår i Europa är ett sätt att informera, involvera och
aktivera skolorna så att de utövar sin rätt att delta i EU:s
demokrati.
– Vi ser fram emot mycket innovation och kreativitet från
ungdomarna när de danar Europas framtid, säger
utbildningskommissionär Ján Figel’, som redan deltagit i en
nätchatt med skolorna. Varje år deltar tiotusentals unga européer
i EU-program för ungdomar. Tillgång till bra information om EU och
möjligheterna att diskutera vår framtid ger viktig träning i
medborgarskap.
Tidigare Vår i Europa-kampanjer har haft teman som interkulturell
dialog, framtidsdebatt och EU:s utvidgning.
Mer än 4 000 skolor har hitills anmält sig för att delta
i evenemang med stöd av de resurser som finns på programmets
23-språkiga webbplats:
www.springday2009.net
Talare som vill besöka en skola kan fylla i en intresseanmälan
på
http://www.springday2009.net/ww/en/pub/spring2009/misc/back_to_school_apps.cfm
Bland gästtalarna finns bl.a. över 30 ledamöter av
Europaparlamentet, tre ledamöter av Europeiska kommissionen, flera
företrädare för nationella och regionala myndigheter,
professorer, experter och f.d. Erasmusstudenter.
