IP/09/635
Bryssel den 24 april 2009Ny europeisk plattform för att
bättre samordna integreringen av romerna i
samhälletDet första mötet inom den nya europeiska
plattformen för integrering av romerna äger rum idag. Syftet är
att samordna de nationella åtgärderna för att motverka
utestängningen av Europas största etniska minoritet. Mötet
är ett tillfälle att samla medlemsstaternas regeringar, EU, andra
internationella organisationer och det civila samhället för att
stimulera till samarbete och utbyte av erfarenheter om framgångsrika
politiska lösningar för att integrera romerna.
– Den pågående ekonomiska krisen ökar risken att
romerna, som ofta lever i samhällets utkant, blir totalt utestängda.
Vi behöver en konstruktiv politik som ger romerna en chans, inte några
tvångsåtgärder som ökar fattigdomen och den sociala
utestängningen. Åtgärderna måste vara särskilt riktade
till romerna, men med målet att de ska få tillgång till vanlig
utbildning, vanliga jobb och vanliga bostäder. Och effektiva
åtgärder måste vara gränsöverskridande, säger
Vladimír Špidla, EU-kommissionär med ansvar för
sysselsättning, socialpolitik och lika möjligheter. 
Mötet idag anordnas av Vladimír Špidla och Michael Kocáb,
tjeckisk minister med ansvar för mänskliga rättigheter och
nationella minoriteter, och man kommer att granska vad som hänt när
det gäller integreringen av romerna sedan det första EU-toppmötet
om romer i Bryssel i september 2008 (se IP/08/1326).
Vid rådets möte i december 2008 uppmanades kommissionen att anordna
ett utbyte av god praxis och erfarenheter mellan EU-länderna och att
stimulera samarbetet mellan alla berörda parter genom att införa en
europeisk plattform.
Syftet med mötet är att slå fast ett antal grundläggande
principer för hur man effektivt ska kunna åstadkomma en integrering av
romerna. Europeiska kommissionen kommer också att dra upp de stora linjerna
för hur EU:s instrument och politik under 2009 och 2010 kan inriktas
på romernas behov. Vidare kommer kommissionen att rapportera om
genomförandet av ett nytt pilotprojekt med en budget på
5 miljoner euro som Europaparlamentet har lagt till i 2009 års budget.
I början av 2010 kommer kommissionen att lägga fram en mer
fullständig arbetsrapport, inför nästa toppmöte om romer som
hålls i Spanien i april 2010.
Situationen för flera miljoner romer i EU och dess grannländer
kännetecknas av diskriminering och långtgående utestängning
från det vanliga samhället, med oproportionerligt höga tal
för fattigdom och arbetslöshet, dålig hälsa och kortare
förväntad livslängd. Dessutom drabbas romer ofta av
diskriminering och rasistiskt våld.
Bakgrund
EU förfogar över en rad instrument som kan användas för
att motarbeta diskriminering och social utestängning av romer. I direktiv
2000/43/EG förbjuds diskriminering på grund av ras eller etniskt
ursprung i samband med sysselsättning, utbildning, socialt skydd (inklusive
hälso- och sjukvård) samt tillgång till varor och tjänster.
EU:s strukturfonder och program kan ge ekonomiskt stöd till projekt och
åtgärder, och olika former av politiskt samarbete på EU-nivå
och mellan medlemsstaterna på områdena social integrering,
sysselsättning, utbildning och hälsa kan användas för att
motverka utestängningen av romerna genom en kombination av analys och
åtgärder respektive integrering av ett
jämställdhetsperspektiv.
Se även MEMO/09/193
Mer information:
Europeiska kommissionens webbsida om romer
(http://ec.europa.eu/roma)
Pressmeddelande från rådet (allmänna frågor) om
integrering av romer, 8 december 2008
(http://ec.europa.eu/social/BlobServlet?docId=1586&amp;langId=en)Förslag
till grundläggande gemensamma principer
(http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes)
