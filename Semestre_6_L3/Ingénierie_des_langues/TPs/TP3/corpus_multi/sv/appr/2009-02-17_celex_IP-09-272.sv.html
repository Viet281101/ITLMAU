IP/09/272
Bryssel den 17 februari 2009Det första EU-hälsopriset för
journalister, en del i kampanjen EU för patienternaIdag lanserar Europeiska kommissionen det
första EU-hälsopriset för journalister i tryckt press och på
webben. Detta prestigefyllda pris är en viktig del av den nyligen inledda
kampanjen EU för patienterna. Priset ska erkänna och främja god
hälsojournalistik i hela Europa. Det ska också uppmuntra och bidra
till debatten om hälsofrågor i EU, särskilt inom kampanjen EU
för patienterna.
– Priset erkänner journalisternas centrala betydelse för
att kommunicera EU:s hälsopolitik till Europas medborgare. Initiativen inom
kampanjen EU för patienterna, bl.a. cancerscreening, patientsäkerhet,
organdonation och transplantation, antibiotikaanvändning och vård i
andra EU-länder, påverkar oss alla och bygger på kommissionens
mål att sätta medborgaren i centrum. Jag hoppas att priset stimulerar
debatten på lokal, nationell och europeisk nivå, säger Androulla
Vassiliou, ledamot av Europeiska kommissionen med ansvar för
hälsofrågor. 
Artiklar som publicerats på papper eller på nätet mellan den 2
juli 2008, när kampanjen EU för patienterna inleddes, och den 15 juni
2009 kan delta. Journalister uppmanas att anmäla sina artiklar med
formuläret på webbplatsen för EU för patienterna. Mer
information om regler och villkor finns på webbplatsen.
Vinnaren utses i två steg. Först väljer nationella juryer, med
kommissionens representationskontor som ordförande och två
hälsoexperter och två journalister, en nationell finalist från
varje medlemsstat. Sedan utses vinnaren, en andrapristagare och en
tredjepristagare av EU-juryn, under ledning av generaldirektör Robert
Madelin vid Europeiska kommissionens Generaldirektorat för hälsa och
konsumentskydd. Namnen på ledamöterna i de nationella juryerna och
EU-juryn kommer att offentliggöras när de är klara på
webbplatsen för EU för patienterna.
De 27 finalisterna bjuds in till Bryssel under hösten 2009 för ett
medieseminarium om EU-hälsofrågor och en prestigefylld prisceremoni
med Androulla Vassiliou som värdinna. Första priset är
5 000 euro, andra priset 3 000 euro och tredje priset
är 2 000 euro. 
EU-hälsopriset för journalister och kampanjen EU för
patienterna finansieras genom gemenskapens andra hälsoprogram
2008–2013.
EU-hälsopriset är avsett att vara ett årligt evenemang, och
ska senare utvidgas även till audiovisuella medier, beroende på
framgången och erfarenheterna med det första året.
För att anmäla en artikel eller ta reda på mer om
EU-hälsopriset för journalister, se webbplatsen för EU för
patienterna: 
http://ec.europa.eu/health-eu/europe_for_patients/index_sv.htmGemenskapens andra hälsoprogram 2008–2013:
http://ec.europa.eu/health/ph_programme/pgm2008_2013_en.htm
