IP/09/ 1716  Bryssel den 16 november 2009 Företags forsknings- och utvecklingsinvesteringar 2008: En global ökning – EU-företag leder före amerikanska och japanska företag  Trots den ekonomiska krisen ökade företagens investeringar i forskning och utveckling (FoU) under 2008 med 6,9 % globalt sett enligt ”resultattavlan 2009 för indus trins FoU-investeringar i EU”. EU-företagen (företag med säte i EU) ökade sina FoU-investeringar med 8,1 %. Denna siffra ligger för andra året i rad väsentligt högre än motsvarande siffror för USA (5,7 %) och Japan (4,4 %). Två EU-företag hör till de tio bästa. Volkswagen kommer på tredje plats med FoU-investeringar på 5,93 miljarder euro och Nokia på åttonde plats. Toyota Motor var världens största investerare i FoU med 7,61 miljarder euro. Rapporten visar även att företag i tillväxtekonomier har den största investeringstillväxten när det gäller FoU.   ”Det är glädjande att EU-företagen trots den ekonomiska krisen under 2008 fortsatte att investera i FoU . Det är den bästa strategin för att komma stärkt ut ur krisen. Det är viktigt att vi stödjer EU-företagens ansträngningar och uppmuntrar dem till att stärka EU:s forskningsintensiva sektorer. Detta kan delvis åstadkommas genom att man bygger upp ett genuint europeiskt område för forskningsverksamhet kombinerat med EU-åtgärder för att främja smarta FoU-investeringar. Det är också mycket glädjande att EU-företag som ägnar sig åt energiteknik med låga koldioxidutsläpp har ökat sina FoU-investeringar. De erbjuder nya möjligheter för tillväxt och sysselsättning inom EU”, säger  Janez Potočnik, kommissionär med ansvar för vetenskap och forskning.   Resultattavlan för industrins FoU-investeringar i EU visar att trots den ekonomiska krisen ligger företagens FoU-investeringar globalt sett fortfarande på 6,9 % jämfört med 9,0 % 2007 (figur 1). EU-företagen lyckades hålla sina FoU-investeringar på praktiskt taget oförändrad nivå (8,1 %) jämfört med 8,8 % 2007. USA-företagens siffror föll däremot från 8,6 % 2007 till 5,7 % 2008. Företag i tillväxtekonomierna hade fortsättningsvis den högsta FoU-tillväxten. Kina ledde med en ökning på 40 %. Indien nådde upp till 27,3 %, Taiwan till 25,1 % och Brasilien till 18,6 %. Verkningarna av krisen återspeglas ännu inte fullt ut i företagens FoU-investeringar. Däremot är de mer tydliga när det gäller andra indikatorer som inhämtats för resultattavlan, däribland företagens rörelsevinster som fallit med 30,5 % för EU-företagen och med 19,1 % för USA-företag.  Utvecklingstendenser på företagsnivå  Volkswagen och Nokia – två EU-företag – är bland de tio största FoU-investerarna. Fem av företagen är amerikanska, däribland Microsoft, General Motors och Pfizer. I täten ligger det japanska företaget Toyota. Bland de 50 främsta FoU-investerarna finns 16 EU-företag och 18 USA-företag, vilket är två färre jämfört med 2007. Japan har 13 företag, vilket är en ökning med 4 jämfört med 2007. De EU-företag som ligger bland de 50 främsta har dock en högre genomsnittlig FoU-intensitet (FoU-investeringar räknat i procent av omsättningen) än företag utanför EU med en siffra på 7,8 % jämfört med 6,8 % (figur 2). Utvecklingstendenser på sektorsnivå FoU-tillväxten i USA domineras av sektorer med hög FoU-intensitet, vilket inkluderar läkemedels-, bioteknik- och IT-sektorerna. I EU är FoU-tillväxten mer jämn fördelad mellan olika sektorer.  USA-företagen har stärkt sin ledande ställning inom sektorer med hög FoU-intensitet genom att öka sina investeringar med 35 % under de senaste fyra åren jämfört med EU-företagens siffra på enbart 13,6 % (figur 3). Sammantaget är USA:s sektor med hög FoU-intensitet dubbelt så stor som EU:s när det gäller FoU-investeringar. Däremot uppvisar EU-företag inom denna sektor resultat som är jämförbara med de amerikanska konkurrenterna i fråga om FoU och därmed sammanhängande indikatorer. EU-företagen leder inom de sektorer som har medelhög och medellåg FoU-intensitet som exempelvis bilar och reservdelar, elektronik och elektrisk utrustning eller kemiska produkter.  Läkemedels- och biotekniksektorn stärkte sin ställning som ledande i FoU-investeringar både globalt sett (18,9 %) och i USA (25,0 %). Många läkemedelsföretag uppvisade en stark ökning av FoU-investeringarna: Takeda Pharm. (+42,7 %), Boehringer Ingelheim (+21,9 %) och Schering-Plough (+20,6%). Merck (USA), Johnson &amp; Johnson och Pfizer minskade dock sina FoU-investeringar med mellan 1 och 2 %.  Bil- och reservdelssektorn ligger på tredje plats globalt sett med 17,1%. I EU och Japan ligger dock denna sektor på första plats med 25,0  % respektive 27,0 %. Trots att bilindustrin var den sektor som först drabbades av den ekonomiska krisen uppvisade en del biltillverkare tvåsiffriga tal för FoU-tillväxten under det gångna året: Volkswagen (+20,4%), Peugeot (+14,4%) och Fiat (+14,1%). Andra biltillverkare minskade dock sina FoU-investeringar avsevärt, till exempel Renault (-9,2%), Daimler (-9,1%), BMW (-8.9%), Ford Motor (-2,7%), och General Motors (-1,2%). Årets resultattavla bekräftar att företag som ägnar sig åt teknik för förnybar energi är mycket aktiva på FoU-området. De sex EU-företagen inom denna sektor uppvisade en imponerade ökning av FoU-investeringarna under de senaste tre åren (figur 4). Bakgrund Resultattavlan för industrins FoU-investeringar i EU 2009 ger information om FoU-investeringar i de 1 000 främsta företagen i EU och de 1 000 främsta företagen utanför EU under det senaste rapporteringsåret. Den offentliggörs varje år av EU-kommissionen.  Resultattavlan och andra rapporter om IRMA ( Industrial Research Investment Monitoring and Analysis) finns tillgängliga via   http://iri.jrc.ec.europa.eu/   .  Se även   MEMO/09/503    Frågor &amp; Svar  Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED
