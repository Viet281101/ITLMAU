IP/09/1562  Bryssel den 22 oktober 2009     Minskad byråkrati:  Kommissionen  håller sina löften och går ännu lite längre  Efter ett förslag från kommissionen 2007 satte Europeiska unionen upp ett  ambitiöst mål att före 2012 minska de administrativa kostnader som uppkommer till följd av EU-lagstiftning med 25 %.  Kommissionen  publicerar idag en översikt över de framsteg som hittills gjorts liksom planer för  besparing  ar inom 13 prioriterade områden. De åtgärder som  kommissionen  nu föreslår och håller på att utarbeta skulle bespara företagen 40,4 miljarder euro av de 123,8 miljarder euro i kostnader för den byråkrati som uppkommer till följd av 72 EU-bestämmelser och de åtgärder som vidtas för att införliva och genomföra dessa bestämmelser i medlemsstaterna. De besparingsåtgärder som redan vidtagits av  kommissionen    eller  som  föreslagits och antagits kan innebära besparingar på 7,6 miljarder euro. De åtgärder som kommissionen nu föreslår och som Europaparlamentet och rådet ska anta skulle lägga ytterligare 30,7 miljarder euro till den summan. F ler  åtgärder håller på att förberedas och de skulle innebära ytterligare besparingar på minst 2,1 miljarder euro. Det hänger nu på parlamentet och rådet att se till att företagen känner av skillnaden i praktiken.  Så här säger Europeiska kommissionens ordförande José Manuel Barroso: ”  Kommissionen  är i full gång med att uppfylla sina löften att minska byråkratin för företagen. Företagen kan redan nu uppnå besparingar på 7,6 miljarder euro varje år. Den summan kommer att uppgå till 40 miljarder euro om medlemsstaterna och Europaparlamentet fullt ut stöder våra förslag. Men arbetet för en bättre lagstiftning är något som ständigt pågår. Det handlar inte bara om att ändra på dåliga regler, utan att få bra regler att fungera bättre genom ny teknik och innovation. Att ytterligare rationalisera europeisk och nationell lagstiftning – utan att för den skull göra avkall på medborgarnas trygghet – kommer att bli ett nyckelområde för  kommissionen  när den under nästa mandatperiod ska fortsätta att verka för en hållbar ekonomisk återhämtning."  Kommissionens vice ordförande Günter Verheugen, som ansvarar för näringslivsfrågor, säger så här: ” Det paket vi lägger fram idag är resultatet av ett  politiskt åtagande och ett hårt arbete för att avskaffa onödig byråkrati.    Kommissionen  har gjort allt som står i dess makt för att uppnå målet med besparingar på 25 % fram till 2012. Jag uppmanar därför Europaparlamentet och medlemsstaterna att anta alla våra återstående förslag så att de så snart som möjligt får full genomslagskraft i den europeiska ekonomin. Detta kostar ingenting, men det skulle betyda att företagen, särskilt de små och medelstora företagen, får ett tillskott på omkring 30,7 miljarder euro."  EU:s program för att minska den administrativa bördan kommer att innebära en sammanlagd besparing på 40,4 miljarder euro (33 % av den uppskattade administrativa bördan). Detta blir verklighet om alla  kommissionen  s förslag får stöd av rådet och parlamentet. Det rör sig särskilt om två viktiga förslag, som lades fram i början av året, ett rör mervärdesskatt och syftar till att underlätta e-fakturering  (till ett värde av 18 miljarder euro) och det andra rör bolagslagstiftning och syftar till att ge mikroföretag dispens från redovisningsskyldighet ( till ett värde av 7 miljarder euro).  Arbetet med utgångsmätningen har nu slutförts och denna bekräftade det val som  kommissionen har gjort, nämligen att inrikta sig på utvalda prioriterade områden.  Utgångsmätningen bekräftade också de små och medelstora företagens utsatthet när det gäller administrativa bördor. Det har varit av stor betydelse att de berörda  parterna och  högnivågruppen, under ledning av Edmund Stoiber, har deltagit i utvärderingen av genomförbarheten och möjligheten till ytterligare besparingsåtgärder, som kan komma att ingå i nya initiativ för att minska de administrativa bördorna under nästa kommissions mandat.  Vidare har alla medlemsstater nu satt upp  ambitiösa nationella mål, såsom man enades om 2007.    Kommissionen  kommer genom sitt system för konsekvensbedömning att fortsätta att se till att de krav som ställs upp vid införandet av nya handlingsprogram begränsas till ett minimum.  ”Åtgärdsprogrammet för minskning av administrativa bördor i EU” är en viktig del av  kommissionen  s övergripande dagordning för bättre lagstiftning. Syftet med åtgärder na är att främja konkurrens kraft, tillväxt och arbetstillfällen. Att minska företagens kostnader för lagstiftning ligger också i linje med initiativet till stöd för småföretagen och devisen ”tänk småskaligt först” och är vidare ett av nyckelområdena i EU:s ekonomiska återhämtningsplan. Dagens meddelande bekräftar att minskningen av de administrativa bördorna är en ständigt pågående verksamhet som kommer att få en stor praktisk betydelse inom alla sektorer.  Bakgrund: Exempel återfinns i   MEMO/09/474      Mer information
