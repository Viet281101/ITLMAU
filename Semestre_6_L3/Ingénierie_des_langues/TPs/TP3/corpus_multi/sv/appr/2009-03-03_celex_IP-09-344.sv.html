IP/09/344
Bryssel den 3 mars 2009Fem stora IKT-företag lovar att
stödja kvinnor med IKT-kompetensI dagens globala finansiella kris är arbeten
inom IKT-sektorerna, såsom telekom och Internet, pålitliga källor
till tillväxt samtidigt som de är viktiga för ekonomins
återhämtning. För att EU:s konkurrenskraft ska kunna bevaras
krävs dock att framför allt den högteknologiska sektorn kan locka
till sig och behålla kompetent arbetskraft, inte minst kvinnor. 2010 kommer
det förmodligen att saknas omkring 300 000 kvalificerade
ingenjörer i EU. Samtidigt är mindre än 20 % av
systemvetarna kvinnor. Med anledning av detta uppmanade EU-kommissionen 2007
telekom- och Internetföretag att locka till sig fler kvinnor med
IKT-kompetens. Därför kommer fem stora IKT-företag i dag att
underteckna riktlinjer för bästa praxis när det gäller
kvinnor och IKT. Företagen åtar sig att göra mer för att
göra teknikjobben mer intressanta för kvinnor och för att
bättre utnyttja och sätta värde på kvinnors potential i
IKT-sektorn. 
”Undertecknandet av dessa riktlinjer för bästa praxis är
ett första steg för att göra högteknologiska jobb
intressanta för flickor och för att få in fler kvinnor i
IKT-sektorn. Jag vill gratulera de företag som i dag har modet och
övertygelsen att ansluta sig till riktlinjerna. Riktlinjerna kommer att
berika IKT-sektorn genom att göra den mer kvinnoanpassad”,
säger Viviane Reding, EU-kommissionär med ansvar för
telekomfrågor. ”IKT-sektorn har dock bara börjat inse hur
omfattande den här frågan är och hur viktigt det är att
locka till sig kvinnor och komma till rätta med kompetensbristen i EU. I
IKT-sektorn i Belgien saknas i dag 10 100 personer med IKT-kompetens. I
Polen är siffran 18 300, i Italien 2 800, i Frankrike 4 300, i
Spanien 41 800 och i Tyskland är den så hög som 87 800!
Jag uppmanar andra IKT-företag att följa efter och underteckna
riktlinjerna för kvinnor och IKT senast i slutet av året.” 
I dag var kommissionär Viviane Reding på plats då riktlinjerna
för bästa praxis när det gäller kvinnor och IKT
undertecknades av fem europeiska och multinationella företag:
Alcatel-Lucent, Imec, Orange-France Telecom Group, Microsoft och Motorola. Det
här är ett resultat av de diskussioner med branschen som Viviane
Reding tog initiativ till på Internationella kvinnodagen 2008 (IP/08/392).
Syftet med riktlinjerna är att locka flickor som går i skolan eller
på universitetet till den högteknologiska sektorn, men också att
se till att kvinnor som redan arbetar i sektorn blir kvar och
värdesätts, med hjälp av följande:Labb och datorklubbar för flickor, där de kan utveckla ett
bättre självförtroende vid IKT-användning genom att skapa
webbplatser, mixa musik eller utforma online-tidskrifter. IMEC, Motorola, Orange
and Microsoft har redan tekniklabb för flickor eller teknikläger
på sommaren för flickor. Sådan klubbar finns också i Storbritannien och Tyskland. 
Mentorprogram under mammaledighet, för att hjälpa
kvinnor på föräldraledighet att uppdatera sig i den tekniska
utvecklingen, erbjuds till exempel av Motorola. 
Praktisk hjälp med att kombinera familjeliv och arbetsliv.
På till exempel IMEC förekommer redan flexibla arbetstider och
arbete hemifrån. 
IKT-forum och IKT-nätverk för kvinnor som erbjuder stöd
vid jobbsökning, råd och mentorskap. Alcatel Lucent ger
karriärstöd för kvinnor som har stor potential. Syftet är
att de ska kunna klättra snabbare på karriärstegen. Microsoft och
Motorola har också infört program för kvinnligt ledarskap. 
Mål för rekrytering och befordran av kvinnor med IKT-kompetens
på alla nivåer och uppföljning av hur målen uppnås.
Orange främjar rekryteringen av kvinnor genom att hålla
ansökningsperioden öppen tills minst en kvinna har lämnat
in sin ansökan. Europeiska kommissionen kommer att
övervaka genomförandet av riktlinjerna och göra en bedömning
om ett år. ”God praxis måste åtföljas av strikta
mål. Ett möjligt sätt är att främja kvinnors
representation i IKT-företagens styrelser”, säger Viviane
Reding. ”I dag är endast 7 % styrelseledamöterna i de 116
stora IKT-företagen kvinnor. Vi bör därför ha som mål
att fördubbla kvinnornas representation senast 2015.” 
Bakgrund: 
För att förbättra medvetenheten om kvinnors potential inom IKT
i EU införde Viviane Reding 2007 initiativet för jobbskuggning (IP/07/305),
som nu genomförs varje år. Detta initiativ innebär att unga
flickor följer med en framgångsrik kvinna inom IKT-sektorn (en
ingenjör, chef eller politiker) under en typisk arbetsdag och får
möta manliga och kvinnliga IKT-experter. På så vis får de en
aning om hur det kan vara att arbeta inom IKT-sektorn. Under 2008 deltog mer
än 100 flickor i det här initiativet (IP/08/392).
Vid det globala mötet i Women's Forum for Economy and Society i
Deauville i oktober 2008 träffade kommissionär Reding andra kvinnliga
ledare inom politiken eller industrin. Även där efterlystes fler
kvinnor med IKT-kompetens (”Cyberellas” MEMO/08/631).I anslutning till dagens undertecknande av riktlinjerna för bästa
praxis när det gäller kvinnor och IKT arrangerades konferensen
Cyberellas are IT! i Bryssel, där Viviane Reding presenterade en
kort video från jobbskuggningen i Lyon 2008. Detta videoklipp –
ICT is wicked – kommer att spridas till skolor runt om i EU och
finns online på: 
http://212.68.215.195/europa/shadowingday09.wmvMer information finns på: www.ec.europa.eu/itgirls.
