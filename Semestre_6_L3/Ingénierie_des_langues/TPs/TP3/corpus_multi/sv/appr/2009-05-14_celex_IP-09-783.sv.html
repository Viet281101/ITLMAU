IP/09/783
Bryssel den 14 maj 2009Konsumentskydd: Flygbolagen städar upp
sina webbplatserIdag lägger EU-kommissionen fram resultat som
visar att webbplatser som säljer flygbiljetter i EU följer
konsumentskyddsreglerna mycket bättre än tidigare. Resultaten finns i
en rapport om en 18 månader lång utredning i hela EU för att
bekämpa vilseledande marknadsföring och otillbörliga
affärsmetoder. Efter en EU-utredning som inleddes i september 2007
(där 15 nationella EU-myndigheter samt Norge deltog) har 115
flygwebbplatser av de 137 kontrollerade bättrat sig. Efter en ytterligare
kontroll med oberoende kontrollanter i mars 2009 av 67 stora flygbolag har 52
flygbolag antingen blivit helt rentvådda och åtagit sig att följa
kraven i fortsättningen eller svarat omedelbart på kommissionens
begäran att rätta till kvarstående problem (se listorna nedan).
Under kontrollerna granskades webbplatserna enligt en checklista med 14 punkter
som flygbranschen godkänt i förväg. Kommissionen arbetar nu
för att införa ett avtal för hela branschen med lika villkor
för alla flygbolag i EU och höga krav på
webbplatserna.
– Den här EU-omfattande utredningen av flygbolag har lett
till stora förändringar av flygwebbplatserna i EU. Men vi kan inte
slå oss till ro, för det finns mer att göra. Den här
första alleuropeiska utredningen har i alla fall visat att EU kan
sätta kraft bakom orden och ge resultat. Nästa steg är ett avtal
som täcker hela branschen, och vi kommer att fortsätta att
övervaka utvecklingen på det här området, säger
konsumentkommissionär Meglena Kuneva.
– Klara och tydliga priser är ett krav enligt
flygförordningen. Flygbolagen är skyldiga att uppfylla höga krav
i hela branschen, och det är vårt ansvar att se till att alla
aktörer följer samma regler. Detta är först och främst
viktigt för konsumenterna som vill kunna jämföra priser mellan
flygbolag och ha ett riktigt val, säger kommissionens vice ordförande
Antonio Tajani som ansvarar för transportpolitiken.
1.	Resultat av utredningen av flygbiljettförsäljning
2007
Åtgärderna är nu färdiga i 85 % av fallen. Av
de 137 webbplatser som undersökts, vilket motsvarar ungefär
80 flygbolag, har 115 nu rättats (se tabellen i bifogade MEMO/09/238
över läget i mars 2009).
2.	Kontroll av flygbolagen
Kontrollen gick ut på att granska alla aspekter av försäljning
av flygbiljetter på Internet, bl.a. eftersom två nya
EU-rättsakter om starkare konsumentskydd trätt i kraft sedan den
första kontrollen i september 2007 (direktivet om otillbörliga
affärsmetoder och flygförordningen). Med hjälp av en checklista
med 14 punkter som flygbranschen godkänt (se MEMO/09/238)
kontrollerades de sju största flygwebbplatserna i alla 27 medlemsstater,
vilket täcker totalt 67 flygbolag och omkring 339 miljoner
passagerare. Nedan sammanfattas resultaten av kommissionens samråd med
flygbolagen efter kontrollen, inbegripet flygbolagens åtaganden (se
tabellen i bilaga 1 till pressmeddelandet).
Vad händer nu?Resultaten av kontrollen har lämnas över till de nationella
tillsynsmyndigheterna som följer upp kontrollen där det
behövs.
Kommissionen arbetar med flygbranschen för att få till stånd
ett branschtäckande avtal med höga krav, bl.a. övervakning
genom fristående parter.
I juni 2009 lägger kommissionen fram ett meddelande om tillsyn
för att stärka de nationella tillsynsmyndigheternas nätverk
(CPC-nätverket) sedan det varit i drift i två år.
Bakgrund:
Utredningens hemsida: 
http://ec.europa.eu/consumers/enforcement/sweep/index_en.htm
Bilaga 1
Resultat av kommissionens samråd med flygbolagen efter
kontrollen[1]. 
Flygbolag som uppfyller alla kontrollens krav och som åtagit sig att
hålla sina webbplatser på samma nivå i
fortsättningenAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticFlygbolag som uppger att problem som uppdagats vid kontrollen redan
lösts eller kommer att lösas snart så att alla krav är helt
uppfylldaAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Kontrollen är en
faktabaserad undersökning av helhetsläget i flygbranschen. Resultaten
har föranlett kommissionen att ta ett politiskt initiativ för att
få flygbolagen att följa kraven i checklistan bättre. Resultaten
och kommissionens efterföljande åtgärder utgör inte en
anklagelse om överträdelse. Endast nationella tillsynsmyndigheter har
rätt att formellt utreda överträdelser.
