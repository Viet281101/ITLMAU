IP/09/644
Bryssel den 27 april 2009Ny ungdomspolitisk
EU-strategiKommissionen har antagit en ny EU-strategi för
ungdomspolitiken för den kommande tioårsperioden. I den nya strategin,
som inriktas på att satsa på ungdomars egna möjligheter,
framhålls att ungdomar tillhör de mest utsatta grupperna i
samhället, särskilt nu under den ekonomiska krisen, men också att
de är en värdefull tillgång i vårt åldrande
samhälle. Strategin är övergripande och omfattar
åtgärder både på kort och på lång sikt inom
viktiga områden som påverkar ungdomar i Europa, särskilt
utbildning, jobb, kreativitet och entreprenörskap, social integration,
hälsa och idrott, samhällsmedverkan och volontärverksamhet.
Strategin lyfter också fram ungdomsarbetets betydelse och innehåller
förstärkta åtgärder för ett bättre
genomförande av EU:s ungdomspolitik.
Den unga generationen krymper. Den utgör nu 20 % av befolkningen
och beräknas krympa till 15 % fram till 2050. Våra ungdomar
är samtidigt en värdefull tillgång. Det är därför
särskilt viktigt ta vara på detta ungdomskapital under den nuvarande
ekonomiska krisen. Ungdomar i EU har idag fler möjligheter än
tidigare, men står också inför svåra problem: många
står utanför både utbildning och arbetsliv eller riskerar att bli
fattiga och utestängda från samhället i övrigt.
Enligt undersökningar är utbildning, sysselsättning, social
integration och hälsa de frågor som bekymrar dagens ungdomar mest. 
EU:s ungdomar måste också ges möjligheter att delta i
samhällsliv och politik, eller volontärverksamhet eller få
möjlighet till kreativitet och entreprenörskap, idrott och globalt
engagemang. För att göra insatser på dessa områden och skapa
möjligheter för alla ungdomar föreslår kommissionen en ny
ungdomspolitisk strategi med många olika insatser.
Strategin för att satsa på ungdomars egna möjligheter är
en uppföljning av den förnyade sociala agenda som kommissionen
presenterade under 2008. Ungdomsstrategin har följande mål:Att skapa fler möjligheter för ungdomar i utbildningen och i
arbetslivet.
Att förbättra och öka ungdomars delaktighet i
samhället.
Att främja solidaritet mellan ungdomar och
samhället.Strategin betonar ungdomsarbetets viktiga funktion
för att motverka arbetslöshet, sämre skolprestationer och social
utestängning samt för att förbättra kompetens och ge
fritidsmöjligheter.
Kommissionen föreslår att man följer ett övergripande
angreppssätt för alla typer av ungdomsfrågor och skisserar i den
nya strategin olika typer av åtgärder av kommissionen och
medlemsstaterna. Strategin utgör som sådan en del av EU:s samordnade
åtgärder för att möta den nuvarande krisen.
I strategin föreslås en bättre, flexiblare och enklare metod
för samordningen av medlemsstaternas ungdomspolitik med
förstärkta kopplingar till Lissabonstrategin för ökad
tillväxt och sysselsättning.
– Ungdomar är vår tillgång och vår framtid. Vi
måste göra gemensamma insatser som öppnar så många
vägar som möjligt för våra ungdomar, särskilt med tanke
på den nuvarande ekonomiska krisen, säger ungdomskommissionär
Ján Figel' i en kommentar till EU:s nya ungdomsstrategi. Det
viktigaste är att vi ger våra ungdomar redskap att själva ta itu
med de många utmaningar de möter i dagens globaliserade värld.
Vår nya strategi innehåller aktuella åtgärder för
att möta dessa utmaningar, och samtidigt banar den väg för en ny
ungdomspolitik på EU-nivå.
Kommissionen antar den nya ungdomsstrategin efter ett omfattande samråd
under 2008, där nationella myndigheter, Europeiska ungdomsforumet,
ungdomsorganisationer och andra berörda parter deltog. Ungdomarna
själva rådfrågades på Internet och kommer nu att uppmanas
att ge synpunkter på kommissionens förslag under en ny fas i ett
fortlöpande samråd mellan EU och dess ungdomar.
Idag offentliggörs också kommissionens första ungdomsrapport
på EU-nivå, där man hittar utförligare information och
analyser som har sammanställts av Eurostat. Sådana rapporter kommer nu
att offentliggöras vart tredje år och kommer därmed att bidra
till bättre kunskaper om ungdomar.
Mer information om EU:s ungdomspolitik:
Europeiska kommissionens webbplats för ungdomsfrågor:
http://ec.europa.eu/youth/index_en.htmUngdomsportalen:
http://europa.eu/youth/index.cfmEU:s ungdomsrapport:
http://ec.europa.eu/youth/index_en.htmSe även:
MEMO/09/201
(Samråd innan kommissionen antog sin nya EU-strategi för
ungdomsfrågor ”Satsa på ungdomars egna
möjligheter”)
MEMO/09/202
(EU:s första ungdomsrapport)
MEMO/09/204
(Vanliga frågor om EU:s ungdomspolitik)
