IP/09/716
Bryssel den 7 maj 2009Södra
korridoren: EU och partnerländerna fördjupar sitt
samarbeteEU-kommissionen och det tjeckiska
EU-ordförandeskapet kommer imorgon att hålla ett toppmöte i Prag
med partnerländerna om byggandet av den södra korridoren för
energi och transport. EU-kommissionens ordförande, José Manuel
Barroso, och Tjeckiens premiärminister, Mirek Topolánek kommer att
träffa ledare från partnerländerna i Centralasien, södra
Kaukasien, Mashreq och Mellanöstern. Mötesdeltagarna kommer att
diskutera konkreta sätt att gå vidare i utbyggnaden av den södra
korridoren för energi och transport, och tillförseln av naturgas till
EU via korridoren. Under toppmötet möts de potentiella
partnerländerna längs södra korridoren för första
gången på högsta nivå för att diskutera sina gemensamma
intressen. Mötesförklaringen kommer att innehålla de första
formella åtagandena från förbruknings-, producent- och
transitländernas sida om nödvändiga betingelser för att
korridoren ska bli en framgång. Ordförande Barroso kommer att
åtföljas av kommissionären Andris Piebalgs.
EU-kommissionens ordförande, José Manuel Barroso, har följande
kommentar: ”Efter fyra års intensiv dialog med våra
energipartner från Centralasien, södra Kaukasien, Mashreq och
Mellanöstern, tar vi idag ett kliv framåt i och med konkreta
åtaganden för att den södra korridoren, inklusive den
transkaspiska länken ska förverkligas.” Detta
toppmöte erbjuder en unik möjlighet att samla alla huvudaktörer i
regionen för att öka EU:s energitrygghet, och för att inleda ett
samarbete som kommer att vara gagna alla inblandade parter". 
Toppmötet anordnas gemensamt av det tjeckiska ordförandeskapet och
EU-kommissionen.  De deltagande partnerländerna är Azerbajdzjan,
Egypten, Georgien, Irak, Kazakstan, Turkiet, Turkmenistan och Uzbekistan. Vid
toppmötet närvarar även representanter från Ryssland, USA
och Ukraina som observatörer. Representanter för de internationella
finansiella institutionerna (Europeiska investeringsbanken, Europeiska
utvecklingsbanken och Världsbanken) kommer också att delta.
Toppmötet har som mål att ge ett starkt politiskt stöd och
utforma konkreta åtaganden för byggandet av den södra korridoren,
bl.a. den transkaspiska länken. Åtaganden från energiproducenter
samt transit- och förbrukningsländer längs korridoren bör
också finnas med för att underlätta tillförseln av energi
från regionen kring Kaspiska havet och Mellanöstern till EU. På
toppmötet kommer även transportrelaterade aspekter av den södra
korridoren att behandlas.
EU har nyligen utarbetat en ambitiös plan för att stärka
energitryggheten. I den strategin intar den södra korridoren en stor plats
i sin egenskap av viktigt energiinfrastrukturinitiativ som bidrar till
diversifieringen av energikällorna och transportvägarna för EU:s
energiförsörjning.
För mer information om EU:s energisamarbete med Centralasien och
Kaukasien:
http://ec.europa.eu/energy/international/international_cooperation/caucasus_central_asia_en.htmFör mer information om EU:s externa energipolitik:
http://ec.europa.eu/comm/external_relations/mepp/index.htm
För mer
information om Andra strategiska energiöversynen:
http://ec.europa.eu/energy/strategies/2008/2008_11_ser2_en.htm
