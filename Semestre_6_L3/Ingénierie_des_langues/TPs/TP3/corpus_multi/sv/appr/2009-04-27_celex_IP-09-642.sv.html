IP/09/642
Bryssel den 27 april 2009Barca-rapporten: kommissionär Danuta
Hübner och Fabrizio Barca lägger fram förslag till en reform av
EU:s sammanhållningspolitikDanuta Hübner, EU-kommissionär med ansvar
för regionalpolitik, och Fabrizio Barca, generaldirektör vid det
italienska finansministeriet, presenterar i dag slutsatserna i Barca-rapporten
om en reform av sammanhållningspolitiken (Barca Report –
an agenda for a reformed Cohesion Policy). I rapporten, som utarbetats
på uppdrag av kommissionären, redogörs det för grunden
för en europeisk sammanhållningspolitik, och det läggs fram
rekommendationer för en omfattande reform som bygger på tio
”pelare”. Fabrizio Barca har utarbetat sina förslag helt
oberoende av kommissionen, med bidrag från forskare och
tjänstemän i medlemsstaterna genom en rad möten under 2008.
Rapporten är en del i den grundliga diskussion om politiken efter 2013 som
påbörjades 2007 med den fjärde rapporten om ekonomisk och social
sammanhållning. 
– Barca-rapporten bekräftar att sammanhållningspolitiken
är en hörnsten i den europeiska integrationen. I rapporten
erkänns det att alla regioner bör få möjlighet att
uppnå sin potential när det gäller ekonomisk utveckling och att
alla medborgare bör dra nytta av politiken, oavsett var de bor. Rapporten
bekräftar att de reformer som vi påbörjat under de senaste
åren är riktiga. Den visar också på nya, djärva
möjligheter som kommer att bredda vårt perspektiv på
förnyelsen av politiken, säger kommissionär Hübner. 
– Genomgången av fakta och teori i rapporten visar att EU
behöver en politik för ekonomisk och social utveckling som är
anpassad till de särskilda behoven på mycket olika platser. Denna
politik måste vara utformad för att öka möjligheterna och
möta de utmaningar som EU-medborgarna står inför till följd
av att marknaderna blivit gemensamma. En reformerad sammanhållningspolitik
kan uppfylla detta mål med hjälp av avancerade metoder, stark
resultatinriktning och modern flernivåstyrning, framhåller Fabrizio
Barca. 
Rekommendationerna i rapporten bygger på tio ”pelare”:
1: Fokus på huvudprioriteringar 
Fabrizio Barca menar att EU bör koncentrera omkring 65 % av sina
anslag på tre eller fyra huvudprioriteringar, där andelen varierar
mellan medlemsstater och regioner i enlighet med behov och strategier.
Kriterierna för tilldelning av medel skulle till största delen
förbli desamma som i dag (dvs. grundas på BNP per capita). En eller
två huvudprioriteringar bör omfatta social delaktighet för att
möjliggöra utvecklingen av en ”territoriell social
agenda”. 
2: En ny strategisk ram 
Den strategiska dialogen mellan kommissionen och medlemsstaterna (eller i
vissa fall regionerna) bör stärkas och bygga på en europeisk
ram för strategisk utveckling med tydliga principer, indikatorer och
mål för bedömning av resultaten.
3: En ny typ av kontrakt, genomförande och
rapportering
Kommissionen och medlemsstaterna bör utveckla en ny typ av kontrakt (ett
nationellt kontrakt för strategisk utveckling) som inriktas på
resultat och kontrollerbara åtaganden.
4: Stärkt styrning av huvudprioriteringar
Kommissionen bör fastställa en uppsättning villkor som
nationella institutioner måste följa för att tilldelas medel
för enskilda prioriteringar och bör bedöma graden av
måluppfyllelse. 
5: Innovativa och flexibla utgifter enligt
additionalitetsprincipen
Kommissionen bör stärka additionalitetsprincipen, dvs. att
medlemsstaterna inte får ersätta nationella medel med EU-medel, genom
att skapa en direkt koppling till stabilitets- och tillväxtpakten. Det
måste fastställas i kontrakt att åtgärderna ska vara
innovativa och ge mervärde.
6: Främjande av experiment och mobilisering av lokala aktörerKommissionen och medlemsstaterna bör uppmuntra till experiment och till
en bättre balans mellan att stimulera lokalt engagemang i politiken och att
förhindra att politiken ”kapas” av särintressen. 
7: Främjande av inlärningsprocessen: ett steg i riktning mot
en framåtblickande konsekvensbedömning
En bättre utformning och tillämpning av metoder för att
bedöma vad som skulle ha hänt om inga insatser genomförts skulle
förbättra förståelsen av vad som fungerar var och
bidra till disciplinen när åtgärder utformas.
8: Förstärkning av kommissionens roll som kompetenscentrumDet bör utvecklas mer specialiserad sakkunskap inom kommissionen, med
större samordning mellan generaldirektoraten, för att motsvara
kommissionens viktigare roll i och större inflytande på politiken.
Detta skulle medföra betydande investeringar i personal och organisatoriska
förändringar.
9: Ekonomisk förvaltning och kontroll 
Effektiviteten i förvaltningen av strukturfonderna kan ökas genom
att man fullföljer det pågående förenklingsprogrammet och
överväger andra sätt att minska kostnaderna och bördan
för kommissionen, medlemsstaterna och stödmottagarna.
10:
Förstärkning av det politiska systemet för maktfördelning
på hög nivå
Det bör skapas ett starkare system för maktfördelning mellan
kommissionen, Europaparlamentet och rådet genom att ett formellt råd
för sammanhållningspolitik inrättas. En fortlöpande debatt
om sammanhållningspolitikens innehåll, resultat och verkningar
bör uppmuntras. 
Rapporten och alla bakgrundsdokument finns på 
http://ec.europa.eu/regional_policy/policy/future/barca_en.htm
