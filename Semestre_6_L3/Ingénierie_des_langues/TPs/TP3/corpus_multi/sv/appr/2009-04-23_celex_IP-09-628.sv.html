IP/09/628
Bryssel den 23 april 2009Kommissionen välkomnar antagandet av
klimat- och energipaketetEuropeiska kommissionen välkomnar dagens
formella antagande av klimat- och energipaketet och lagstiftningen för att
minska koldioxidutsläppen från nya bilar och drivmedel. Med dessa
åtgärder som antogs i december har Europa tveklöst slagit in
på vägen mot att bli en koldioxidsnål ekonomi och få en
tryggare energiförsörjning. Paketet ställer upp bindande mål
för att skära ned utsläppen av växthusgaser till 20 %
under 1990 års nivåer och öka andelen förnybar energi till
20 %. Bägge målen ska ha uppnåtts till 2020. Det kommer
också att bidra till EU:s mål att förbättra
energieffektiviteten med 20 % inom samma tidsram. Paketet gör Europa
till den första regionen i världen som genomför så
långtgående och rättsligt bindande klimat- och energimål.
Det utgör en viktigt bidrag i strävan efter att nå fram till ett
ambitiöst internationellt klimatavtal vid Förenta nationernas
klimatkonferens i december.
“”Vi har idag nått fram till ett avtal om en av den här
kommissionens högsta prioriteringar”, säger kommissionens
ordförande José Manuel Barroso. ”Energi- och
klimatförändringspaketet är ett lackmustest på Europas
förmåga att agera för medborgarnas bästa. Med det här
avtalet och gårdagens avtal om att stärka EU:s inre energimarknad har
vi tagit ett stort steg framåt i strävan efter att öka
energieffektiviteten, trygga energiförsörjningen och stärka
Europas ställningstagande för ett nytt internationellt klimatavtal
senare i år.”
Paketet ger utdelning på EU-ledarnas engagemang att minska
växthusgasutsläppen med minst 20 % av utsläppsnivåerna
1990 och öka den andel av energiförbrukningen som kommer från
förnybara resurser till 20 %. Båda målen ska ha
uppnåtts till 2020. Det bidrar också till målet att
förbättra energieffektiviteten med 20 %. 
Paketet lägger grunden för en upptrappning av
utsläppsminskningen till 30 i stället för 20 % inom ramen
för ett tillfredsställande internationellt klimatavtal där andra
industri- och i rättvis grad bidrar till att begränsa de globala
utsläppen. Det internationella avtalet kommer att slutas i december vid
FN:s klimatkonferens i Köpenhamn.
Klimat- och energipaketet består av fyra lagtexter:Ett direktiv som ser över EU:s system för handel med
utsläppsrätter som omfattar ca 40 % av EU:s utsläpp av
växthusgaser.
Ett beslut om jämn insatsfördelning med bindande nationella
utsläppsmål för sektorer som inte omfattas av systemet för
utsläppshandel (se bilagan).
Ett direktiv med bindande nationella mål för att öka de
förnybara energikällornas andel i energimixen (se bilagan).
Ett direktiv som skapar en rättslig ram för ett säkert och
miljömässigt sunt utnyttjande av teknik för avskiljning och
lagring av koldioxid.Paketet kompletteras med ytterligare två
rättsakter som godkändes vid samma tillfälle:En förordning som kräver att koldioxidutsläppen från nya
bilar ska minskas till ett genomsnitt på 120 g/km (kommer att fasas in
mellan 2012 och 2015) och sedan till 95 g/km 2020. Denna åtgärd kommer
ensam att bidra till mer än en tredjedel av de utsläppsminskningar som
krävs inom de sektorer som inte omfattas av systemet med
utsläppshandel.
En översyn av direktivet om bränslekvalitet, som kräver att
bränsleleverantörerna minskar växthusgasutsläppen från
bränsleproduktionskedjan med 6 % till 2020. Nästa
steg
De sex rättsakterna kommer att träda i kraft 20 dagar efter det att
de har offentliggjorts i Europeiska gemenskapernas officiella tidning, dvs.
någon gång i maj.
Mer information 
För mer
information om paketet och den kompletterande lagstiftningen se IP/08/1998,
och memon på följande adresser:
EU:s system för handel med utsläppsrätter: MEMO/08/796Insatsfördelning: MEMO/08/797
Förnybar energi:  MEMO/08/33
Avskiljning och lagring av koldioxid: MEMO/08/798
Koldioxidutsläpp från personbilar: MEMO/08/799
Bränslekvalitet: MEMO/08/800
Europeiska kommissionens sida för klimatåtgärder:
http://ec.europa.eu/climateaction
Bilaga 
Rättsligt bindande mål som medlemsstaterna
måste ha uppnått till 2020Förändringar i utsläppen för sektorer
som inte omfattas av EU:s system för handel med utsläppsrätter
(från 2005 års nivå)Andelen förnybar energi i den slutliga
energiefterfrågan 2020AT-16,0 %34 %BE-15,0 %13 %BG20,0 %16 %CY-5,0 %13 %CZ9,0 %13 %DK-20,0 %30 %EE11,0 %25 %FI-16,0 %38 %FR-14,0 %23 %DE-14,0 %18 %EL-4,0 %18 %HU10,0 %13 %IE-20,0 %16 %IT-13,0 %17 %LV17,0 %40 %LT15,0 %23 %LU-20,0 %11 %MT5,0 %10 %NL-16,0 %14 %PL14,0 %15 %PT1,0 %31 %RO19,0 %24 %SK13,0 %14 %SI4,0 %25 %ES-10,0 %20 %SE-17,0 %49 %UK-16,0 %15 %
