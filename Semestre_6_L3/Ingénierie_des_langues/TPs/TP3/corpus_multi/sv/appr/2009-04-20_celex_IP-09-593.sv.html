IP/09/593
Bryssel den 20 april 2009Europeiskt integrationsforum och den
interaktiva europeiska webbplatsen om integration: två nya verktyg till
stöd för integrationI dag har kommissionen lanserat två nya
verktyg för integration av tredjelandsmedborgare som är bosatta i EU.
Det ena är Europeiskt integrationsforum, som anordnas i samarbete med
Europeiska ekonomiska och sociala kommittén, där EU-organ,
intressegrupper och organisationer inom det civila samhället kommer att
utbyta synpunkter på integrationsfrågor. Det andra är Europeiska
webbplatsen om integration, som inom kort kommer att bli en
lättillgänglig och högkvalitativ källa till information
från hela Europa och som gör det möjligt att skapa en gemenskap
på Internet av personer som arbetar med
integrationsfrågor.
Jacques Barrot, vice ordförande för kommissionen, med ansvar
för rättvisa, frihet och säkerhet, uttryckte sig så
här: ”Jag är övertygad om vikten att vi förenar
våra krafter för att integrationspolitken ska lyckas. Jag är
därför särskilt glad att vi i dag kan sammanföra alla
intressegrupper och organisationer som är verksamma på
integrationsområdet här vid Europeiskt integrationsforums inledande
möte och lanseringen av Europeiska webbplatsen om integration. Detta forum
utgör en ”fysisk” plattform för dialog om de aktuella
utmaningarna och de framtida prioriteringarna för integrationspolitiken.
Webbplatsen är en ”virtuell” plattform, en samling verktyg
online för dem som arbetar med integration av invandrare.  Det är ett
verkligt interaktivt instrument där man kan dela med sig av bästa
metoder, upptäcka finansieringsmöjligheter och skaffa sig
projektpartner.  Webbplatsen bidrar till att bygga upp en gemenskap på
Internet för alla dem som arbetar med integrationsfrågor."
Mario Sepi, ordförande för Europeiska ekonomiska och sociala
kommittén, konstaterade att integrationen är en lång process,
tidvis präglad av förseningar, motvilja och vägran, men att  det
har tagits viktiga steg framåt. ”Det är en ömsesidig
process som bygger på att både invandrarna och värdsamhället
har rättigheter och ansvar. Vi har därför fortsatt våra
insatser för att främja en praktisk politik för integration genom
deltagande, inte minst eftersom vår fortlöpande dialog med det civila
samhället klart visat att det finns enorma förväntningar i detta
avseende. Det är ingen slump att alla våra uttalanden har varit fria
från främlingsfientliga synpunkter. Vårt initiativ ”Ett
program för Europa: det civila samhällets förslag” är
ett tydligt uttryck för denna inställning.”
Europeiskt integrationsforum: en plattform för dialog om
integration
Europeiskt integrationsforum kommer att ge företrädare för det
civila samhällets organisationer en möjlighet att komma med synpunkter
på integrationsfrågor, särskilt när det gäller EU:s
integrationsagenda. Forumet låter också EU-organen inta en aktiv roll
på detta område. Forumet, som anordnas i samarbete med Europeiska
ekonomiska och sociala kommittén, utgör en ny plattform för
dialog om integration och erbjuder ett tillfälle att diskutera aktuella
utmaningar och framtida prioriteringar tillsammans med företrädare
för EU-organen. På dagordningen för dagens inledande möte
står bland annat forumets roll i utformningen av EU:s framtida
integrationsagenda, och relevanta aktuella frågor, bl.a. den
pågående ekonomiska krisens konsekvenser för integrationen av
invandrare. I forumet deltar organisationer från det civila samhället
som sysslar med integrationsfrågor på europeisk nivå, inbegripet
arbetsmarknadens parter, och EU-organ. Nationella plattformar för
integration kommer också att medverka, tillsammans med
företrädare för nätverket för nationella kontaktpunkter
för integration.
Europeiska webbplatsen om integration: lättillgänglig
information om integration
Forumet erbjuder också ett tillfälle att officiellt lansera
Europeiska webbplatsen om integration (www.integration.eu).
Europeiska webbplatsen om integration har som mål att främja
politik och praktik på integrationsområdet genom utbyte av
framgångsrika strategier och stöd till samarbete mellan
intressegrupper och organisationer i det civila samhället i hela EU.
Webbplatsen är öppen för allmänheten. Besökare kan dela
med sig av sina erfarenheter, hitta finansieringsmöjligheter och
projektpartner, hålla sig ajour med den senaste utvecklingen på
EU-nivå, nationell och lokal nivå och hålla kontakten med andra
personer som sysslar med integrationsfrågor i EU. Genom att fungera som en
bro mellan personer som arbetar på integrationsområdet och
beslutsfattare kommer webbplatsen inom kort att utgöra en
lättillgänglig och högkvalitativ informationskälla när
det gäller integrationsfrågor i Europa och främja kontakter
mellan personer som är aktiva på området.
På webbplatsen (www.integration.eu) kan man hitta
följande:En sammanställning av innovativa bästa metoder när det
gäller integration, tydligt presenterade för att möjliggöra
jämförelser.
Verktyg som underlättar kontakten mellan aktörerna, t.ex. för
att hitta en partner, som främjar nätverkssamarbete och utvecklande av
gemensamma projekt.
Information om finansieringsmöjligheter.
Ett omfattande dokumentationsbibliotek med rapporter, strategidokument,
lagstiftning och konsekvensbedömningar.
Diskussionsforum.
Informationsblad om olika länder, med de senaste uppgifterna om
lagstiftning och strategiska program.
En samling länkar till externa webbplatser.
Regelbundet uppdaterade nyheter och uppgifter om
