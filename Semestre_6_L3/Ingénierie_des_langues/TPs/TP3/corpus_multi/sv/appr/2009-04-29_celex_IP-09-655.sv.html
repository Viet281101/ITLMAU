IP/09/655
Bryssel den 29 april 2009EU:s budget för 2010 inriktas på
ekonomisk återhämtningKommissionen i dag det preliminära
förslaget till budget för 2010. Denna budget är främst
inriktad på att åstadkomma en ekonomisk återhämtning och
enligt förslaget ska medlen i huvudsak (45 %) användas till
åtgärder som främjar tillväxt och sysselsättning (vilka
ökat med 3,2 % jämfört med 2009) i syfte att
återupprätta konkurrenskraften inom EU. Anslagen till de viktigaste
programmen på områdena forskning och energi ökas med över 12
%. Även medlen till sammanhållningspolitiken ökas och avsikten
är att 52 % av Sammanhållningsfonden och strukturfonderna ska
avsättas till EU-12. Anslagen till alla budgetrubriker ökas och de
totala åtagandena kommer därmed att uppgå till 138,6 miljarder
euro (1,18 % av BNP) och betalningarna till 122,3 miljarder euro (1,04 % av
BNP). 
Siim Kallas är vice ordförande för kommissionen och
kommissionär för administrativa frågor, revision och
bedrägeribekämpning, och ansvarar även för den ekonomiska
planeringen och budgeten. Han gjorde följande uttalande när han
presenterade förslaget: ”Denna budget är inriktad på
åtgärder som syftar till att undvika att konjunkturnedgången
förvärras ytterligare. Anslaget till forskning och innovation
uppgår till 6 miljarder euro, och ungefär 9 miljoner EU-medborgare
kommer att få stöd från Europeiska socialfonden.” Han
tillade: ”Under 2010 kommer EU dessutom att genomföra den andra fasen
av sitt budgetbidrag till planen för ekonomisk återhämtning,
vilket innebär att det extra krisanslaget för perioden 2008–2010
kommer att uppgå till över 6 miljarder euro.”
62 miljarder euro till förstärkning av sysselsättningen,
infrastrukturen och konkurrenskraften
En av de viktigaste prioriteringarna för EU är att tillföra
medel till projekt som syftar till att skapa arbetstillfällen, hjälpa
företag och återupprätta konkurrenskraften. Anslaget till de
transeuropeiska transport- och energinäten ökas med 12,7 % i
förhållande till 2009 (1,08 miljarder euro) och ramprogrammet för
konkurrenskraft och innovation kommer att få en ökning med 3,3 % (0,5
miljarder euro). År 2010 har utsetts till det europeiska året för
bekämpning av fattigdom och social utestängning, med en budget på
närmare 20 miljarder euro, och det kommer således att genomföras
en rad olika initiativ för detta ändamål i alla medlemsstater.
Anslaget till det andra året av Galileo, EU:s högprofilprojekt inom
satellitnavigering, ökar med 8 % (0,9 miljarder euro). 
Merparten av Sammanhållningsfonden till EU-12
Av de 62 miljarder euro som anslagits till att främja
sysselsättningen och konkurrenskraften kommer 49 miljarder euro att
användas till sammanhållningsåtgärder inom EU-27. Den
gradvisa ökningen av medlen till de nya medlemsstater som anslöt sig
till EU 2004 och 2007 (EU-12) fortsatte. För första gången
går den största delen av EU:s sammanhållningsfond och
strukturfonder till EU-12 (52 %).  Jordbruksstödet till dessa områden
kommer också att öka, vilket verkligen kommer att märkas av i
EU-12 som därmed får närmare 20 % (11 miljarder euro) i
jordbruksstöd. Tack vare den gemensamma jordbrukspolitiken, den inre
marknaden och högre marknadspriser har jordbrukarna i EU-12 ökat sina
inkomster med 47 % sedan anslutningstillfällena. Anslaget till
naturresurser i EU-27 uppgår till 59 miljarder euro och den del som
går till miljö och landsbygdsutveckling har ökats med ca 2,5 %
till närmare 15 miljarder euro.
Den andra fasen i finansieringen av den ekonomiska
återhämtningsplanen för Europa 
I april 2009 enades Europaparlamentet, rådet och kommissionen om att det
behövs 5 miljarder euro i nytt kapital för att finansiera viktiga
europeiska projekt på områdena energi och bredbandsinfrastruktur och
för att möta de utmaningar som kan uppstå på landsbygden
till följd av översynen av den gemensamma jordbrukspolitiken. Efter
ett första tillskott på 2,6 miljarder euro 2009 kommer budgeten att
ökas med ytterligare 2,4 miljarder euro 2010. Hur dessa ökningar ska
finansieras kommer att beslutas i samband med 2010 års
budgetförfarande.
Ett anslag på 8 miljarder euro till externt bistånd 
EU kommer även under 2010 att hjälpa fattigare länder och
fortsätta spela en ledande roll i arbetet med globala problem som
klimatförändringen, tryggad livsmedelsförsörjning och
globaliseringen. EU:s bistånd till utvecklingsländerna via
finansieringsinstrumentet för utvecklingssamarbete ökas med 1,7 % till
2,4 miljarder euro. Anslaget till föranslutningsinstrumentet ökas med
närmare 5 % till 1,6 miljarder euro. Medlen till EU:s gemensamma
säkerhets- och utrikespolitik ökas med 16 % till 282 miljoner euro.
Den sista delen av mekanismen för livsmedelsbistånd på 1 miljard
euro finansieras också inom ramen för budgeten 2010 (170 miljoner
euro). 
Ett säkrare EU
Den del av budgeten som får den största ökningen är,
såsom fastställts i EU:s sjuåriga budgetram, projekt för att
bekämpa brottslighet och terrorism och hantera migrationsflöden. Dessa
medel ökas med 13,5 % till närmare 1 miljard euro. 
De administrativa utgifterna för samtliga EU:s institutioner ökar
endast måttligt (+ 2,1 %) och EU-kommissionens egna utgifter ökar med
mindre än 1 % (0,9 %) till 3,6 miljarder euro.
Bakgrund
I budgeten ingår både åtaganden (rättsliga
förpliktelser att tillhandhålla finansiering, under
förutsättning att vissa villkor har uppfyllts) och betalningar
(faktiska kontantutbetalningar eller banköverföringar till
stödmottagare). Det slutliga antagandet av budgeten kommer att äga rum
vid Europaparlamentets plenarsammanträde i december 2009.
