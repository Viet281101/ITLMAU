IP/09/ 1878   Bryssel den 4 december 2009 EU-kampanjen för sunda matvanor fortsätter EU:s kampanj för sunda matvanor, Mumsiga gänget, har besökt 173 europeiska skolor med frågesporter och lekar för att lära barnen hur viktigt det är att äta rätt. Cirka 17 000 barn deltog i aktiviteterna, som pågick till slutet av november, och de fick lära sig hur nyttigt det är med frukt, grönsaker och mjölkprodukter. Nu kan alla andra använda Mumsiga gängets interaktiva webbplats, som nu är fokus för kampanjen ”Ät, drick och rör på dig”.  Kampanjen, som lanserades av EU-kommissionär Marianne Fischer Boel den 28 september (se   IP/09/1366   ), besökte Belgien, Frankrike, Storbritannien, Irland, Estland, Litauen och Polen. Aktiviteterna var anpassade till åldersgruppen 8-12 år. Efter en inledning om behovet av sunda matvanor följde laglekar och en presentation av Mumsiga gängets webbplats. Evenemanget har fått mycket positiva reaktioner från skolorna som tyckte att det var intressant, lärorikt och interaktivt. Även om kampanjen och lekarna är slut för i år, är det full fart på webbplatsen. Figurerna i Mumsiga gänget, i form av animerade busiga frukter, grönsaker och mjölkprodukter, berättar historier för en ung publik, och budskapet är: Ät bra nu, må bra hela livet. Samtidigt pågår en skattjakt med fina priser. Mer information: Kampanjen för sunda matvanor:    http://ec.europa.eu/agriculture/tasty-bunch/    Skattjakten:    http://ec.europa.eu/agriculture/tasty-bunch/treasure-hunt/index_sv.htm    Uppdaterat pressmaterial publiceras på    http://ec.europa.eu/agriculture/tasty-bunch/press-corner/index_sv.htm
