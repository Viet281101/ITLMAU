IP/09/ 1339  Bryssel den 21 september 2009  Europeiska språkdagen firas  Kommissionen firar årets Europeiska språkdag den 26 september i nästan en vecka. Huvudevenemanget är en konferens om tidig språkinlärning. På programmet står bl.a. invigningen av Näringslivsforum för flerspråkighet, den första uppvisningen av videon "Interpréter pour l'Europe" med temat "Är franska ett ovanligt språk?", en konferens om teknik och översättning "How technology can help translators" och en paneldebatt om flerspråkighet. Man anordnar också flerspråkighetsevenemang för barn i Bryssel.  –  Små barn har mycket lätt för att lära sig språk och är ivriga att lära sig om omständigheterna är de rätta. Ur en vetenskaplig synpunkt tyder allt på att inlärningen borde börja så tidigt som möjligt, säger Leonard Orban, EU:s kommissionär för flerspråkighet.   Den 24–25 september i Bryssel: En konferens om tidig språkinlärning med ett tal av kommissionär Orban. Europeiska kommissionen inleder kampanjen ”Piccolingo” som riktar sig till föräldrar med barn i åldern två till sex år. Fokus ligger på möjliga fördelar för barnen och var föräldrarna kan få information och stöd. Konferensens målgrupp är experter, myndigheter på området och representanter från intresseorganisationer, t.ex. utbildare och föräldrar. Huvudteman är de senaste vetenskapliga rönen inom språkinlärning i tidig barndom, bästa praxis i tidig språkinlärning och elever med särskilda behov. På programmet står även följande evenemang:  Tisdagen den 22 september, Bryssel: Invigningen av Näringslivsforum för flerspråkighet där man uppmuntrar till offentlig debatt. Forumet skapar en plattform för utbyte av bästa praxis för näringslivet, genom att engagera arbetsmarknadens parter, handelsorganisationer, handelskammare, handelsfrämjande organisationer, skolor och utbildningsmyndigheter.  Onsdagen den 23 september, Paris: Kommissionens generaldirektorat för tolkning som står inför brist på tolkar har inlett informationskampanjen ”Är franska ett ovanligt språk?”. Det redan märkbart att relativt få söker till och lyckas i institutionernas tolkprov.  Syftet med videon "Interpréter pour l'Europe" är att locka fransktalande ungdomar att studera tolknng. Videon får sin premiär vid kommissionens representation, kl. 11.00–12.30 på 288, boulevard Saint-Germain, 75007 PARIS.  Torsdagen den 24 september, Luxemburg: En föreläsning med efterföljande debatt med titeln "How technology can help translators" om hur olika media tacklar uppgiften att publicera nyhetsmaterial på flera språk anordnas i Jean Monnet-byggnaden (sal M6) i Luxemburg kl. 11.00.  Fredagen den 25 september, Bryssel: En presskonferens med kommissionär Orban kl. 12.30, åtföljt av en teknisk genomgång om tidig språkinlärning och en presentation av datorspelet LinguaGo om språk som finns på webbplatsen EuropaGO. Vid en debatt om flerspråkighet i media redogör företrädare för internationella tv-kanaler, Europaomfattande radionätverk och flerspråkiga webbplatser hur de behandlar flerspråkigt material och journalism på flera språk.  Hela dagen anordnas ett evenemang för barn på Place Jourdan och kommissionär Orban är på plats. Temat är sagor på olika språk med musik och dans med stöd av Yehudi Menuhin-fonden och en flerspråkig workshop om tecknade serier.. Besökarna underhålls också med spel, trollerikonster och musikuppföranden.  Medlemsländerna :  Språkevenmang av olika slag anordnas också av kommissionens representationer I flera medlemsländer:    http://ec.europa.eu/represent_en.htm    Webbplatser: Kommissionär Leonard Orban:    http://ec.europa.eu/commission_barroso/orban/index_en.htm     Språkportalen:    http://europa.eu/languages/en/home    Generaldirektoratet för översättning (DGT) :     http://ec.europa.eu/dgs/translation/index_en.htm     Generaldirektoratet för utbildning och kultur (EAC):     http://ec.europa.eu/dgs/education_culture/index_en.html    Europeiska språkdagen, evenmang:    http://ec.europa.eu/education/languages/news/news3509_en.htm     Europeiska rådet:    http://www.coe.int/    Webbplatsen "Languages mean business"     http://ec.europa.eu/education/languages/languages-mean-business/doc1460_en.htm     EU-bokhandeln ( EU Bookshop ):  alla EU-publikationer:     http://www.bookshop.europa.eu      EUR-Lex central EU-lagstiftning:    http://eur-lex.europa.eu/sv/index.htm      TED:  Anbudsinfordringar:    http://ted.europa.eu
