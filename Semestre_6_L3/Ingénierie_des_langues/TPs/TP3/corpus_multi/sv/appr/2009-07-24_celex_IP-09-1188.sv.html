IP/09 /1188   Br yssel den 24 juli 2009  Kommissionen granskar framstegen när det gäller hållbar utveckling  Under de senaste åren har EU integrerat den hållbara utvecklingen i politiken på en lång rad områden. EU har framför allt gått i spetsen när det gäller att bekämpa klimatförändringarna och främja en utsläppssnål ekonomi. På många områden inom EU är dock trenderna fortfarande ohållbara, och insatserna måste intensifieras. Tre år efter det att EU:s strategi för hållbar utveckling började genomföras har kommissionen nu granskat utvecklingen på EU-nivå och inlett en diskussion om hur strategin kan utvecklas i framtiden.  Kommissionens ordförande José Manuel Barroso säger följande: ”Vi har gjort stadiga framsteg när det gäller att integrera den hållbara utvecklingen i EU:s politik på olika områden. Den här genomgången lyfter fram de framsteg vi gjort under de senaste tre åren och visar på vilka områden ytterligare arbete behövs. Den ekonomiska krisen ger oss en unik möjlighet att skapa en ny hållbar ekonomi genom en smart grön tillväxt. Jag hoppas att den här genomgången kommer att främja en diskussion om hur man på bästa sätt kan åstadkomma framsteg på områden som transportsektorns energiförbrukning, den minskande biologiska mångfalden och förstörelsen av våra ekosystem."  Genomgången bekräftar att en positiv utveckling skett inom EU-politiken på alla de sju områden som omfattas av strategin. Det rör sig till exempel om EU:s klimat- och energipaket från december 2008, åtgärder för miljövänligare transporter och mer intelligenta transportsystem, bättre energieffektivitet i byggnader, omarbetning av direktiven om ekodesign och miljömärkning, införande av en ram för integrerad havspolitik, EU:s hälsostrategi, migrationsarbete och bekämpning av fattigdom och utslagning . Även arbetet på övergripande områden som utbildning, forskning och finansiering har gått framåt. På många områden är dock utvecklingen fortfarande ohållbar. Exempel på detta är att efterfrågan på naturresurser ökar, den biologiska mångfalden minskar och transporternas energiförbrukning fortsätter att öka.  Den nuvarande ekonomiska och finansiella krisen har visat a tt hållbarhet också är en central faktor för de finansiella systemen och ekonomin som helhet. Åtgärderna för att stödja den reala ekonomin och minska krisens sociala konsekvenser måste vara förenliga med långsiktiga hållbarhetsmål och en strategi för smart grön tillväxt.  Vid g enomgången konstaterades att det är önskvärt med diskussioner om hur EU:s strategi för hållbar utveckling kan utvecklas i framtiden. Exempel på vad som kan övervägas är en ökad anpassning till Lissabonstrategin för tillväxt och sysselsättning och andra övergripande EU-strategier, en ytterligare uppstramning av strategin och bättre övervakning och samordning.  På grundval av den rapport som antogs i dag kan Europeiska rådet vid sitt nästa möte i december gå igenom prioriteringarna och utfärda riktlinjer för strategins framtid.  Rapporten kommer att kompletteras av Eurostats övervakningsrapport om hållbar utveckling som kommer att offentliggöras senare under 2009.  Bakgr und   EU:s förnyade strategi för hållbar utveckling, som antogs i juni 2006, inriktas på sju centrala utmaningar: klimatförändringar och ren energi, hållbara transporter, hållbar konsumtion och produktion, bevarande och förvaltning av naturresurser, folkhälsa, social integration, demografi och migration samt global fattigdom. Vid sitt möte i december 2007 uppmanade Europeiska rådet kommissionen att senast i juni 2009 utarbeta en andra lägesrapport om den europeiska strategin för hållbar utveckling. Den här genomgången har gjorts med anledning av rådets begäran.  Rapporten finns på följande webbplats :    http://ec.europa.eu/sustainable/welcome/index_en.htm
