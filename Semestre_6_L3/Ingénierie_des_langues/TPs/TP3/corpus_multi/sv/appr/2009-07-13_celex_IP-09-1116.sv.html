IP/ 09/1116   Bryssel den 13 juli 2009   Europeiska kommissionen och industrin ska investera 3,2 miljarder euro i den ekonomiska återhämtningen för att göra ekonomin starkare, grönare och mer konkurrenskraftig  Europeiska kommissionen och industrin har idag offentliggjort den första angången med forskningsanbud som ska tillföra 268 miljoner euro till tre viktiga marknadsområden i syfte att sätta igång den ekonomiska återhämtningen och göra den mer hållbar och kunskapsbaserad. Sammanlagt 3,2 miljarder euro har öronmärkts för europeiska offentlig-privata partnerskap som ska utveckla ny teknik i tillverknings-, byggnads- och bilsektorerna. Detta samarbete mellan kommissionen och industrin kommer att främja den globala konkurrenskraften hos de europeiska företagen, minska den överdrivna energiförbrukningen i de europeiska byggnaderna, som står för en tredjedel av EU:s koldioxidutsläpp, och utveckla nya och hållbara former för vägtransport. De tre planerade partnerskapen utgör en del av kommissionens ekonomiska återhämtningsplan för Europa som godkändes av Europeiska rådet i december 2008 och syftar till att säkerställa att industrins forskningsåtaganden stämmer överens med allmänhetens intressen.  ” Det är nu allmänt erkänt att investeringar i forskning och utveckling inte är en lyx i goda tider utan en nödvändighet i dåliga tider, ”  säger Janez Potočnik kommissionsledamot med ansvar för vetenskap och forskning . ” Om Europa gör ” intelligenta ” investeringar i strategiska sektorer idag, kommer detta att skapa arbetstillfällen och hållbar tillväxt i morgon. Genom dessa innovativa partnerskap gör kommissionen och industrin gemensamma insatser för att främja utvecklingen av ren teknik och gör Europa ledande inom detta område. Den tidiga lanseringen av anbudsinfordringarna är också ett bevis för vår kapacitet att snabbt agera tillsammans för att svara på de forskningsbehov som finns i den europeiska ekonomiska återhämtningsplanen. ”  ” Kommissionens och industrins gemensamma investeringar är ett viktigt steg mot en kunskapsbaserad ekonomi i EU med låga koldioxidutsläpp ” ,  säger Viviane Reding, EU-kommissionär med ansvar för informationssamhället och medierna . ” Att uppnå spetsforskningskompetens och kombinera ansträngningarna är av största vikt för att Europa ska komma ur krisen som ett starkt, mer hållbart och konkurrenskraftigt samhälle. Forskning i informations- och kommunikationsteknik kan spela en särskilt användbar roll när det gäller att utveckla verktygen för att bidra till Europas ekonomiska återhämtning och göra den europeiska ekonomin grönare. ”    "   Forskningsresultaten måste omsättas i effektiva tillämpningar i industrin om Europa ska utvecklas till en kunskapsbaserad ekonomi med låga koldioxidutsläpp. De offentlig-privata partnerskapen visar att, även i dessa kristider när industrin frestas att tänka kortsiktigt, hjälper Europeiska kommissionen industrin att investera i en kritisk massa med resurser för långsiktig forskning   ”   s   äger Massimo Matucci, representant för det offentlig-privata partnerskapets ” Framtidens fabriker ” , Juan Manuel Mieres, representant för det offentlig-privata partnerskapet ” Energieffektiva byggnader ” och Günter Lugert, representant för det offentlig-privata partnerskapet ” Miljövänliga bilar ” .  Över 800 representanter för Europas industri och forskningssektorer har idag samlats för att markera tillkännagivandet av den första anbudsinfordran som officiellt kommer att lanseras den 30 juli för projekt som ska löpa från mitten av 2010. De kommer att tillföra 268 miljoner euro för att finansiera forskningen för utveckling av exempelvis    nyskapande tillverkningsteknik, -material och -processer i syfte att producera mer, samtidigt som mindre material och mindre energi förbrukas och mindre avfall produceras,    mer energieffektiva byggnade r, inbegripet nya byggnader, anpassning av existerande byggnader så att de blir mer miljövänliga samt utveckling av mer miljövänliga nya material och byggnadstekniker,    mer miljövänliga bilar och intelligentare transportsystem, inbegripet elektrifiering av väg- och stadstransporter och forskning om hybridteknik.    Ba kgrund   Mellan 2010 och 2013 kommer sammanlagt 3,2 miljarder euro att tilldelas forskning genom tre offentlig-privata partnerskap, varav hälften av medlen kommer från industrin och hälften från Europeiska kommissionen genom sjunde ramprogrammet för forskning och utveckling. De första temaöverskridande anbudsinfordringarna är en del av följande tre offentlig-privata partnerskap:    Framtidens fabriker (1,2 miljarder euro) – Ett initiativ för att hjälpa EU:s tillverkare, särskilt små och medelstora företag, att anpassa sig till den globala konkurrensen genom att öka deras kunskap om och användning av framtidens teknik.    Energieffektiva byggnader (1 miljard euro) – Ett initiativ för att främja grön teknik och utveckling av energieffektiva system och material i europeiska byggnader.    Miljövänliga bilar (1 miljard euro) – Ett initiativ som betonar utvecklingen inom bilområdet av förnybara och icke-förorenande energikällor, ökad säkerhet och bättre trafikflöde. Ökad miljövänlighet är en nödvändig förutsättning för att uppnå EU:s och världens mål för utsläppsminskningar.    Ytterligare information  För ytterligare information om offentlig-privata partnerskap :    http://ec.europa.eu/research/industrial_technologies/lists/list_114_en.html    För texten till den gemensamma förklaringen och presspaketet om Återhämtningsplanen i forskningsverksamheten:    IP/09/520      http://ec.europa.eu/research/index.cfm?pg=newsalert&amp;lg=en&amp;year=2009&amp;na=ppp-310309    För den fullständiga texten till den europeiska återhämtningsplanen:   http://eur-lex.europa.eu/LexUriServ/LexUriServ.do?uri=COM:2008:0800:FIN:EN:PDF
