IP/09/571
Bryssel den 14 april 2009Medborgarnas integritet måste
prioriteras i den digitala tidsåldern, säger EU-kommissionären
Viviane RedingI ett videomeddelande som lades upp på Viviane
Redings webbplats i morse säger EU-kommissionären för
informationssamhälle och media att européerna måste få
bestämma hur deras personuppgifter används. Hon sa även att
kommissionen kommer att vidta åtgärder i de fall där
medlemsstaterna  misslyckats med att bevara säkerheten vid användning
av nya tekniker som beteendemarknadsföring, radiofrekvensidentifiering med
"smarta chips" eller sociala nätverk på Internet. 
"Européerna måste själva få bestämma hur
personuppgifterna ska användas", säger Viviane Reding, som är
kommissionär med ansvar för informationssamhälle och medier, i
samband med att hon tillkännagav flera områden inom vilka kommissionen
redan nu är beredda att agera för att bevara den här
rättigheten när tekniken gör det enklare att både
använda och missbruka personuppgifter. Hon varnar för att EU kan komma
att vidta åtgärder i de fall där medlemsstater inte
tillämpar de EU-bestämmelser som ska skydda integriteten och som
kräver att personen själv ger sitt medgivande innan hans eller hennes
uppgifter används.
"De europeiska integritetsbestämmelserna är solklara:
Personuppgifter får enbart användas med den berörda personens
medgivande. Vi kan inte bortse från den här grundprincipen och
låta alla våra informationsutbyten övervakas, granskas och lagras
i utbyte mot "relevantare" marknadsföring! Jag drar mig inte för att
vidta åtgärder om ett EU-land inte följer reglerna",
säger kommissionären Reding i sitt videomeddelande. 
Viviane Reding varnade även för att radiofrekvensidentifiering
(RFID), dvs. "smarta chips" som finns i produkter som skickar radiosignaler,
bara kan uppfylla sin ekonomiska potential "om de används av
konsumenten och inte på dennes bekostnad. Ingen europé bör ha ett
chip bland sina tillhörigheter utan att informeras om exakt vad det
innebär, samt även ges möjlighet att ta bort eller stänga av
det när de vill." 
Kommissionären uppmanade också företag som arbetar med sociala
nätverk att stärka skyddet av personuppgifter på Internet: "I
mina ögon ska integriteten vara högprioriterad för sociala
nätverksföretag och deras användare. Det är min fasta
övertygelse att profilerna för minderåriga måste vara
privata per automatik och inte kunna nås av sökmotorer på
Internet. Europeiska kommissionen har redan uppmanat webbplatser för
sociala nätverk att genom självreglering hantera minderårigas
profiler extra varsamt. Jag är redo att följa upp detta med nya regler
om jag blir tvungen."
Bakgrund
EU-direktivet om integritet och elektronisk kommunikation gör
gällande att medlemsstaterna måste kunna säkerställa
kommunikationssekretessen genom att förbjuda otillåtna ingrepp och
övervakning om inte användarna själva har gett sitt medgivande
(artikel 5.1 i direktiv
2002/58/EG). I EU:s direktiv om uppgiftsskydd anges att en person själv
måste ge sitt medgivande och informeras innan dennes personuppgifter
används (artikel 2 h direktiv
95/46/EG). 
I
februari förhandlade kommissionen fram en överenskommelse
mellan 17 stora företag inom sociala nätverk för att
förbättra integritetsmöjligheterna, särskilt för
minderåriga, på webbplatser för sociala nätverk (IP/09/232).
Genom den här överenskommelsen erkände företagen sina
skyldigheter att garantera barnens säkerhet och de åtog sig att
möjliggöra och stötta användare att använda ett
säkrare tillvägagångssätt i hanteringen av personuppgifter
och integritet. Under senare delen av månaden ska de informera kommissionen
om deras säkerhetsarbete och hur de kommer att tillämpa principerna i
överenskommelsen.
Kommissionär Redings videomeddelande finns på:
http://ec.europa.eu/commission_barroso/reding/video/index_en.htm
