IP/ 09/1489  Bryssel den 8 oktober 2009   28 europeiska företag åtar sig att locka fler kvinnor till tekniksektorn  E U-kommissionen välkomnade i dag det växande engagemanget hos europeiska teknikföretag för att locka fler kvinnor till IKT-industrin. Bara sex månader efter det att kommissionen presenterade riktlinjer för bästa praxis för kvinnor inom IKT-sektorn   (IP/09/344)   , har antalet undertecknande företag och organisationer som åtagit sig att uppmuntra unga kvinnor att studera och göra karriär inom telekom-, teknik- och Internetbranscherna ökat från ursprungligen 5 till nu 28, alltså mer än en femdubbling. I dag presenterade kommissionen också ”European Directory for Women in ICT”, en ny webbplats där man ska samla information om verksamhet och arbetstillfällen inom EU på området kvinnor och IKT.  Viviane Reding, EU-kommissionär med ansvar för informationssamhället och medierna, säger följande: ”Jag välkomnar det allt större engagemang som IKT-industrin visat, framför allt de 28 företag och organisationer som undertecknat riktlinjerna.  Detta visar att man i IKT-sektorn blir allt mer medveten om att man, för att kunna dra nytta av och bidra till ekonomisk tillväxt och innovation, måste komma till rätta med den brist på kvalificerad personal som 2010 väntas motsvara 300 000 personer. 45 % av alla som doktorerar i Europa är kvinnor, men kvinnorna utgör endast en fjärdedel av dem som doktorerar inom teknik, tillverkning och konstruktion . I de 116 största telekomföretagen i Europa är endast 7 % av styrelseledamöterna kvinnor. Det behövs fler insatser för att denna siffra ska fördubblas till 2015 och för att kvinnornas potential i sektorn ska utnyttjas helt. Jag uppmanar därför hela IKT-industrin att snarast underteckna och genomföra riktlinjerna.”  Riktlinjerna för bästa praxis för kvi nnor inom IKT presenterades i mars 2009 för att uppmuntra unga kvinnor att studera och göra karriär inom IKT-sektorn. De inriktas på utbildning och sysselsättning genom kampanjdagar för flickor, mentorsprogram, flexibla arbetstider och andra innovativa åtgärder som bidrar till att öka medvetenheten och locka kvinnor till tekniksektorn. Sedan riktlinjerna presenterades i mars 2009 har de undertecknats av 28 företag och organisationer, bland annat storföretag , små och medelstora företag, konsulter, akademiska institutioner, icke-statliga organisationer och regleringsmyndigheter på telekomområdet.   Även om antalet kvinnor som studerar naturvetenskap, teknik och IKT på universitetsnivå ökar, är männen betydligt fler. 2006 var 41 % av alla som doktorerade inom naturvetenskap, matematik och datavetenskap kvinnor. Samma år var 25 % av alla som doktorerade inom teknik, tillverkning och byggverksamhet kvinnor. Men när det gäller datavetenskap var mer än tre fjärdedelar av alla forskarstuderande män.   Även om kvinnorna i Europa blir allt bättre på datorer och Internet finns skillnader kvar. Andelen kvinnor som tar examen inom naturvetenskap och teknik varierar från 44 % i Estland till 20 % i Nederländerna. 81 % av kvinnorna i åldersgruppen 16–24 år i Nederländerna använder dator varje dag, medan motsvarande andel i Bulgarien endast är 38 %. Dessa siffror kan jämföras med 89 % respektive 38 % för män i dessa länder. I hela EU använder 38 % av männen och endast 28 % av kvinnorna Internet dagligen. Skillnaden mellan könen är dock mindre än 7 procentenheter i Irland, Grekland, Frankrike, Portugal och Finland liksom i de 12 länder som blivit medlemmar i EU sedan 2004.  Företag och organisatione r som undertecknar riktlinjerna åtar sig att öka antalet kvinnor inom den högre utbildningen på områdena naturvetenskap och teknik, och att rekrytera begåvade kvinnor till Europas telekom- och Internetsektorer och försöka se till att de stannar inom dessa sektorer. Genom t.ex. mentorsprogram, öppet hus och datorläger försöker dessa företag och organisationer locka (unga) kvinnor till sektorn.  Ett nytt ve rktyg presenterades också i dag, nämligen Directory for Women in ICT   (www.ictwomendirectory.eu)   , som kommer att täcka tre olika områden: teknik, nätverksbyggnad och företagande. Här samlas på ett ställe information om verksamhet, platsannonser, lagstiftning och statistik som rör kvinnor inom IKT för att ge en översikt över vad som händer på det här området runt om i Europa och för att främja samarbete och nätverksarbete mellan olika aktörer. 1 000 berörda parter har blivit inbjudna att delta.  Bakgr und   Riktlinjerna för bästa praxis för kvinnor inom IKT syftar till att locka flickor och kvinnor som går i skolan eller på universitetet till högtekniksektorn, men också till att kvinnor som redan arbetar i sektorn ska bli kvar där och göra karriär. De 28 företag och organisationer som undertecknat dokumentet presenterades vid en workshop i Bryssel den 8 oktober:   "More women, better jobs and boosting growth"   .  Följande företag och organisationer har hittills undertecknat riktlinjerna:   Alcatel-Lucent   (Frankrike),   APSCO   (UK),   CISCO   ,   European Center for Women and Technology   ,   e-SKILLS   (UK),   Equalitec   (UK),   Google   ,   HP   ,   IMEC   (Belgien),   Infineon   ,   IT Synergy   (UK),   Lebanese Telecommunication Authority   (Libanon),   Microsoft   ,   Motorola   ,   Orange France-Telecom   (Frankrike),   Panasonic   ,   Papirbredden Innovasjon   (Norge),   Portia   (UK),   Promis@Service   (Luxemburg),   P31 Consulting   (UK),   Research Council of Norway   ,   SAP   ,   Sharpe Thinking (UK),   Simula   (Norge),   Sony Europe   ,   Steinbeis-Europa-Zentrum   (Tyskland),   University of Liverpool (UK), och   Women in Technology   (UK).  Företag och organisationer som undertecknat riktlinjerna :     http://ec.europa.eu/information_society/activities/itgirls/signatories/index_en.htm     E U-kommissionens webbplats om kvinnor och IKT:    www.ec.europa.eu/itgirls     Directory for Women in ICT :    http://www.ictwomendirectory.eu     V ideo om kvinnor inom IKT : ICT is wicked :    http://www.youtube.com/watch?v=Mmhe36xwS-Y
