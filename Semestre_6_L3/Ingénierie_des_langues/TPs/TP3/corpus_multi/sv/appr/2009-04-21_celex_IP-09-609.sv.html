IP/09/609
Bryssel den 21 april 2009Enklare och mer riktat stöd till mindre
gynnade områden – kommissionen stärker samarbetet med de
nationella myndigheternaI dag antog Europeiska kommissionen ett meddelande
som ska öppna för en ny klassificering av jordbruksområden med
naturbetingade nackdelar.  Med hjälp av vetenskapliga experter har
kommissionen identifierat 8 kriterier för mark och klimat som ska ligga
till grund för en objektiv och entydig klassificering av sådana
områden. Innan kommissionen kan lägga fram ett lagförslag
behöver den emellertid mer data för att testa hur kriterierna fungerar
i praktiken. Därför uppmanas medlemsstaterna att tillhandahålla
simulationer med nationella uppgifter för att visa hur kriterierna skulle
fungera. Det nya klassificeringssystemet förväntas tas i bruk under
2014. Fram till dess fortsätter det nuvarande systemet att gälla.
Översynen påverkar inte bergsområden (som redan klassificeras
utgående från objektiva gemensamma kriterier) eller områden med
särskilda nackdelar (som öar och kustområden), som klassas enligt
dessa särskilda nackdelar.
”Avgränsningen av områden med naturliga nackdelar för
jordbrukssyften måste rationaliseras, och stöden måste bli mer
målinriktade. Det är i jordbrukarnas och allas vårt intresse att
dessa områden fortsätter att brukas, för att undvika
miljöskador” sa Mariann Fischer Boel, kommissionsledamot med ansvar
för jordbruk och landsbygdsutveckling. ”Vi försöker inte
förminska eller förstora dessa mindre gynnade områden, utan vi
vill skapa ett indelningssystem som är entydigt och öppet, och som tar
hänsyn till alla särdrag i ett så stort och mångfaldigt
område som EU.”
En enklare och mer öppen indelning av områden
Inom hela EU finns i dag över 100 mycket skiftande nationella kriterier
för att avgöra om ett område kan få stöd till mindre
gynnande områden. Nu har revisionsrätten lyft fram denna mångfald
som ett tänkbart hot mot lika behandling.  Med hjälp av vetenskapliga
experter har kommissionen identifierat 8 kriterier för mark och
klimat[1] som kan vara en bra
utgångspunkt för en objektiv och entydig klassificering av sådana
områden. 
Nu måste vi först testa hur den sådan ny indelning enligt
dessa kriterier fungerar. Det gör vi genom simulationer som genomförs
i medlemsstaterna, med deras detaljerade nationella data. 
Bättre målinriktning
För att bättre bevara landskapen, de naturliga livsmiljöerna
och den biologiska mångfalden, förebygga skogsbränder och
förbättra förvaltningen av mark och vatten, är det viktigt
att hållbara jordbrukssystem bibehålls i områden där detta
är svårt på grund av klimatet och markens beskaffenhet. 
EU:s stöd för att bevara jordbruken i sådana områden
måste begränsas till de områden som har stora naturliga nackdelar
som påverkar jordbruket. Fördelningen av stöd till jordbruken i
dessa områden bör också inriktas på de jordbruk som
löper störst risk att överges.
Intensivt samarbete 
Över 100 möten har hållits mellan kommissionen och
medlemsstaterna, och ett offentligt samråd som inleddes den 22 maj 2008 gav
121 bidrag. Dessa sammanfattas i konsekvensbedömningen som
följer med meddelandet.
Genom meddelandet, som antogs i dag, blir EU:s institutioner, regionerna och
de grupper som är intresserade av jordbrukets markanvändning delaktiga
i den analys som ska leda till en ny indelning av områden.
Medlemsstaterna är också delaktiga genom att de utför de
simulationer som kommissionen kommer att utgå från när den
utarbetar sitt förslag.
Begränsad räckvidd
Översynen påverkar inte bergsområden (som redan klassificeras
utgående från objektiva gemensamma kriterier) eller områden med
särskilda nackdelar (som öar och kustområden), som klassas enligt
dessa särskilda nackdelar.
Framtidsutsikter
De nationella myndigheterna ska skicka sina simulationer till kommissionen
senast den 21 oktober 2009. Det nya klassificeringssystemet förväntas
tas i bruk under 2014.
Mer information
Kommissionens webbplats för stöd till jordbrukare i mindre gynnade
områden:
http://ec.europa.eu/agriculture/rurdev/lfa/index_en.htmKommissionens webbplats för landsbygdsutvecklingspolitiken
2007–2013:
http://ec.europa.eu/agriculture/rurdev/index_sv.htm
[1] Följande 8
kriterier har fastställts: Låga temperaturer, värmebelastning,
markdränering, markens struktur och stenighet, rotdjup i marken, markens
kemikaliska egenskaper, markens fuktighetsbalans, samt lutningsgrad.
