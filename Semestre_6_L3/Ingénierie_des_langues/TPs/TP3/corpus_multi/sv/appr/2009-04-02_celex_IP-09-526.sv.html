IP/09/526
Bryssel den 2 april 2009Nu
tillåter flera flygbolag användning av mobiltelefoner
ombordAllt
fler flygpassagerare i Europa kan nu skicka sms, surfa och till och med ringa
på flyget. För ett år sedan införde EU-kommissionen ett
enkelt tillstånd och gemensamma regler för säker användning
av mobiltelefoner i det europeiska luftrummet. Hittills har 27 europeiska
flygplan utrustats för mobilanvändning. I slutet av året
väntas antalet ha fördubblats. 
”Det är framförallt affärsresenärer och unga
människor som vill kunna använda mobiltelefonen under flygningen. Det
är också en intressant företagsidé för det europeiska
näringslivet. Det var därför som EU-kommissionen för ett
år sedan införde gemensamma regler så att företag kan
erbjuda tjänsten i det europeiska luftrummet på ett säkert och
enkelt sätt, utan att behöva söka tillstånd i 27 olika
länder",  säger Viviane Reding, EU:s telekomkommissionär.
”Jag är glad att flygbolagen i Europa nu börjar tillåta att
mobiltelefonen används ombord. För att fler flygbolag ska följa
efter bör man se till att andra passagerare inte störs, t.ex. genom
att ha tysta platser, precis som på tåg. Operatörerna bör
också se till att priserna inte blir för höga.
Mobiltelefontjänster ombord kan bli en konkurrensfördel på den
globala flygmarknaden”.
I april 2008 införde kommissionen gemensamma EU-regler för
mobiltelefontjänster ombord på flyg (IP/08/537).
Tack vare reglerna har nu två företag som erbjuder
mobilkommunikationstjänster etablerat sig i Europa – OnAir (Genève) och AeroMobile (London). De samarbetar med
flygbolag som vill erbjuda sina passagerare sådana tjänster. 
För närvarande håller tre europeiska flygbolag – Ryanair
(Irland), TAP (Portugal) och bmi (Storbritannien) – på att bygga ut
tjänsten. 27 flygplan har redan utrustats och mot slutet av året
väntas siffran ha fördubblats. Det är en lovande början, och
andra flygbolag håller också på att prova ut tekniken. 
Flygbolagen är också i färd med att finjustera villkoren
för att använda mobiltelefonen ombord för att få fler
konsumenter att intressera sig för den nya tjänsten. De
undersöker också hur mycket tjänsten används på de flyg
som redan är utrustade. Kostnaden för röstsamtal börjar
på cirka 1,60 euro per minut och 0,43 euro för ett sms, beroende
på passagerarens mobiloperatör. 
Kommissionen införde nya regler 2008 för att det skulle gå att
använda mobiltelefonen ombord på flygplan i hela EU. Man ville
också göra det möjligt för företag att erbjuda dessa
tjänster på flyg som ofta korsar flera gränser. Tre krav
måste vara uppfyllda:Användningen får inte störa flygplanens utrustning och
system. 
Mobilutrustningen får inte störa markbundna mobilnät utan ska
endast kopplas  till basstationer ombord som är i förbindelse med
marken via satellit. 
Gemensamma regler och standarder ska se till att basstationer ombord
får sända vid flygning över olika EU-länder.
En modell för andra kontinenter
EU-modellen har tjänat som förebild för andra regioner. Flera
flygbolag utanför Europa (bl.a. Qantas, Emirates, Malaysian Airlines, Royal
Jordanian, Wataniya och Virgin Australia) har testat tjänsten eller
erbjuder den, och ett 40-tal flygplan är redan utrustade. Andra flygbolag
har sagt att de också funderar på att införa tjänsten. GSM
är den vanligaste standarden världen över (nästan 3
miljarder användare), vilket gör företagsidén attraktiv
eftersom passagerarna kan använda sin vanliga mobiltelefon.
Bakgrund
Mobilkommunikationstjänster på flyg är telekomtjänster
som finns i hela EU. Kommission antog två nya initiativ i april 2008 (IP/08/537):Ett beslut med harmoniserade tekniska villkor för
ombordutrustning för mobiltelefonanvändning på flyg i hela
EU. Villkoren ska se till att utrustningen inte orsakar störningar och
ger EASA i uppgift att intyga att
utrustningen uppfyller kraven på luftvärdighet för olika
flygplanstyper. Beslutet är rättsligt bindande vilket betyder att
samma typ av utrustning ska användas på alla flygplan. 
En rekommendation om en harmoniserad strategi för licensiering
som ska främja ett ömsesidigt erkännande av nationella
tillstånd.Mobilsamtal och sms ombord på flygplanen
behandlas som internationell roaming i markbundna nät. De är betydligt
billigare än de satellittelefonitjänster som fanns tidigare.
Mobilsamtal på flyget ingår inte i kommissionens åtgärder
för roamingavgifter eftersom det är en ny tjänst på en ny
marknad. Taxorna fastställs därför av
tjänsteleverantören själv. Kommissionen övervakar dock noga
konsumentpriserna – både hur höga och hur tydliga de är.http://ec.europa.eu/information_society/policy/ecomm/radio_spectrum/topics/ecs/mca/index_en.htm
MEMO/08/220
http://www.onair.aero/
http://www.aeromobile.net/
