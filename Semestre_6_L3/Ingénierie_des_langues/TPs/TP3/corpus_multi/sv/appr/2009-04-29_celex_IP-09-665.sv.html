IP/09/665
Bryssel den 29 april 2009På rätt väg mot modernare
EU-finansiering av forskningEuropeiska kommissionen lägger idag fram en
lägesrapport som visar vilka framsteg som har gjorts under de två
första åren av sjunde ramprogrammet för forskning och utveckling,
vilket kommer att löpa fram till 2013. Sjunde ramprogrammet är EU:s
hittills största program för finansiering av forskning och utveckling,
med en budget på 54 miljarder euro under sju år, och rapporten visar
att programmet väl svarar mot EU:s ekonomiska och samhälleliga behov.
Tack vare programmets struktur och de nya instrument som ingår kan EU
möta de utmaningar som unionen står inför. Genom att områden
som miljö, energi och nanoteknik har prioriterats är det möjligt
att skapa en hållbar och koldioxidsnål ekonomi inom vilken
industriledda teknikplattformar identifierar vilka frågor som måste
lösas för att industrins långsiktiga behov ska kunna tillgodoses.
Europeiska forskningsrådet hjälper de främsta forskarna att
nå ut med sin spetsforskning globalt. De gemensamma teknikinitiativen
är nya offentlig-privata samriskföretag av en aldrig tidigare
skådad teknisk och ekonomisk omfattning. Sjunde ramprogrammet har en budget
som kommer att öka med 13 % varje år fram till 2013, vilket
gör det till en viktig tillgång i EU:s arbete med att bemästra
den rådande krisen. I rapporten understryks vilka brister som fortfarande
måste åtgärdas inom sjunde ramprogrammet, som mobilisering av de
nya medlemsstaterna, små och medelstora företags deltagande i
programmet och administrativ förenkling.
Janez Potočnik, som är kommissionsledamot med ansvar för
vetenskap och forskning, sade följande när rapporten presenterades:
”Den finansiella krisen ger oss ett utmärkt tillfälle att
pröva hur våra program fungerar i en tuff verklighet. Det gläder
mig att sjunde ramprogrammet har klarat provet. Genom programmet kanaliseras nya
medel till forskningen och de årliga anslagen praktiskt taget
fördubblas under perioden 2007–2013. Detta förväntas
fungera som ett incitament för medlemsstaterna och industrin att göra
detsamma. Sjunde ramprogrammet är ett av de viktigaste instrument som EU
har för att sörja för att vi återhämtar oss från
krisen och att vi, när kommer ut ur den, är både
miljövänligare och klokare.” 
Stor efterfrågan på EU-medel och framgångsrika nya
instrument för forskning och utveckling
Under de två första åren lyckades 25 000 förslag ta
sig till den sista etappen av utvärderingen och av dessa valdes 5 500
ut för finansiering. Anslagen uppgick till totalt 10 miljarder euro.
För nykomlingen Europeiska forskningsrådet kom det in så mycket
som 11 000 förslag i första ansökningsomgången. Fler
än 600 stipendier har delats ut till framstående forskare i EU. Som
svar på industrins behov av strategisk teknikutveckling har fem
offentlig-privata partnerskap inletts. Den nya finansieringsfaciliteten med
riskdelning, som förvaltas gemensamt med EIB, har godkänt lån
på 2 miljarder euro till stöd för högriskprojekt inom FoU.Förverkligande av det europeiska forskningsområdet
Det övergripande syftet med sjunde ramprogrammet är att
förverkliga det europeiska forskningsområdet och att främja fri
innovation. Genom ramprogrammet ges stöd till transnationellt samarbete,
man främjar kompetensrörlighet genom utbytesstipendier och forsknings-
och innovationskapaciteten inom EU stärks genom stöd till
infrastrukturer för forskning. Av samtliga inlämnade förslag
avsåg mer än en tredjedel programmet för forskningssamverkan
(36,7 %). Det näst populäraste programmet var det för
forskarutbyten (23,5 %).  
Hållbar utveckling och ekonomi 
Under de två första åren har 44 % av budgeten för
forskningssamverkan anslagits till tvärvetenskapliga discipliner som
miljö, energi, jordbruk, transport, nanoteknik, informations- och
kommunikationsteknik, vilka samtliga understödjer EU:s nya strategi
för hållbar utveckling. Som ett led i EU:s ekonomiska
återhämtningsplan kommer sjunde ramprogrammet att bidra till att
göra bil-, tillverknings- och byggsektorerna i EU mer
miljövänliga. Detta kommer att ske via tre offentlig-privata
partnerskap för FoU.
EU-forskningen och omvärlden
Ett prioriterat område inom sjunde ramprogrammet är att stärka
det internationella samarbetet och att göra det mer strategiskt. Exempelvis
har nya länder associerats till sjunde ramprogrammet, vilket ger sammanlagt
tolv sådana associerade länder. Vidare har man undertecknat ett
särskilt partnerskapsavtal mellan EU och Afrika om vetenskap,
informationssamhälle och rymdteknik. Dessutom lanserades den
internationella termonukleära experimentreaktorn (ITER), vilket var en
framgång för det internationella forskningssamarbetet. 
Mindre byråkrati
Inom sjunde ramprogrammet har man med framgång lyckats dra ned på
byråkratin, särskilt genom den nya garantifonden och genom
införandet av ett enda registreringssystem. Två nya organ,
genomförandeorganet för forskning och Europeiska forskningsrådet,
har inrättats i syfte att se till EU:s forskningsprogram genomförs
effektivt. Revisionssystemen har förbättrats och gjorts enhetligare.Framtiden
Vissa frågor måste behandlas ytterligare, som det faktum att
små och medelstora företag endast deltar i ganska liten
utsträckning. Det är också viktigt att se till att forskare
från de nya medlemsstaterna deltar framgångsrikt. Eventuellt kan det
för att förenkla förfarandena och det faktiska genomförandet
av nya instrument krävas att grundreglerna ändras. 
För att förbättra sjunde ramprogrammet kommer kommissionen att
ta en oberoende expertgrupp till hjälp, och denna kommer att starta en
interimsutvärdering av programmet under hösten 2010. 
Kommissionen antar idag även ett svar på
efterhandsutvärderingen av sjätte ramprogrammet.
Efterhandsutvärderingen av sjätte ramprogrammet innehåller
värdefull information som kan användas för
interimsutvärderingen av sjunde ramprogrammet. 
Hela meddelandet och efterhandsutvärderingen av sjätte
ramprogrammet finns på följande webbplats:
http://ec.europa.eu/research/index.cfm?pg=reports
Se även MEMO/09/209
(Q&amp;A)
