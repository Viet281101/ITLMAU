IP/09/86
Bryssel den 21 januari 2009Europeiska gruppen för etik (EGE) ber
EU-kommissionen att låta etiska principer genomsyra
jordbrukspolitikenEuropeiska gruppen för etik träffade idag
Mariann Fischer Boel – kommissionär med ansvar för jordbruk och
landsbygdsutveckling – för att lägga fram
huvudrekommendationerna i gruppens yttrande om de etiska konsekvenserna av den
moderna utvecklingen inom jordbrukstekniken.
På uppmaning av kommissionens ordförande Barroso lade gruppen i
december fram ett yttrande om de etiska konsekvenserna av den moderna
utvecklingen inom jordbrukstekniken. Syftet var att ta upp de nya utmaningar och
möjligheter som EU:s jordbruk kommer att ställas inför. Gruppen
beslutade att främst inrikta sig på teknik inom jordbruket och metoder
för primärproduktion av vegetabiliska livsmedel.
Gruppen framhåller i sitt yttrande att den är medveten om att det
krävs innovation inom jordbruket om det ska vara möjligt att producera
mat till den växande världsbefolkningen. Den tillägger att det
måste till mer än teknik om man ska kunna hitta fungerande
lösningar på de utmaningar som dagens jordbruk står inför,
både inom EU och globalt.
Den betonar att det krävs en integrerat synsätt och en integrerad
strategi när det gäller jordbruksteknik, så att produktions-,
lagrings- och distributionsprocesserna kan betraktas som en helhet varje
gång det ska göras en bedömning av de etiska konsekvenserna av ny
teknik. Målet att uppnå 1) livsmedelssäkerhet, 2)
livsmedelstrygghet och 3) hållbarhet betraktas som de främsta
prioriteringar och riktlinjer som all teknik inom jordbruket måste
hålla sig till.
Mot bakgrund av etiska ramar utfärdar gruppen även rekommendationer
när det gäller en mängd frågor, t.ex. översyn av EU:s
gemensamma jordbrukspolitik, teknikkonsekvensbedömning beträffande
jordbruksteknik, rätten till mat, hållbar jordbruksteknik,
livsmedelstrygghet, biologisk mångfald inom jordbruket, skydd av
jordmån och vatten, biobränslen, GM-grödor, forskning inom
jordbruksvetenskap, politiken när det gäller jordbruksgrödor, den
globala handeln med jordbruksprodukter, immateriellt ägande, rättvis
konkurrens och ”vertikala monopol”, livsmedelspriser,
samhällsaspekter, allmänhetens deltagande, EU-medborgarnas ansvar,
livsmedelsavfall, mm.
Bakgrund
Europeiska gruppen för etik är ett oberoende, pluralistiskt och
tvärvetenskapligt organ. Den består av femton experter utsedda av
kommissionen som har till uppgift att yttra sig om etiska frågor.
Det antagna yttrandet, pressmeddelandet i dess helhet och en förteckning
över ledamöterna finns på gruppens egen webbplats:
http://ec.europa.eu/european_group_ethics/index_en.htm
