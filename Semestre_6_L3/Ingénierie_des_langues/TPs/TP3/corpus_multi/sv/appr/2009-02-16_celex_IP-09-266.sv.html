IP/09/266
Bryssel den 16 februari 2009EU-medlemsstaterna på väg att
släcka ned analog markbunden TVEU är världsledande inom
övergången från analog till digital TV. Europeiska kommissionen
har en samordnad strategi för att frigöra radiospektrum för
framtida bruk så att EU:s befolkning får tillgång till
digital-TV, inklusive ett växande utbud av interaktiva TV-tjänster
(såsom högupplösnings-TV och beställvideo) via olika
plattformar, bland andra markbundet, kabel, satellit, Internet-TV och
mobil-TV-nät. För att detta ska bli verklighet släcker
medlemsstaterna gradvis ned de analoga sändningarna, som använder
stora spektrum, och övergår till digitala sändningar.
Nedsläckningen av analoga markbundna TV-sändningar i EU är
på god väg. De analoga sändningarna har redan upphört i fem
medlemsstater (Tyskland, Finland, Luxemburg, Sverige och Nederländerna),
och år 2010 bör processen vara långt framskriden inom hela EU.
Målet är att nedsläckningen ska vara slutförd år 2012,
och nästan alla medlemsstater förväntas klara detta.”Allt fler har glädje av digital-TV. Flera
EU-medlemsstater är världsledande inom övergången från
analoga markbundna TV-sändningar till digital-TV”, säger
Viviane Reding, EU-kommissionär med ansvar för telekommunikation och
medier. ”EU:s övergång går enligt planen och
är på god väg, särskilt i jämförelse med andra
länder världen över. Jag är säker på att fler
EU-länder under de kommande två åren kommer att följa den
första gruppen av länder som övergått till digital-TV. Det
här betyder att ett stort spektrum kommer att bli tillgängligt
för nya TV-tjänster och trådlösa tjänster – om EU
snabbt fattar de rätta besluten. Samordnade beslut om användningen av
den så kallade digitala utdelningen är mycket viktiga för en
snabb ekonomisk återhämtning.” 
Digitala sändningar ger bättre bildkvalitet, ljud och mobil
mottagning samt fler TV- och radiokanaler och förbättrade
informationstjänster (såsom programguider på skärmen).
Eftersom radiospektrumet används mer effektivt vid digitala
sändningar, frigörs kapacitet för nya
användningsområden, till exempel högupplösnings-TV, mobil
kommunikation och trådlöst bredband i landsbygdsområden. Detta
bör stimulera nytänkande och tillväxtmöjligheter inom
telekom- och mediebranscherna och samtidigt bidra till EU:s åtgärder
för att stimulera en ekonomisk återhämtning. För att
uppnå största möjliga fördelar för den inre marknaden
och de 500 miljoner invånarna utvecklar kommissionen en gemensam strategi
för användningen av det spektrum som frigörs i och med
övergången till digitala sändningar.
Digitala markbundna TV-sändningar har redan införts i 21
medlemsstater (Österrike, Belgien, Bulgarien, Tjeckien, Danmark, Tyskland,
Estland, Grekland, Spanien, Frankrike, Ungern, Italien, Litauen, Luxemburg,
Lettland, Malta, Nederländerna, Finland, Sverige, Slovenien,
Storbritannien) och täcker nu delar av dessa länder. Ytterligare fem
medlemsstater (Cypern, Irland, Polen, Portugal och Slovakien) har meddelat att
digitala tjänster kommer att införas senast år 2010.
Rumänien har ännu inte utformat några planer.
De analoga markbundna TV-sändningarna har redan släckts i
Luxemburg, Nederländerna, Finland, Sverige, Tyskland, Belgien (Flandern) i
och stora delar av Österrike. Senast 2010 kommer de även att
släckas i hela Österrike, Estland, Danmark, Spanien, Malta och
Slovenien. I Belgien (Vallonien och huvudstadsregionen Bryssel), Bulgarien,
Cypern, Tjeckien, Grekland, Frankrike, Ungern, Italien, Litauen, Lettland,
Portugal, Rumänien, Slovakien och Storbritannien kommer de att släckas
ned mellan slutet av år 2010 och slutet av år 2012. I Polen kommer det
att ske senast år 2015.KlassMedlemsstaterA (nedsläckning slutförd)BE (Flandern), DE, FI, LU, NL, SEB (nedsläckningen avslutad vid utgången av 2010 eller
tidigare)AT, DK, EE, ES, MT, SIC (nedsläckningen avslutad vid utgången av 2012 eller
tidigare)BE (huvudstadsregionen Bryssel), BG, CY, CZ, EL, FR,
HU, IT, LT, LV, PT, RO, SK, UKUSA har flyttat fram sitt nedsläckningsdatum till 12 juni 2009. I Japan
är nedsläckningen planerad till juli 2011, i Sydkorea till slutet av
år 2012, i Australien till 2013, och i Indien och Ryssland till 2015. 
Den teknik som används för digitala markbundna TV-sändningar i
Europa är DVB-T. Kommissionen uppmuntrar användningen av standarder
från DVB-familjen inom EU och världen över (IP/08/451).
Mer information: 
Information
om medlemsstaternas planer för övergången offentliggörs
på kommissionens webbplats på:
http://ec.europa.eu/information_society/policy/ecomm/current/broadcasting/switchover/national_plans/index_en.htmMeddelande om en snabbare övergång från analoga till digitala
sändningar finns på:
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT
Meddelandet om den digitala utdelningen finns på:
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT
