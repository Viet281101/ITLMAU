IP/09/1524  Bry ssel den 15 oktober 2009   Världslivsmedelsdagen 2009: EU leder den globala kampen mot svälten  På Världslivsmedelsdagen 2009, som infaller den 16 oktober, är EU:s engagemang för förbättrad tillgång till livsmedel i världen större än någonsin. Med sitt åtagande vid G8-mötet i Aquila på mer än 2 miljarder euro, utöver ”EU:s livsmedelsmekanism” på 1 miljard euro (Livsmedelsmiljarden), är EU den bidragsgivare i världen som lämnar de största bidragen till den globala livsmedelsförsörjningen.  " Syftet med Världslivsmedelsdagen är att påminna var och en av oss om att vi måste göra allt för att förhindra att fler än en miljard människor svälter. För att möta denna utmaning används EU:s livsmedelsmiljard för snabba och påtagliga resultat. Detta sker genom att småskaliga jordbrukare i u-länderna får det utsäde och den gödsel som krävs för att öka deras jordbruksproduktion. Vi kommer att bygga vidare på våra erfarenheter från Livsmedelsmiljarden för att se till att EU:s nya löfte vid G8-mötet i Aquila är precis lika effektivt i kampen mot den globala svälten", sade Karel De Gucht, Europeiska kommissionens ledamot med ansvar för utveckling och humanitärt bistånd.  Fler än en miljard människor i världen är undernärda. Det motsvarar 1 5 % eller en sjättedel av hela mänskligheten. Denna andel ökar nu till följd av livsmedels- och finanskrisen. Osäker livsmedelsförsörjning utgör därför ett reellt hot mot millennieutvecklingsmålen för att utrota den yttersta misären senast år 2015.   EU har satt tryggad livsmedelsförsörjning, jordbruk och landsbygdens utveckling i centrum för sitt stöd till u-länderna och lämnar massivt och snabbt stöd för att angripa den ökande svälten i världen. EU:s engagemang i Aquilainitiativet om den globala livsmedelsförsörjningen är ett konkret uttryck för detta. EU kommer i sammanhanget att bidra med 2,7 miljarder, vilket gör unionen till den största bidragsgivaren. Hela 85 procent av Livsmedelsmiljarden har redan fördelats, vilket visar att EU är fast beslutet att förbättra levnadsvillkoren i hela världen och håller sina löften.   Sedan Livsmedelsmiljarden började fördelas i december i fjol beräknas den ha hjälpt över 33 miljoner människor genom de inledande projekt som fortfarande pågår – och resultaten börjar redan bli synliga. I exempelvis Zimbabwe har 26 000 ton utsäde och gödsel upphandlats och distribuerats till 176 000 utsatta jordbrukare – vilket motsvarar mellan 10 och 15 procent av de kollektiva jordbruken i landet. Denna gemensamma insats från EU och FN:s livsmedels- och jordbruksorganisation har potential att fördubbla den traditionella livsmedelsproduktionen.  I Bangladesh har ett gemensamt program tillsammans med FN:s världslivsmedelsprogram redan lett till att 43 000 personer har fått fiskemöjligheter och att ytterligare 60 000 personer nu bor i områden som är skyddade från att havsvatten tränger in.  Mediedeltagande:  M edia är välkomna att delta i ett orienteringsmöte för berörda parter som leds av Koos Richelle, generaldirektör för Byrån för samarbete EuropeAid.   Ämne : "Food Facility experience: real global partnership and timely response" ("Erfarenheter från livsmedelsmekanismen: faktisk global partnersamverkan och snabba insatser") torsdagen den 15 oktober mellan kl. 13.00–14.00 på Info Point External Cooperation, Rue de la Loi 43 (bottenvåningen), Bryssel.  Info och registrering:    http://ec.europa.eu/europeaid/infopoint/conferences/2009/10-15_foodfacility_en.htm    Bakgrund:  E n kris till följd av stigande livsmedelspriser i u-länderna ledde till att Livsmedelsmiljarden godkändes i december 2008 som EU:s omedelbara svar till u-länderna.  Den övergripande planen för genomförandet av Livsmedelsmiljarden innehåller en förteckning över 50 målländer som kommer att få, och f.n. redan får, stöd under en treårsperiod. I april 2009 hade hela 707 miljoner euro fördelats. I en anda av partnerskap och effektivitet förstärker och stöttar nu Europeiska kommissionen den befintliga ramen för politisk dialog, investeringar i livsmedelsproduktion och säkerhetsnät av sakkunniga organisationer på området livsmedelsförsörjning. Stöd förmedlas alltså genom internationella organisationer, regionala organisationer och nationella regeringar samt genom förslagsinfordringar till ett belopp av 200 miljoner euro (planerade till slutet av 2009) till verksamheter som genomförs av icke-statliga aktörer, medlemsstaternas organ och andra stödberättigade aktörer som verkställer projekt.  Närmare upplysningar om gemenskapens politik och strategier i fråga om livsmedelssäkerhet :    http://ec.europa.eu/europeaid/how/finance/food-facility_en.htm       http://ec.europa.eu/europeaid/what/food-security/index_en.htm
