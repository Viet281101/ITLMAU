IP/09/512
Bryssel den 31 mars 2009TEN-T – ansökningsomgång
för 2009: Nästan en miljard euro för finansieringen av det
transeuropeiska transportnätetEuropeiska kommissionen utlyste i dag 2009
års ansökningsomgång för TEN-T och ställer därmed
nästan en miljard euro till förfogande för finansiering av
europeiska transportinfrastrukturprojekt. Årets ansökningsomgång
inbegriper 500 miljoner euro inom ramen för kommissionens ekonomiska
återhämtningsplan för Europa, som syftar till att omedelbart
stärka den europeiska ekonomin genom att öka takten på
investeringar i infrastruktur. Det kommer dessutom att finnas
finansieringsmöjligheter inom ramen för både det årliga och
det fleråriga programmet för TEN-T vars prioriteringar inom ramen
för denna ansökningsomgång inbegriper sjömotorvägar,
intelligenta vägtransportsystem och det europeiska trafikstyrningssystemet
för tåg (ERTMS). Genomförandeorganet för det transeuropeiska
transportnätet (TEN-T EA), som administrerar det tekniska och ekonomiska
genomförandet av TEN-T-programmet, ansvarar för förvaltningen av
ansökningsomgången och bedömningen av de inlämnade
projektförslagen för GD energi och transports räkning.Kommissionens vice-ordförande Antonio Tajani, med ansvar för
transportfrågor, konstaterade följande: ”Jag är
övertygad om att det mest konkreta och effektivaste sättet att
motverka dagens ekonomiska kris är att stimulera den ekonomiska
efterfrågan med ett ambitiöst program för den europeiska
infrastrukturen. Detta är TEN-T-programmet och dess
genomförande kommer att medföra en tryggad sysselsättning
för många européer inom viktiga sektorer, t.ex. byggbranschen,
som är – och alltid har varit – en av de största
arbetsgivarna och en av de största bidragsgivarna till BNP.
Kommissionen har därför, inom ramen för den ekonomiska
återhämtningsplanen för Europa, beslutat att avsätta 500
miljoner euro av medlen för detta års finansieringsmöjligheter
för TEN-T.” 
Årets ansökningsomgång har delats in i följande tre
arbetsprogram: 
1. Inom ramen för den ekonomiska återhämtningsplanen
för Europa har 500 miljoner euro av TEN-T-medlen avsatts som svar
på den ekonomiska kris som Europa står inför. Detta
tillfälliga arbetsprogram, som antagits i år, stödjer arbeten som
kan inledas 2009 eller 2010 och i stort genomföras under denna
tvåårsperiod. 
2. Det fleråriga arbetsprogrammet syftar till att finansiera de
främsta prioriteringarna i TEN-T-nätet. Årets
ansökningsomgång är inriktad på de tre följande
områdena:Sjömotorvägar (TEN-T prioriterat projekt 21) som ger
fullgoda alternativ till överbelastade vägar genom att förflytta
godstransporterna till sjövägarna; maximalt 30 miljoner
euro.
Det europeiska trafikstyrningssystemet för tåg (ERTMS) som
harmoniserar de europeiska järnvägssignalsystemen; maximalt 240
miljoner euro.
Intelligenta vägtransportsystem som använder integrerad
informations- och kommunikationsteknik för att skapa effektivare och
säkrare vägtransporter; maximalt 100 miljoner
euro.3. Det flexibla årliga arbetsprogrammet (140
miljoner euro) kompletterar de åtgärder som vidtagits inom ramen
för det fleråriga arbetsprogrammet. Det inbegriper ett belopp
på 60 miljoner euro för instrumentet för lånegarantier som
motsvarar kommissionens årliga bidrag och som ställs till Europeiska
investeringsbankens förfogande. 
De sökande uppmanas lämna in sina förslag senast den 15 maj
2009. Förslagen kommer att bedömas på grundval av relevans
när det gäller TEN-T-prioriteringar och programmål,
projektlängd, inverkan – särskilt på miljön –
och kvalitet när det gäller fullständighet, tydlighet,
lönsamhet och sammanhang.
Genomförandeorganet för det transeuropeiska transportnätet
avser även att stå värd för en informationsdag den 22 april
2009 i Bryssel då ytterligare information om ansökningsomgången
och bedömningsförfarandet kommer att ges.  
Ytterligare information finns på http://ec.europa.eu/tentea
annars går det bra att kontakta TENT-AGENCY@ec.europa.eu
