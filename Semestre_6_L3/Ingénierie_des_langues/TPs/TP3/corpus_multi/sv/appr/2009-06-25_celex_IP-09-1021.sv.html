IP/09/ 1021  Bryssel den 25 juni 2009 Kampanjen ”Milk – Drink it up” är i full gång: EU-kommissionären Mariann Fischer Boel offentliggör vinnarna i fototävlingen Mjölkenergi.  Mariann Fischer Boel, kommissionsledamot med ansvar för jordbruk och landsbygdsutveckling, offentliggjorde i dag namnen på de tre vinnarna i tävlingen Mjölkenergi, i samband med ett besök i en skola i Paris. Tävlingen ingår i EU-kampanjen Milk – Drink it up, som går ut på att sprida kunskap om fördelarna med att dricka mjölk som ett sunt alternativ till andra livsmedel och drycker med lågt dåligt näringsvärde. ”I dag påverkar vår näring inte bara vår fysiska hälsa, utan också i allt större utsträckning vårt mentala tillstånd. Det kan de 22 miljoner ungdomar i Europa som är överviktiga eller feta vittna om. EU har redan lagt ut över 55 miljoner euro under 2009 för att finansiera det europeiska skolmjölksprogrammet”, berättar Mariann Fischer Boel. ”Fototävlingen är en av våra insatser för att sprida kunskap om sunda matval bland barn och ungdomar. Därför är jag väldigt glad att se att så många ungdomar har visat sin kreativitet för att tala om hur mycket de tycker om mjölkprodukter.”  Fotona, som röstats fram via internet i hela EU presenteras av kommissionären i samband med ett besök i en bageriskola i Paris. Fototävlingen ”Mjölkenergi” vände sig till EU-ungdomarnas kreativitet kring temat mjölk och mjölkprodukter.    710 unga fotografer tävlade om ett lockande pris, en Nintendo Wii Sport, som ger möjlighet att kombinera fysisk aktivitet i hemmet med intresse för teknik. De lyckliga vinnarna är . Benedek Horvath, Andrea Cremona och Teresa Videva .       Detta besök i Paris ingick i kampanjen ”Drink it up!”, där jordbrukskommissionären under de senaste månaderna deltog i en rad olika arbetsgrupper tillsammans med ungdomar för att laga fräscha och välavvägda måltider på grundval av mejeriprodukter, frukt och grönsaker. Fetma: allt vanligare i EU       Sunda matvanor är i dag en av de viktigaste frågorna i kampen mot ungdomsfetma, inte minst med tanke på att mellan 20 % och 35  av barn och ungdomar i EU (andelen varierar i de olika medlemsstaterna) är drabbade.  EU har redan anslagit över 55 miljoner euro för det europeiska skolmjölksprogrammet under det senaste skolåret, och ytterligare 90 miljoner euro kommer att ges ut under nästa skolår för programmet Gratis frukt och grönsaker i skolorna . EU-insatserna omfattar ekonomiskt och pedagogiskt stöd och ska hjälpa barn och ungdomar att snabbt skaffa sig sunda kostvanor och delta i fysisk aktivitet som kan göra mycket för att skydda dem mot hälsoproblem som hjärt- och kärlsjukdomar, diabetes och stroke senare i livet. Ytterligare upplysningar om EU-programmen  Alla uppgifter om EU:s skolmjölksprogram finns på följande webbplats:   http://www.drinkitup.europa.eu/    Uppgifter om det nya programmet för gratis frukt och grönsaker i skolorna finns på webbplatsen :   http://ec.europa.eu/agriculture/markets/fruitveg/sfs/index_en.htm    Detaljerade uppgifter om Europeiska kommissionens kostpolitik finns på        http://ec.europa.eu/health/ph_determinants/life_style/nutrition/nutrition_en.htm
