IP/09/218
Bryssel den 5 februari 2009”För mångfald. Mot
diskriminering.”: årets vinnande artiklar i EUEn fransk artikel om homosexuella fotbollsspelare
och en dansk artikel om kvinnor som konverterar till islam belönades
i dag med EU:s journalistpris ”För mångfald. Mot
diskriminering.”. Tredjepriset gick till en portugisisk artikel, och det
särskilda priset för en artikel om frågor som rör romerna
tilldelades en grekisk journalist. Prisutdelningen äger rum
i kväll i Kaiserštejnský-palatset i Prag.
– Massmedierna spelar en viktig roll i kampen mot diskriminering,
fördomar och stereotyper, säger Vladimír &#352;pidla,
EU-kommissionär med ansvar för lika möjligheter. Värdena
mångfald och social sammanhållning är extra viktiga i den
nuvarande sociala, ekonomiska och finansiella situationen.
Vid dagens ceremoni belönar Europeiska kommissionen journalister som
genom sitt skrivande bidrar till en ökad förståelse för
fördelarna med mångfald och som uppmuntrar sina läsare att
närmare skärskåda frågor som rör diskriminering och
bristande jämlikhet. I år delar kommissionen ut ett särskilt pris
för en artikel om frågor som rör romerna.
Pascale Krémer, journalist på den franska tidningen Le
Monde, delar förstapriset för sin artikel ”Homophobie et
football: la leçon de Chooz” (Homofobi och fotboll: lärdomen
från Chooz) om homosexuella spelare i ett lokalt fotbollslag. Artikeln
visar hur den lönsamma marknadsföringen inom fotbollen bidrar till att
upprätthålla diskrimineringen av homosexuella män och kvinnor,
men den tar även upp de positiva åtgärder som fotbollsligor
över hela Europa vidtagit för att bekämpa denna
diskriminering.
Förstapriset delas med Ole Hall, journalist på den danska tidningen
Morgenavisen Jyllands-Posten. Hans artikel ”Danske muslimer udsat
for chikane” (Danska muslimer utsätts för trakasserier)
avslöjar hur danska kvinnor som konverterar till islam plötsligt
går från att vara en del av majoriteten till att bli en mycket synlig
minoritet i sitt hemland och utsätts för samma fördomar och
fientliga inställning från samhället som muslimer med
utländskt ursprung. 
Christiana Martins och Marisa Antunes får tredjepriset för sin
artikel ”Elite à prova de racismo” (En elit immun mot rasism)
om framgångsrika portugisiska medborgare med minoritetsbakgrund som har
tagit sig förbi de osynliga hindren. Artikeln publicerades i den
portugisiska tidningen Expresso.
Det särskilda priset för en artikel om frågor som rör
romerna går till Mika Kontourousi, journalist på Eleftheros
Tipos, som skrev artikeln ”Η
&#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;”
(Yuzyan spränger sin stams gränser). I artikeln beskrivs de problem
som romska kvinnor möter när de försöker komma ifrån
sina traditionella roller i samhället.
Prisutdelningen äger rum som en del av ett seminarium om medier för
mångfald som anordnas av Europeiska kommissionen. Vid seminariet kommer man
att lägga fram resultatet från en paneuropeisk studie om goda
initiativ av och om massmedierna när det gäller att bekämpa
diskriminering och främja mångfald. Seminariet kommer att samla mer
än 80 yrkesverksamma i mediebranschen, jämlikhetsorgan och
icke-statliga organisationer från hela Europa.  
Journalistpriset är en av flera insatser inom ramen för EU:s
informationskampanj ”För mångfald. Mot diskriminering.”.
Detta års pris stöds av European Youth Press och Association of
European Journalists.
De vinnande bidragen valdes ut bland mer än 545 artiklar från
samtliga 27 medlemsländer som lämnades in mellan den 1 april
och den 31 oktober 2008. Jurymedlemmarna framhöll de inlämnade
artiklarnas höga kvalitet. De fyra europeiska vinnarna kommer att få
ett bidrag till en forskningsresa till ett fritt valt EU-land.
Se också MEMO/09/51
Mer information
Journalistpriset 2008 
http://journalistaward.stop-discrimination.infoKampanjen ”För mångfald. Mot diskriminering.”
http://www.stop-discrimination.info/2794.0.html
Studien om medier för mångfald 
http://www.media4diversity.eu/
