IP/09/967  Br yssel den 19 juni 2009  Elektroniska administrativa förfaranden : Europeiska kommissionen främjar gränsöverskridande tjänster genom den senaste tekniken  Europeiska kommissionen kommer att samfinansiera ett projekt som drivits av Österrike, Frankrike, Tyskland, Grekland, Italien, Nederländerna och Polen att hjälpa den offentliga förvaltningen att förbättra sina online-tjänster inom tjänstesektorn. Slutet av 2009 kommer alla EU-medlemsstater att ha inrättat gemensamma kontaktpunkter där företag kan fullgöra administrativa förfaranden elektroniskt. En belgisk tjänsteleverantör kommer till exempel att kunna fullgöra alla formaliteter för att öppna ett café i Nederländerna, men piloprojektet kommer också att ytterligare förbättra de elektroniska förfarandenas kvalitet. Mer än 14 miljoner euro kommer att investeras i pilotprojektet under tre år i och hälften av detta belopp ska komma från EU:s program för konkurrenskraft och innovation.  ” Investeringar i den senaste informationstekniken är det som behövs för att främja en samordning mellan offentliga förvaltningar och göra det lättare för företag att få tillträde till marknaderna i andra medlemsstater”, säger Viviane Reding, kommissionsledamot ansvar för Informationssamhället och medierna. ” Att tillhandahålla tjänster online och utan byråkrati kommer att göra att de europeiska företagen kan växa på nya marknader, vilket kommer att främja handeln inom EU. Resultatet kommer att bidra ökad tillväxt och fler arbetstillfällen på den inre marknaden."  Det är främst tjänster som ligger bakom tillväxten och arbetstillfällen i Europa och de svarar för 70 % av EU:s BNP. Under de senaste åren har tjänster skapat 95 % av alla nya arbetstillfällen. Det handlas fritt med varor i EU men den inre marknadens hela potential har ännu inte förverkligats. På grund av rättliga och administrativa hinder är det fortfarande svårt för tjänsteleverantörer att etablera sig i andra länder eller bedriva handel över gränserna.  Det pilotprojekt som Europeiska kommissionen lans erat i samarbete med Österrike, Frankrike, Tyskland, Grekland, Italien, Nederländerna och Polen kommer att bidra till att det utvecklas nya tekniska lösningar för att förbättra kvaliteten på de offentliga förvaltningarnas elektroniska gränsöverskridande tjänster. Kontaktpunkter, där företag kan fullgöra alla förfaranden och formaliteter, kommer att upprättas i varje medlemsstat i slutet av 2009. Mot bakgrund av dessa är pilotprojektet utformat för att förena de olika strategier som tillämpas i EU-länderna. Det kommer att främja användningen av elektroniska tjänster och utvecklingen av gemensamma krav, fastställa gemensamma standarder för säkra transaktioner inom EU och bygga på bästa praxis, öppna specifikationer och användarvänliga lösningar.  Bakgrund:  Pilotprojektet kalla Simple Procedures Online for Cross-border Services är ett storskaligt pilotprojekt som samfinansieras av Europeiska kommissionens program för politiskt stöd till informations- och kommunikationsteknik genom större spridning och bästa användning av kommunikationsteknik hos medborgare, företag och förvaltning. Programmet ingår i EU:s program för konkurrenskraft och innovation som ska främja europeiska företags konkurrenskraft och som har en budget på mer än 3,6 miljarder euro för perioden 2007–2013 (   IP/05/391   ).  Enligt    EU:s tjänstedirektiv   måste varje EU-medlemsstat, senast i slutet av 2009, upprätta en gemensam kontaktpunkt, där tjänsteleverantörer lätt kan erhålla all relevant information och fullgöra alla nödvändiga förfaranden elektroniskt, utan att behöva kontakta flera administrativa organ eller yrkessammanslutningar.  Storskaliga pilotprojet drivs av deltagande länder och inriktas på att teknikbaserade lösningar för gränsöverskridande tjänster på nationell, regional och lokal nivå. De startas i syfte att identifiera gemensamma specifikationer som kan vidareutvecklas och spridas så att olika nationella lösningar kan fungera sinsemellan och medborgare och företag kan dra full nytta av den inre marknaden.  Projektet bygger på tidigare arbete som bedrivits inom andra storskaliga projekt och som gjort att EU-medborgare kan använda sin   elektroniska identitet   och utnyttja offentliga tjänster oavsett var i Europa de befinner sig (   IP/08/824   ) liksom ett   projekt   för att göra det möjligt för företag att konkurrera om offentliga kontrakt inom hela EU online (   IP/08/785   ). Under 2008 lanserade kommissionen också SOS-projektet (Smart Open Services) (SOS) om utbyte av medicinska uppgifter över gränser (   IP/08/1075   ).  Eförvaltning :    http://ec.europa.eu/egovernment          P rogrammet för politiskt stöd till informations- och kommunikationsteknik:    http://ec.europa.eu/information_society/activities/ict_psp     Europeiska kommissionens program för konkurrenskraft och innovation :    http://ec.europa.eu/cip/index_en.htm     EU :s tjänstedirektiv:      http://ec.europa.eu/internal_market/services/services-dir/index_en.htm
