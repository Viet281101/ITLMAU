IP/09 /1057  Bryssel den 30 juni 2009 Sola smart i sommar Så här i semestertider vill EU-kommissionen påminna om hur viktigt det är att skydda sig mot solen i sommar, och uppmanar alla som köper solskyddsmedel att hålla utkik efter den tydligare märkningen på förpackningarna. Den nya märkningen införs efter kommissionens rekommendation om solskyddsprodukter från september 2006 och innehåller bl.a. ett nytt UVA-märke. Dessutom förbjuds vilseledande märkning som ”sunblock” eller ”totalskydd”. Kommissionen vill också påminna om att solkrämer bara är ett av många sätt att skydda sig mot solens UV-strålning. – Vårt budskap till dig som konsument i sommar är väldigt tydligt. Det viktigaste är att du tänker på att solskyddsprodukter bara är ett av flera sätt att skydda sig mot solen. Håll utkik efter den nya märkningen på solskyddsprodukterna, så att du kan välja rätt produkt till dig och din familj, säger Meglena Kuneva, kommissionär med ansvar för konsumentfrågor. – Alla, såväl unga som gamla, måste känna till hur man kan skydda sig mot UV-strålningen när man vistas i solen. Därför övervakar Europeiska kommissionen exponeringen för ultraviolett strålning i EU och vilka effekter den kan få i form av hudcancer, och utarbetar strategier inom hälsoprogrammet för att förebygga och minska riskerna, säger Androulla Vassiliou, kommissionär för folkhälsofrågor. Bättre märkning Kraven på information om märkning av solskyddsmedel finns i kommissionens rekommendation från september 2006 om påstådd och verklig skyddseffekt. I korthet:    Märkning som ”sunblock” eller ”totalskydd” får inte användas längre. Det finns inga solskyddsmedel som kan ge ett hundraprocentigt skydd mot UV-strålning.    Beskrivande ord (”lågt” – ”måttligt” – ”högt” och ”mycket högt” skydd) bör användas tillsammans med vanlig solskyddsfaktor för att ge bättre vägledning om vilket solskyddsmedel man ska välja.    Bättre märkning för UVA-skydd: UVB-strålningen kan ge brännskador medan UVA-strålningen gör att huden åldras och påverkar immunsystemet. Bägge ökar risken för hudcancer. Solskyddsfaktorn anger bara hur länge man kan vara ute i solen utan att bränna sig och säger inget om effekterna av UVA-strålningen. Solskyddsmedel som bara har UVB-skydd kan ge en falsk känsla av säkerhet eftersom de faktiskt släpper igenom farlig UVA-strålning.    Tillverkarna har börjat använda en standardmärkning för UVA på förpackningarna som anger ett minsta UVA-skydd, där en högre solskyddsfaktor även innebär ett bättre UVA-skydd, och som grundar sig på en standardiserad provningsmetod.   Hur har kommissionens rekommendation genomförts?  Colipa (branschsammanslutningen för europeiska tillverkare av kosmetika, toalettartiklar och parfymer) har för andra gången gjort en undersökning bland sina medlemmar för att se hur väl de solskyddsmedel som finns på EU-marknaden 2009 uppfyller vad som sägs i EU-rekommendationen.   När det gäller UVA-skyddet i solskyddsmedel (UVA-skyddet ska vara minst 1/3 av UVB-skyddet) uppfyller 96 % av produkterna kraven i EU:s rekommendation.   När det gäller användningen av den nya UVA-märkningen är 95 % av solskyddsmedlen försedda med Colipas standardiserade UVA-märke, så att konsumenterna lätt kan känna igen produkter som ger ett tillräckligt UVA-skydd.   Colipas undersökning visar att rekommendationerna om UVA-skydd i kommissionens rekommendation från 2006 på det hela taget har fått gott genomslag på EU-marknaden. Praktiskt taget alla solskyddsmedel på marknaden uppfyller kommissionens förväntningar.   Vad bör du som konsument tänka på i sommar?  Du bör leta efter produkter som har den nya och bättre märkningen. Samtidigt bör man tänka på att solskyddsmedel bara är ett av många sätt att skydda sig mot solen . Här är fler:    Undvik solen när den är som starkast , normalt kl. 11–15.     När du måste vara i solen, skydda dig med kläder som täcker kroppen . Hatt och solglasögon ger också bra skydd.    Använd solskyddsmedel som skyddar mot både UVB- och UVA-strålning .    Undvik att utsätta små barn för direkt solsken .     Snåla inte med solskyddsmedlet . Det är lika viktigt att smörja in sig på rätt sätt som att välja rätt medel. För att få det skydd som solskyddsfaktorn anger måste man använda 2 mg/cm², dvs. ca 36 gram (6 teskedar) solkräm för en vuxen . De flesta använder bara ungefär hälften så mycket. Efter att man badat eller torkat sig måste man smörja in sig igen om man vill behålla skyddet.    De här symbolerna (kan laddas ner från länken nedan) används på det medföljande faktabladet för att informera om detta och andra fakta och siffror om solande.                                  http://ec.europa.eu/consumers/citizen/my_holidays/sunscreens_sv.htm    Nya märkningskrav           Beskrivning   Solskyddsfaktor    Rekommenderat l ä gsta UVA-skydd         ” Lågt skydd ”              ” 6 ”          ” 10 ”              ” Medelh ö gt skydd ”              ” 15 ”         ” 20 ”         ” 25 ”              ” H ö gt skydd ”              ” 30 ”         ” 50 ”             ” Mycket h ö gt skydd ”     ” 50+ ”        Projekt om hudcancer som medfinansieras av Europeiska kommissionen:    http://ec.europa.eu/health/ph_information/dissemination/diseases/cancer_en.htm   .
