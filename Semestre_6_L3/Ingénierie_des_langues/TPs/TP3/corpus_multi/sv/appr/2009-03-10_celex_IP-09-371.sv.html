IP/09/371
Bryssel den 10 mars 2009Kommissionens rapport om narkotikaproblemen
i världen – utvecklingen under de senaste tio
årenI dag lägger Europeiska kommissionen fram en
rapport om världens illegala narkotikamarknader sedan 1998. Den visar att
narkotikapolitiken under de senaste tio åren har utvecklats i hela
världen, särskilt nationellt, då ansträngningarna för
att hjälpa narkomaner har intensifierats och hårdare lagstiftning har
införts mot narkotikahandlare. Men vilka konkreta resultat kan
skönjas? 
Den studie som ligger till grund för rapporten visar att de globala
narkotikaproblemen har minskat under perioden 1998–2007. Allmänt sett
har situationen förbättrats något i vissa av de rikare
länderna, medan den har försämrats i andra. I vissa av dessa
länder har den radikalt försämrats och några av dessa
är ett litet antal stora utvecklings- eller övergångsländer.Med andra ord förefaller narkotikaproblemen i världen vara snarlika
dem som fanns 1998. En märkbar skillnad är att situationen har blivit
mer komplex. Sedan 1998 har narkotikapriserna i de flesta av
västvärldens länder fallit så mycket som 10–30 %,
trots hårdare straff för dem som säljer exempelvis kokain och
heroin på några av dessa marknader. Samtidigt finns det ingenting som
tyder på att det har blivit svårare att få tag i narkotika.
Cannabismissbruk har blivit ett ”normalt” inslag i ungdomars liv i
många av västvärldens länder. Upp till 50 % av ungdomar
födda efter 1980 har åtminstone provat. Merparten av dem
fortsätter emellertid inte att använda drogen efter tidig vuxen
ålder. Studien visar också att en särskild politik inriktad
på narkotikaproduktion kan påverka de områden där narkotikan
produceras. Under de senaste tio åren har exempelvis kokainproduktionen
flyttats från Peru och Bolivia till Colombia.
Framläggandet av rapporten sammanfaller med det
högnivåmöte som äger rum i Wien denna vecka, som ett inslag
i det årliga möte som arrangeras av FN:s narkotikakommission. Vid
detta tillfäller kommer ministrar från hela världen att avsluta
en period av eftertanke avseende utvärderingen av genomförandet av den
politiska deklarationen om narkotikaproblemen i världen som antogs av
Förenta nationernas 20:e generalförsamling om narkotika 1998.
(Deklarationen syftade till en avsevärd minskning av de globala
narkotikaproblemen till 2008 genom internationellt samarbete och
åtgärder för en minskning av tillgången och efterfrågan
på narkotika.) Denna vecka förväntas en ny politisk deklaration
för perioden 2009–2019 antas på grundval av denna
utvärdering. 
Kommissionens vice ordförande Jacques Barrot, med särskilt ansvar
för politikområdet rättvisa, frihet och säkerhet, gjorde
följande uttalande i samband med presentationen: ”Vid mötet i
Wien senare i veckan kan vi inte inskränka oss till kvantitativa mål.
Vi måste nu försöka angripa världens narkotikaproblem
utifrån de faktiska förhållandena.”
Denna studie har försökt göra realistiska bedömningar av
narkotikamarknadens totala årliga intäkter. Resultatet visar att det
är mycket svårt att göra sådana uppskattningar,
framförallt p.g.a. avsaknaden av tillförlitliga uppgifter om
såväl produktion och konsumtion av narkotika som handeln med narkotika
i världen. I studien har ändå bedömningar gjorts av
exempelvis marknaderna för cannabis, kokain och heroin i Västeuropa,
USA och Stillahavsregionen. Uppskattningen av de totala intäkterna
från cannabis (2005) i dessa tre regioner uppgår totalt till
närmare 70 miljarder euro, vilket är ungefär hälften
så mycket som UNODC:s uppskattning på omkring 125 miljarder euro.En viktig slutsats är att den politik för minskade skadeverkningar,
som fortfarande är kontroversiell i vissa länder, vinner terräng
i ett växande antal andra länder vilka uppfattar den som ett effektivt
sätt att minska antalet narkotikarelaterade sjukdomar, sociala problem och
ökad dödlighet. 
Rapporten ger också upplysningar om den ekonomiska grunden för den
globala narkotikamarknaden, med bedömningar av produktionskostnader och det
mervärde som skapas i handelsledet, från produktion till
detaljförsäljning. Spridningen av inkomsterna bland dem som är
inbegripna i narkotikahandeln har analyserats och gav ett
förvånansvärt banalt resultat: endast en liten grupp ansåg
sig tjäna mycket pengar. 
Avslutningsvis är en av studiens centrala slutsatser att det
internationella systemet för inhämtning av uppgifter och information
om världens narkotikaproblem är fullt av svagheter. Även om EU
har investerat stora belopp i utvecklingen av narkotikaövervakningen genom
Europeiskt centrum för kontroll av narkotika och narkotikamissbruk, är
det inte realistiskt att sådana mekanismer kan inrättas på global
nivå. 
Rapporten om studien kommer att läggas fram för deltagarna i det
högnivåmöte som arrangeras av FN:s narkotikakommission i veckan
och kommer att presenteras tisdagen den 10 mars kl. 14.00 av Lars-Erik Lundin
(Chef för EU:s delegation i Wien) och Carel Edwards (chef för enheten
för narkotikabekämpningspolitik, GD Rättvisa, frihet och
säkerhet) i samband med en presskonferens i mezzaninlokalen vid EU:s
delegation i Wien som ligger på Argentinienstrasse 26 (på hörnet
mot Taubstummengasse), 1040 Wien. (Tunnelbana U1, hållplats
Taubstummengasse). Kontaktperson: Anne-Marie Huber +43 1151618329 eller +43
6991966579.
Den engelska versionen av rapporten finns på följande adress:
http://ec.europa.eu/justice_home/fsj/drugs/fsj_drugs_intro_en.htm
