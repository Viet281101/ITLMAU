IP/09/112
Bryssel den 22 januari 2009Stora framsteg inom innovation i
EuropaDen europeiska resultattavlan för innovation
2008 som publiceras idag visar att EU uppnått goda resultat i fråga om
innovation före finanskrisen. Innovationsklyftan mellan EU och USA och
Japan har minskat, särskilt tack vare de stora framsteg som gjorts i
många nya medlemsstater som Cypern, Rumänien och Bulgarien.
Utvecklingen har gått framåt i EU särskilt i fråga om
mänskliga resurser och tillgången till finansiering för
innovation. Företagens investeringar i innovation ligger dock fortfarande
på en ganska låg nivå, särskilt om man jämför med
USA och Japan. Parallellt med denna rapport ges i 2008 års rapport om
vetenskap, teknik och konkurrenskraft en mer ingående analys av tendenser
som rör FoU i näringslivet och den offentliga sektorn, teknisk
utveckling och genomförandet av det europeiska området för
forskningsverksamhet.
– I kristider är det aldrig en lösning att stoppa
investeringarna i forskning och innovation. Sådana investeringar är
nödvändiga för att EU ska kunna stärka sin position trots
den ekonomiska krisen och möta de utmaningar som
klimatförändringarna och globaliseringen innebär. EU har
många tillgångar, bland annat ett alltmer attraktivt
forskningsområde och ett innovationsresultat som ständigt
förbättras. Det krävs dock fortsatta insatser, särskilt med
tanke på näringslivets relativt sett låga investeringar.
Kommissionens initiativ för att förbättra forskningens
effektivitet i EU, stimulera innovation och utveckla högteknologiska
marknader visar att EU är på rätt spår, betonar
kommissionens vice ordförande Günter Verheugen, som ansvarar för
närings- och industripolitik, och forskningskommissionären Janez
Potočnik.
Rapporten visar att de europeiska länderna kan indelas i fyra
grupper efter uppnått innovationsresultat och att praktiskt taget alla
länder har förbättrat sina resultat om än i olika takt:Schweiz, Sverige, Finland, Tyskland, Danmark och Storbritannien är
innovationsledare med ett resultat som ligger betydligt högre
än EU-genomsnittet. Av dessa är det Schweiz och Tyskland som står
för den snabbaste resultatförbättringen.  
Österrike, Irland, Luxemburg, Belgien, Frankrike och Nederländerna
är innovationsföljare och har ett resultat över
EU-genomsnittet. Irland har den snabbaste resultatförbättringen inom
gruppen, följt av Österrike.
Cypern, Island, Estland, Slovenien, Tjeckien, Norge, Spanien, Portugal,
Grekland och Italien är måttliga innovatörer med ett
innovationsresultat under EU-genomsnittet. Cyperns utveckling ligger en bra bit
över genomsnittet för gruppen, följt av Portugal.
Malta, Ungern, Slovakien, Polen, Litauen, Kroatien, Rumänien, Lettland,
Bulgarien och Turkiet är eftersläntrare med ett
innovationsresultat som är betydligt lägre än EU-genomsnittet. De
flesta av dessa länder håller på att komma ikapp.  Bulgarien och
Rumänien har förbättrat sitt resultat snabbast.
Sammanfattningar av innovationsresultatet för de 27 medlemsstaterna
finns i MEMO/09/18.INNOVATIONSRESULTAT (SAMMANFATTANDE INNOVATIONSINDEX
2008)
[ Figures and graphics available in PDF and WORD PROCESSED ]
Anm.: Det sammanfattade innovationsindexet (SII) består av
29 indikatorer med ett lägsta möjligt resultat på 0 och ett
högsta möjligt resultat på 1. På grund av
eftersläpningen i fråga om tillgången till uppgifter visar
innovationsindexet 2008 resultaten för 2006/2007.
Minskade skillnader jämfört med USA och Japan
Analysen av uppgifter på EU-nivå visar att framstegen varit
betydande både i absoluta termer (jämfört med för fem
år sedan) och i förhållande till USA och Japan. En
jämförelse med fler länder visar också att EU står sig
ganska väl i konkurrensen med framväxande ekonomier. Framsteg har
gjorts särskilt i fråga om mänskliga resurser för innovation
(utexaminerade från högre utbildning), bredbandstillgång och
tillgång till riskkapital. Svagheter kvarstår dock när det
gäller företagens investeringar – EU ligger efter både USA
och Japan i fråga om FoU- och IT-utgifter. Trots det som sägs i
rapporten om vikten av icke-teknisk innovation har EU-företagens utgifter
för sådan innovationsverksamhet (t.ex. utbildning, design,
marknadsföring och ny utrustning) minskat.
Innovation för ekonomisk återhämtning
Den europeiska resultattavlan för innovation är baserad på
uppgifter som tagits fram före finanskrisen. De avspeglar dock aktuella
utvecklingstendenser och starka och svaga sidor som måste beaktas vid
utarbetandet av åtgärder. De framsteg som gjorts i EU före
finanskrisen ger företagarna bättre förutsättningar för
återhämtning genom innovation. Att de europeiska företagen
investerar i innovation i betydligt mindre utsträckning än de
huvudsakliga konkurrenterna är dock en klar nackdel som behöver
åtgärdas, bland annat genom förnyat offentligt stöd till
innovativa företag – t.ex. initiativet för att främja
framväxten av ledande marknader (se IP/08/12)
som främjar efterfrågan på nya varor och tjänster. 
Ytterligare lärdomar har hämtats från den rapport om
innovationsutvecklingen som publicerades tillsammans med resultattavlan.
Där redovisas också en oberoende expertanalys av utvecklingen i
fråga om nationell innovationspolitik och styrning som bygger på
länderrapporter utarbetade av oberoende experter (finns på webbplatsen
för Pro Inno-initiativet). Detta visar att utvecklingen går mot
ökat stöd för innovativa nystartade företag och strategier
som rör nya utmaningar som klimatförändringar och
resursproduktivitet.
Rapporten kommer att användas när Europeiska kommissionen
utvärderar dagens innovationspolitik och fastställer prioriteringar
för framtiden.
Bakgrundsinformation:
Den europeiska resultattavlan för innovation har utarbetats av
Maastricht Economic and social Research and training centre on Innovation and
Technology (UNU-MERIT) på uppdrag av GD Näringsliv vid Europeiska
kommissionen. Innovationsrapporten har utarbetats av en expertgrupp ledd av
Atens universitet och Technopolis-gruppen.
Rapporterna finns att läsa på:
http://www.proinno-europe.eu/metricsMer information finns i MEMO/09/18,
IP/09/92,
MEMO/09/19
