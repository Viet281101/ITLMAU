IP/09/473
Bryssel den 25 mars 2009Användningen av mobiltelefoner
ökar samtidigt som konsumentpriserna sjunker. I en rapport från
kommissionen konstateras att Europas telekommunikationssektor står emot den
ekonomiska nedgångenEuropa är världsledande när det
gäller mobiltelefontjänster och andelen abonnemang uppgick 2008 till
119 % av EU:s befolkning (en uppgång på sju procentenheter sedan 2007)
vilket är långt över andelen i USA (87 %) och Japan (84 %). Detta
framgår av kommissionens lägesrapport om den inre
telekommunikationsmarknaden som offentliggjordes idag. Trots den ekonomiska
krisen fortsatte intäkterna från EU:s telekommunikationssektor (som
motsvarar cirka 3 % av EU:s BNP) att öka under 2008 och de beräknas
uppgå till över 300 miljarder euro, vilket är en ökning med
1,3 % jämfört med 2007. Denna ökning överträffar
tillväxten i resten av ekonomin (som endast uppgick till 1 %). Sektorns
konkurrenskraft kommer framförallt konsumenterna tillgodo: de betalar
mindre samtidigt som de får mera för sina pengar. De genomsnittliga
mobiltelefonräkningarna har minskat från 21,48 till 19,49 euro 2008
och 75 % av de europeiska konsumenterna har nu Internet-anslutningar på
minst 2 megabit per sekund (hastigheter som t.ex. gör det möjligt att
se på TV via Internet), tack vare EU:s åtgärder. I kommissionens
rapport varnas det emellertid även för att utan en europeisk
samordning kan fördelarna med en inre telekommunikationsmarknad komma att
äventyras genom en inkonsekvent nationell lagstiftning.
”Europa är kontinenten framför andra när det
gäller mobila kommunikationer, med allt fler människor som
använder mobiltelefoner och mobila bredbandstjänster. Trots den
ekonomiska krisen kommunicerar de europeiska konsumenterna mer än
någonsin med sina telefoner och via Internet. Detta är goda nyheter
för en sektor som kan hjälpa Europa att stå emot den ekonomiska
nedgången,” säger Viviane Reding som är
EU-kommissionär med ansvar för telekomfrågor. ”Men vi
får inte vila på våra lagrar. Vi måste stärka de
nationella tillsynsmyndigheternas oberoende. Vi behöver också
rättvisare konkurrens mellan fasta och mobila telefonitjänster.
Slutligen måste vi förhindra att EU-bestämmelserna kringgås,
vilket skulle kunna skada den inre marknaden. Jag är särskilt oroad
över att många nationella tillsynsmyndigheter går sin egen
väg när det gäller Internet via höghastighetsnät.
Vägen till rättvis konkurrens och investeringar i dessa nät
går inte genom 27 olika lösningar som huvudsakligen främjar
inhemska storföretag, utan genom öppna marknader,
rättssäkerhet och lika möjligheter för alla investerare och
operatörer."
Dagens rapport från kommissionen ger en översikt över Europas
telekommunikationsmarknad och konkurrensläget i de 27 EU-länderna.Tillväxten inom telekomsektorn är starkare än
tillväxten i resten av ekonomin 
Tillväxten i EU:s telekommunikationssektor beräknas uppgå till
1,3 % vilket ligger över den totala ekonomins reala BNP-tillväxt
på 1 %. Den fortsätter att dämpa inflationen eftersom priserna
på de flesta vanliga kommunikationstjänster (som telefonsamtal)
fortfarande sjunker. 
Mobila tjänster: konsumenterna betalar 34,5 % mindre än för
fem år sedan
Marknaden för mobila tjänster var fortfarande det mest dynamiska
telekommunikationssegmentet i EU 2008. Användningen av mobiltelefoner steg
från 112 % av befolkningen 2007 till 119 % 2008. Användningen i
Italien, Litauen och Luxemburg överstiger 140 %. De ledande
operatörernas marknadsandel föll med cirka 3 % förra året
vilket tyder på att marknaden är mer konkurrensutsatt. Till följd
av detta använder konsumenterna mer tid åt att tala och skicka
textmeddelanden till priser som ligger minst 34,5 % under priserna 2004. 
EU-länderna är globala ledare när det gäller Internet
med höghastighetsanslutning
Antalet fasta bredbandsanslutningar till Internet i EU ökar stadigt: de
var 14 miljoner fler 2008 och uppgick till över 114 miljoner sammanlagt.
Danmark och Nederländerna är världsledande vad gäller
bredband med över 35 % av befolkningen anslutna. Tillsammans med Sverige,
Finland, Storbritannien, Luxemburg, Belgien, Tyskland och Frankrike leder de
över USA, där 25 % av befolkningen var anslutna i juli 2008. 
Användningen av mobilt bredband ökar också och 13 % av EU:s
befolkning har nu tillgång till denna tjänst. Mobilt bredband via
datakort och donglar håller på att bli ett praktiskt alternativ till
fast bredband i länder som Österrike (11,4 % av befolkningen hade
tillgång till mobilt bredband), Finland (9,1 %) och Portugal (8,3 %).
Fler konsumenter byter operatör 
20,5 miljoner konsumenter bytte telefonoperatör 2008 samtidigt som de
behöll sina fasta eller mobila telefonnummer. Fram till oktober 2008 hade
cirka 84 miljoner abonnenter (17 % av EU:s medborgare) bytt operatör sedan
detta blev möjligt 2003. 
Det finns fortfarande problem på den inre europeiska
telekommunikationsmarknaden
I dagens rapport fastställdes också att olika bestämmelser i
olika EU-länder fortsätter att utgöra ett hinder för en
verklig inre marknad för telekommunikationsoperatörer och konsumenter:Oberoende nationella tillsynsmyndigheter för
telekommunikationssektorn är nödvändigt för att
säkerställa en rättvis och effektiv reglering men detta är
ännu inte en verklighet i alla 27 EU-länder.
Överträdelseförfaranden som initierats av kommissionen
pågår fortfarande mot Bulgarien, Litauen, Lettland och Rumänien
medan ett fall mot Polen har dragits inför EU-domstolen. 
Inkonsekventa bestämmelser för liknande konkurrensproblem
kan vara en extra börda för telekomoperatörer, särskilt
för det växande antal företag som är aktiva i flera
länder eller som erbjuder gränsöverskridande tjänster.
-		Olika strategier vad gäller bestämmelserna om nya
fibernät kan skada konkurrensen mellan operatörer i den inre marknaden
och leda till osäkerhet om vilka regler som gäller för nya
investeringar. En del tillsynsmyndigheter verkar till och med fatta beslut
på ett sätt som visar att de försöker att kringgå
EU-bestämmelserna (IP/08/2060).
-		Det finns fortfarande stora skillnader mellan de avgifter som
operatörerna tar ut av varandra för att koppla samtal som gjorts
från ett annat nät (från 0,02 euro/min i Cypern till 0,16
euro/min i Bulgarien). 
-		Medan det endast tar en dag för konsumenter i Irland eller Malta att
byta sin mobiloperatör samtidigt som de behåller sina telefonnummer
tar det fortfarande 38 dagar i Polen, 15 i Italien och 14 i Slovakien. 
Pressmaterial med kommissionens nya lägesrapport om den inre
telekommunikationsmarknaden, de vanligaste frågorna och faktablad för
varje EU-land finns på följande webbsida: 
http://ec.europa.eu/information_society/newsroom/cf/itemlongdetail.cfm?item_id=4784MEMO/09/129MEMO/09/132Annex: 
Selected charts from the Commission's
Single Telecoms Market Progress Report 2008Mobile penetration 
[ Figures and graphics available in PDF and WORD PROCESSED
]Mobile penetration – country overview
[ Figures and graphics available in PDF and WORD PROCESSED
]
Development of mobile consumer prices[ Figures and graphics available in PDF and WORD PROCESSED
]Broadband price developments[ Figures and graphics available in PDF and WORD PROCESSED
]
Source: BIAC – First half of 2008, Final report,
December 2008, Van Dijk Management ConsultantsStatus of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[ Figures and graphics available in PDF and WORD PROCESSED
]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[ Figures and graphics available in PDF and WORD PROCESSED
]Consumer prices for broadband services[ Figures and graphics available in PDF and WORD PROCESSED
]Mobile number portability (= consumers switching
the mobile operator while being able to keep their number, as required by EU
law)[ Figures and graphics available in PDF and WORD PROCESSED ]
Mobile number
portability – days required to port number[ Figures and graphics available in PDF and WORD PROCESSED
]Fixed number portability(= consumers
switching the fixed operator while being able to keep their number, as
required by EU law)[ Figures and graphics available in PDF and WORD PROCESSED
]
Fixed number portability – days required to port
number[ Figures and graphics available in PDF and WORD PROCESSED
]Mobile termination rates
[ Figures and graphics available in PDF and WORD PROCESSED
]112 - awareness
[ Figures and graphics available in PDF and WORD PROCESSED
]
