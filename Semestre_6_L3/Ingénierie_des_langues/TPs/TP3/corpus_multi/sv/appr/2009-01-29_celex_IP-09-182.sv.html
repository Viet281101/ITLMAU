IP/09/182
Bryssel den 29 januari 2009Tjugo medlemsstater följer fortfarande
inte lagstiftningen om ökad energieffektivitetI dag sände kommissionen motiverade yttranden
till tjugo medlemsstater som inte har anmält några
genomförandeåtgärder för direktivet om
energitjänster[1].
Direktivet syftar till att befästa och öka effektiviteten i
slutanvändningen av energi genom att ge ramar för incitament och
tjänster på energiområdet.
Trots att kommissionen sände formella underrättelser till dessa
medlemsstater i juli 2008, har de ännu inte underrättat kommissionen
om att direktivet införlivats i sin helhet med respektive lands nationella
lagstiftning. Kommissionen har därför inlett det andra steget i
överträdelseförfarandet mot Belgien, Bulgarien, Cypern, Finland,
Grekland, Irland, Lettland, Litauen, Luxemburg, Nederländerna, Polen,
Portugal, Rumänien, Slovakien, Slovenien, Storbritannien, Sverige,
Tjeckien, Tyskland och Ungern.
Genom direktivet införs ramar, inom vilka medlemsstaterna kan skapa ett
affärsklimat och en infrastruktur som gynnar energieffektivitet inom hela
sina ekonomier. Det ska tillämpas inom sektorerna för bygg och
anläggning, transporter, jordbruk och industri. Det skapar också
förutsättningar för att utveckla och främja en marknad
för energitjänster och för att sätta i gång andra
åtgärder för ökad energieffektivitet som är inriktade
på energidistributörernas funktion, finansieringen av energisparandet,
den offentliga sektorns uppgift att agera som föregångare och vikten
av tillgång till information.
Medlemsstaternas politiska åtagande när det gäller
energieffektivitet måste följas upp med lagstiftning på nationell
nivå.
[1] Europaparlamentets och
rådets direktiv 2006/32/EG av den 5 april 2005 om effektiv
slutanvändning av energi och om energitjänster och om upphävande
av rådets direktiv 93/76/EEG
