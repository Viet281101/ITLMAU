IP/09/800
Bryssel den 18 maj 2009Din röst har betydelse - använd
den!Mellan den 4 och den 7 juni kommer 375 miljoner
invånare i 27 länder, från Helsingfors i norr och till Lissabon i
söder och från Dublin i väst till Vilnius i öst, att
uppmanas att rösta i valet till Europaparlamentet. Europeiska kommissionens
ordförande José Manuel Barroso uppmanar på sin webbplats alla
invånare i EU att göra sina röster hörda.
”Din röst är viktig. Ditt val kommer att bidra till att skapa
den politik som EU ska föra under de kommande fem åren.” Detta
är uppmaningen från kommissionens ordförande José Manuel
Barroso i ett videomeddelande på hans webbplats (se adressen nedan).
http://ec.europa.eu/commission_barroso/president/multimedia/vlog/index_en.htm
Meddelandet finns på sex språk (engelska, franska, tyska, spanska,
portugisiska och italienska) på webbsidan, och också på
kommissionens audiovisuella portal. Den skriftliga versionen av budskapet finns
också på EU:s övriga 17 officiella språk.
Barroso påpekar att även om kommissionen tar politiska initiativ
och lägger fram nödvändiga förslag för att få fram
konkreta resultat för EU:s invånare, är det
”Europaparlamentet som stiftar lagarna, tillsammans med era nationella
regeringar”. Han säger också att övriga
gemenskapsinstitutioner är ansvariga inför Europaparlamentet.
Uppmaningen slutar med orden: ”Du måste välja de
ledamöter till Europaparlamentet som återspeglar dina åsikter om
hur vi ska ta itu med de utmaningar som vi står inför, för det
som EU gör kommer att påverka dig och ditt dagliga liv.”
