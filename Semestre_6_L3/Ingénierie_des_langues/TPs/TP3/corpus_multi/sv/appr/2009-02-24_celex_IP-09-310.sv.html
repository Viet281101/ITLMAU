IP/09/310
Bryssel den 24 februari 2009Kommissionen ökar strukturfondernas
flexibilitet för att möta finanskrisenSom svar på finanskrisen tillkännager
regionalkommissionär Danuta Hübner ett åtgärdspaket
från Europeiska kommissionen för att låta medlemsstaterna
använda strukturfonderna mer flexibelt. Ändringarna innebär
längre tidsfrister för EU-länderna att göra slut på
anslagen från programperioden 2000–2006 och se till att varje euro
kan användas så effektivt som möjligt.
– Vi gör allt för att se till att varje euro
från strukturfonderna utnyttjas effektivt. Vi anpassar
sammanhållningspolitiken som svar på nya ekonomiska
förhållanden så att medlemsstaterna kan optimera EU-medlen
för att möta krisen på bästa sätt, säger Danuta
Hübner i en kommentar om besluten att förlänga tidsfristerna
för projekt och utbetalningar med sex månader till den 30 juni
2009.
Förlängd tidsfrist för fyra strukturfonder
På kommissionens förslag har medlemsstaterna begärt
förlängd löptid för finansieringen av 385 av de 555
sammanhållningspolitiska projekten 2000–2006 där anslagen inte
utnyttjats helt. Den förlängda tidsfristen rör de fyra
strukturfonder som fanns då: Europeiska regionala utvecklingsfonden (Eruf),
Europeiska socialfonden (ESF), Europeiska utvecklings- och garantifonden
för jordbruket (EUGFJ) och Fonden för fiskets utveckling (FFU).
Med de längre tidsfristerna kan medlemsstaterna och regionerna
genomföra och avsluta fler pågående projekt. Kommissionen
uppmanar dem att satsa särskilt på sektorer och åtgärder med
hög avkastning, t.ex. energieffektivitet för gröna jobb och
energibesparningar eller stöd till ren teknik för att främja
branscher som byggbranschen och fordonsindustrin.
Fem gånger mer flexibilitet
Kommissionen har också beslutat att ge medlemsstaterna och regionerna
mer flexibilitet när de anslår medel till olika prioriteringar.
Hittills har förvaltningsmyndigheterna haft ett manöverutrymme på
2 % om de ville föra över medel mellan de s.k. prioriterade
områdena, dvs. de strategiska utgiftsområdena i vart och ett av de
operativa programmen inom sammanhållningspolitiken.
– Läget idag är mycket annorlunda än det ekonomiska
läget 2000 när prioriteringarna bestämdes. Med tanke på
medlemsstaternas exceptionella situation har kommissionen beslutat att göra
flexibiliteten mellan prioriteringarna fem gånger större, från
2 % till 10 %. Då kan medlemsstaterna styra återstående
medel dit där de gör mest nytta, säger Danuta Hübner
Bakgrund
Kommissionen överväger alla möjligheter att öka och
skynda på gemenskapens satsningar och underlätta utbetalningar till
medlemsstaterna och därigenom till strukturfondernas slutmottagare.
För det syftet har ett antal lagförslag och andra åtgärder
om de föregående och innevarande (2007–2013) programperioderna
antagits eller håller på att antas (se MEMO/08/740).
De totala anslagen till medlemsstaterna för budgetperioden
2000–2006 var 257 miljarder euro. Hittills har 225 miljarder
euro betalats ut, dvs. 87,5 % av de totala anslagen. Medlemsstaterna kan nu
betala ut medel för den här perioden fram till den 30 juni 2009.
Tidsfristen för betalningarna från sammanhållningsfonden för
perioden 2000–2006 är i de flesta fall slutet av 2010.
http://ec.europa.eu/regional_policy/funds/recovery/
