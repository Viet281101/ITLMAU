IP/09/ 1800  Bryssel den 20 november 2009  Telekom:  Kommissionen välkomnar EU-ministrarnas godkännande av reformer för konkurrens på telekommarknaden   I dag godkände rådet enhälligt EU:s reformpaket för telekommunikation som kommissionen föreslog 2007.  Dagens beslut i rådet kommer efter att Europaparlamentet och rådet nådde en politisk överenskommelse om paketet i ett möte den 5 november (   MEMO/09/491   ). De nya bestämmelserna kommer att stärka konkurrensen och investeringarna på EU:s telekommarknad genom att skapa en säkrare situation för företag som investerar i optisk fiber med hög hastighet och trådlösa nät. Dessutom frigörs frekvenser för nya mobila tjänster. Vid nästa veckas plenarsession i Strasbourg röstar Europaparlamentet om att formellt godkänna telekompaketet. De reformerade telekombestämmelserna blir EU-lag efter att de har offentliggjorts i EU:s officiella tidning i december 2009.  ” Ministerrådets godkännande av telekompaketet i dag ger en tydlig signal om ökad konkurrens och större investeringar i nya och snabbare telekommunikationsnät och tjänster på en starkare gemensam marknad.  Kommissionen har kämpat för den här reformen i två år.  Jag är glad att många av våra ambitioner för EU har bekräftats av ministrarna under det svenska ordförandeskapets ledning ”,  säger Viviane Reding, EU-kommissionär med ansvar för telekomfrågor .  ” Rådets godkännande av telekomreformen kommer i rätt tid.  Med tanke på den ekonomiska och finansiella krisen, som gör att EU:s BNP väntas minska med 4 % i år, kommer reformen att ha en mycket positiv makroekonomisk effekt.  De nya telekombestämmelserna är ett viktigt bidrag till en starkare och mer konkurrenskraftig och konsumentvänlig gemensam telekommarknad med snabbare fibernät och mobila nät i hela EU.  De ger också både etablerade och nya teleoperatörer rättslig säkerhet, och garanterar att det fattas konsekventa beslut i medlemsstaterna .”   De 12 viktigaste ändringarna i EU:s nya telekompaket finns beskrivna i   MEMO/09/513    .  Nästa steg    Europaparlamentet har sin slutomröstning om reformpaketet vid den tredje behandligen under plenarsessionen den 24 november 2009.   Hela reformpaketet för telekommunikation träder i kraft och offentliggörs i EU:s officiella tidning i december 2009.   BEREC, en EU-sammanslutning för telekommyndigheter, skapas under våren 2010.    Reformpaketet för telekommunikation inför livas i nationell lagstiftning i de 27 EU-medlemsstaterna senast i juni 2011.     För närmare upplysningar se reformpaketet (preliminär text) :   http://ec.europa.eu/information_society/policy/ecomm/tomorrow/index_en.htm      MEMO/09/513
