IP/09/405
Bryssel den 16 mars 2009För en mastersexamen i
översättning för hela EUGrundandet av EMT-nätverket (European
Master’s in Translation) är huvudtemat för en internationell
konferens som Europeiska kommissionen anordnar i Bryssel den 16 och 17 mars
2009. På konferensen samlas över etthundra högskolor och andra
aktörer inom översättarutbildning för att enas om kraven
på utbildningar som kan få den gemensamma kvalitetsstämpeln EMT.
Europeiska kommissionen bjuder in högskolor som utbildar yrkesverksamma
översättare att gå med i ett europeiskt nätverk av
utbildningar av hög kvalitet.
– Bra, attraktiva översättningsutbildningar vid
högskolor i hela EU bidrar till en tryggad tillgång på
yrkesskickliga översättare inte bara för kommissionen och de
andra EU-institutionerna utan för alla översättningsmarknader,
säger Leonard Orban, ledamot av Europeiska kommissionen med ansvar för
flerspråkighet.
Den europeiska mastersexamen i översättning ska bli ett
riktmärke för kvalitet i översättarutbildningen, och den
består av en uppsättning färdigheter som den studerande ska ha
förvärvat för att få en mastersexamen i
översättning. Systemet presenterades 2005 på initiativ av
Generaldirektoratet för översättning vid Europeiska kommissionen,
och har utarbetats i nära samarbete med framstående akademiska
experter på översättning.
Vid de första två konferenserna i oktober 2006 och mars 2008 lades
grunderna för samarbetet i form av en standardiserad uppsättning
kärnfärdigheter som bör ingå i varje
översättarutbildning. Standardfärdigheterna kan införas i
kursplanerna av alla högskolor som utbildar översättare och vill
gå med i EMT-nätverket. Kommissionen ger råd, men ansvaret
för översättarutbildningen är uteslutande
högskolornas.
I och med att nätverket upprättas färdigställs den
fyra år långa utvecklingen av den europeiska mastersexamen i
översättning, som kommissionens generaldirektorat för
översättning tog initiativ till.
När nätverket har kommit igång ska det främja utbyte av
bästa praxis mellan de deltagande lärosätena och därigenom
förbättra undervisningen, öka de utexaminerade
översättarnas professionalism och bidra till en verkligt europeisk
marknad för utbildade översättare.
Nyligen tillkännagav
kommissionen[1] att det kan
uppstå brist på översättare för vissa språk,
vilket bekräftar behovet av en stadig tillgång på skickliga
översättare från lärosätena.
EMT-konferensen 2009 handlar särskilt omcentrala färdigheter som framtidens översättare
behöver,
högskoleutbildning och anställbarhet för ökat samarbete
mellan högskolor i olika länder,
kraven för medlemskap i EMT-nätverket,
fördelar och skyldigheter för nuvarande och framtida medlemmar i
nätverket,
nätverkets arbete och organisation framöver.Endast
särskilt inbjudna får delta i konferensen, men den sänds
direkt på webben på den här adressen (även med svar
på tittarfrågor): 
http://ec.europa.eu/dgs/translation/external_relations/universities/emt_conference2009_en.htmHögskolor som vill gå med i EMT-nätverket kan
ansöka om det till och med den 30 april 2009. 
Mer information: 
EMT-konferensen 2009: 
http://ec.europa.eu/dgs/translation/external_relations/universities/emt_conference2009_en.htmAnsökningar: 
http://ec.europa.eu/dgs/translation/external_relations/universities/emt_network_join_en.htmGD Översättning: http://ec.europa.eu/dgs/translation
Språk i EU: http://europa.eu/languages/sv/home
[1] MEMO/09/76,
19 februari 2009.
