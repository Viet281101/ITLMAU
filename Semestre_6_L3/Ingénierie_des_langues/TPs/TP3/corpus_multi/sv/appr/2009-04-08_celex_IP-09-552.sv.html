IP/09/552
Bryssel den 8 april 2009Kommissionen agerar mot sena betalningarTrots vissa förbättringar under de
senaste åren förekommer sena betalningar fortfarande i EU vid
handelstransaktioner mellan företag och mellan företag och offentliga
myndigheter. Detta hämmar företagens utveckling och kan t.o.m. leda
till att i övrigt lönsamma företag tvingas gå i konkurs. Det
gäller särskilt små och medelstora företag. Hittills har de
offentliga myndigheternas betalningsvanor inte alltid varit särskilt goda.
Med tanke på den aktuella krisen har flera medlemsstater därför
börjat undersöka problemet på nationell nivå. 
På grundval av ett åtagande i Small Business Act lägger
kommissionen idag fram en ny strategi för att motverka sena betalningar och
föreslår genomgripande ändringar av direktivet om sena
betalningar från 2000. Kommissionen anser att de offentliga myndigheterna
bör föregå med gott exempel och att de som regel bör betala
fakturor inom 30 dagar. Kommissionen åtar sig också att själv
påskynda betalningen av varor och tjänster så att alla fakturor
betalas inom tidsfristen och att i vissa fall göra betalningstiden
ännu kortare än den nuvarande lagstadgade fristen. 
"Sena betalningar från offentliga förvaltningar bör inte
längre tolereras. Det nya förslaget ger en viktig skjuts åt
insatserna för att motverka krisen genom att det bidrar till att minska
konkurshoten och förbättra företagens kassaflöde i syfte att
stärka de europeiska företagen konkurrenskraft på lång
sikt", säger Europeiska kommissionens vice ordförande
Günter Verheugen, som ansvarar för
näringslivsfrågor.
De föreslagna ändringarna avspeglar det faktum att det är
viktigt för företagen – särskilt små och medelstora
företag – att deras fakturor betalas i tid:Offentliga myndigheter bör som regel betala inom 30 dagar; annars
får de betala ränta, ersättning för indrivningskostnader och
en schablonersättning på 5 % av det fakturerade beloppet
från och med den första dagen av förseningen. I motiverade fall
kan betalningsperioden vara längre.
Avtalsfriheten respekteras när det gäller transaktioner mellan
företag, men vid sena betalningar kan företagen kräva
dröjsmålsränta och ersättning för indrivningskostnader.Reglerna om grovt oskäliga avtalsvillkor
skärps.Förslaget syftar till att förbättra
kassaflödet för företagen i EU, vilket är särskilt
viktigt i en konjunkturnedgång. Det syftar också till att få den
inre marknaden att fungera smidigare genom att hinder för
handelstransaktioner över gränserna undanröjs.
Borgenärerna kommer att få nya möjligheter att fullt och
effektivt utöva sina rättigheter vid sena betalningar. Offentliga
myndigheter kommer också att mötas av effektiva avskräckande
åtgärder.
Mer information:
http://ec.europa.eu/enterprise/regulation/late_payments/index.htm
Small
Business Act
