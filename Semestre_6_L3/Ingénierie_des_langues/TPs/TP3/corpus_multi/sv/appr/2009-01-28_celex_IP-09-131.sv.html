IP/09/131
Bryssel den 28 januari 2009Bättre lagstiftning – ett
framgångskoncept för EuropaDen strategiska översyn av programmet
Bättre lagstiftning inom Europeiska unionen som Europeiska kommissionen
lägger fram i dag visar att bättre lagstiftning är en
avgörande beståndsdel i Europas svar på den ekonomiska och
finansiella krisen. Översynen visar att både medborgarna och
näringslivet, framför allt små och medelstora företag, redan
nu drar nytta av förenklade regler och minskade administrativa kostnader.
Tack vare en omfattande förenklingsinsats har man hittills kunnat
föreslå att runt 1 300 rättsakter ska upphävas. Det
motsvarar en tiondel av gemenskapens regelverk eller 7 800 sidor i
Europeiska unionens officiella tidning (EUT). De åtgärder för att
minska den administrativa bördan som redan presenterats eller finns
planerade motsvarar besparingar på över 30 miljarder euro. Enbart
dagens förslag gällande moms skulle innebära en besparing på
18 miljarder euro. Kommissionens initiativ när det gäller att
minska den administrativa bördan har inspirerat medlemsländerna, och
21 länder har redan antagit ambitiösa nationella program med samma
syfte. Kommissionen kommer att fortsätta höja kvaliteten på all
ny lagstiftning den utarbetar genom att ytterligare förbättra sina
konsekvensanalyser. Detta vill man uppnå genom noggrannare kontroll av att
subsidiaritetsprincipen följs, bättre samråd med berörda
parter och noggrannare analyser av konsekvenserna för exempelvis små-
och medelstora företag, den administrativa bördan, grundläggande
rättigheter, konsumenter och regioner. 
"Den minskning av den administrativa bördan som kommissionen
föreslår utgör en mycket viktig del av EU:s
återhämtningsinitiativ. Tiderna förändras. Lagstiftningen
måste vara dynamisk, inte statisk. Den måste anpassas till nya
situationer och behov. Genom bättre samråd med berörda parter,
bättre konsekvensanalyser och en minskad administrativ börda kan EU:s
lagstiftning bli än mer effektiv och användarvänlig. Kommissionen
visar vägen. Jag hoppas att medlemsstaterna och Europaparlamentet under de
kommande månaderna tar över stafettpinnen och gör motsvarande
ansträngningar", säger Europeiska kommissionens ordförande
José Manuel Barroso."Strategin för bättre lagstiftning som
lanserades för fyra år sedan har visat sig fungera väl. Vi har
redan nått imponerande resultat och hoppas kunna uppnå mycket mer
under 2009. Bättre lagstiftning, dvs. att reglera det som behöver
regleras men samtidigt göra bördan för medborgare och
företag så lätt som möjligt, måste förbli en
hörnsten i vårt svar på dagens ekonomiska problem",
säger vice ordförande Günter Verheugen. 
Den genomgripande förenklingen av EU:s lagstiftning fortsatte under
2008
Kommissionens arbete med att förenkla och kodifiera lagstiftningen
kommer efter godkännande av rådet och Europaparlamentet att reducera
den samlade mängden EU-lagstiftning med nästan en tiondel –
1 300 rättsakter eller 7 800 sidor i EUT. Ändå finns
det utrymme för vidare förenkling. Kommissionen kommer att
genomföra 33 nya initiativ under 2009. Efter en genomgång av
EU-lagstiftningen kan ytterligare 81 åtgärder komma att integreras i
framtida förenklingsförslag. Som ett resultat av detta bör
nästa kommission kunna slutföra förenklingsarbetet.
Mer information finns i MEMO/09/31
Den administrativa bördan minskas i full fart
Sedan kommissionens förslag att minska den administrativa bördan
för företagen i EU med 25 % till år 2012 och att också
engagera medlemsländerna har antalet EU-länder som satt upp liknande
mål på nationell nivå ökat markant från 7 (2006) till
14 (2007) till 21 (2008). 
Under 2007 och 2008 har kommissionen föreslagit 21 omedelbara
åtgärder som bedöms motsvara besparingar på över
2,3 miljarder euro för företagen i EU. Dessutom har grunden lagts
för nya förslag från kommissionen som väntas innebära
stora kostnadsminskningar. I dag har kommissionen antagit ett förslag
till en genomgripande översyn av momsdirektivet för att
undanröja hindren för elektronisk fakturering. Den årliga
besparingspotentialen kan vara inte mindre än 18 miljarder euro
på medellång sikt. När det gäller bolagsrätt planerar
kommissionen att föreslå att medlemsländerna tillåts
göra undantag för mikroföretag i sin tillämpning av EU:s
redovisningsdirektiv, vilket skulle kunna ge ytterligare besparingar på
7 miljarder euro. Dessa direktiv anpassas nu till små- och medelstora
företags behov enligt principen om att ”tänka småskaligt
först”. 
Mer information finns i MEMO/09/30
Mer
information (Generalsekretariatet)
Mer
information (GD Näringsliv) Mer information om e-fakturering finns
i IP/09/132
