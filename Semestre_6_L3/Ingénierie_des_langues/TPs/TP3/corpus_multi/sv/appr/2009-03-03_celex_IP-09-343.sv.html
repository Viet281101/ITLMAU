IP/09/343
Bryssel den 3 mars 2009EU:s landsbygd behöver bättre
tillgång till höghastighetsinternet, säger kommissionenAtt se till att de 30 % av EU:s
landsbygdsbefolkning som inte har tillgång till höghastighetsinternet
kan skaffa sådan uppkoppling bör vara en prioritet för att
målet ”bredband för alla” ska kunna uppnås senast
2010, säger kommissionen i dag. Bättre Internetanslutning är
viktigt för att främja en snabb ekonomisk återhämtning. I
dag beskriver kommissionen hur den tänker använda sina egna
stödprogram för att främja Internet och Internettjänster i
landsbygdsområden. Kommissionen uppmanar också EU:s medlemsstater att
göra detsamma. Bra Internetanslutningar kan innebära att jordbrukare
och företag på landsbygden, framför allt små och medelstora
företag, blir mindre isolerade och mer konkurrenskraftiga. De får
tillgång till internationella marknader och kan på ett snabbare och
effektivare sätt bedriva affärsverksamhet. Samtidigt håller
Europaparlamentet och rådet på att diskutera ett förslag
från kommissionen om att göra ytterligare 1 miljard euro
tillgängliga, genom den ekonomiska återhämtningsplanen för
Europa, för att se till att höghastighetsinternet ska finnas mer
allmänt i alla regioner i Europa. 
”Många anser att vi absolut måste ha tillgång till
informations- och kommunikationstekniken (IKT), definitivt på kontoret och
kanske även hemma. Varför ska då landsbygden acceptera en
ofullständig tillgång till de här verktygen?”
säger  Mariann Fischer Boel, EU-kommissionär med ansvar
för jordbruk och landsbygdsutveckling. ”Om vi menar allvar med att
bevara en levande och välmående landsbygd måste vi se till att
alla får ut mesta möjliga av den moderna tekniken.” 
”Vi måste göra allt vi kan för att se till alla
medborgare i EU får tillgång till Internetteknik. Internettekniken
bidrar till hälften av produktivitetstillväxten i EU. EU:s
medlemsstater har inte råd att låta denna potential vara outnyttjad i
landsbygdsområdena, framför allt inte när vi nu är inne i en
ekonomisk kris”, säger Viviane Reding, kommissionär med ansvar
för informationssamhället och medierna. ”Bredband är
ett omistligt verktyg för företag på landsbygden, framför
allt små och medelstora företag som är beroende av en
höghastighetsanslutning till den övriga ekonomin. Jag uppmanar
rådet att hjälpa oss att se till att företagen inte sviks genom
att kraftigt signalera sitt stöd för bredband för alla medborgare
i EU.”
I genomsnitt har 93 % av medborgarna i EU tillgång till
höghastighetsanslutning. I landsbygdsområdena är dock siffran
bara 70 % och i vissa länder (t.ex. Grekland, Polen, Slovakien,
Bulgarien och Rumänien) är det endast 50 % eller mindre av
landsbygdsbefolkningen som har bredbandstäckning.
I ett meddelande som antogs i dag beskriver kommissionen de fördelar som
bättre tillgång till modern IKT på landsbygden kan ge för
företag och enskilda personer i dessa områden, t.ex.
jordbruksföretag och livsmedelsproducenter. 
I Sverige har till exempel 80 % av jordbruksföretagen tillgång
till Internet. En tredjedel av dem använder Internet dagligen (en tredjedel
använder också Internet för att lämna in ansökningar om
EU-bidrag). I andra regioner, t.ex. Toscana (Italien) och Ungern, använder
dock endast en fjärdedel av jordbrukarna Internet, vilket gör det
svårare att planera produktionen, marknadsföra produkter, få
tillgång till priser på internationella marknader, se
väderleksprognoser och ingå samarbetsavtal med andra
marknadsaktörer. Men det är inte bara jordbrukarna som är i denna
situation. I EU:s landsbygdsområden använder endast 22,5 % av
befolkningen e-förvaltningstjänster för att till exempel
lämna in självdeklarationer, vilket kan jämföras med
32,9 % i stadsområden. 
Kommissionen uppmanar därför medlemsstaterna och regionerna (bland
annat kommunerna) att överväga att anpassa sina
landsbygdsutvecklingsprogram för att på lämpligt sätt
framhålla IKT och Internetanslutningar. Detta bör framför allt
ske vid den översyn av deras landsbygdsutvecklingsplaner som ska göras
efter halva tiden, dvs. 2010.
Bakgrund
EU vill komma till rätta med den bredbandsklyfta som finns i unionen
mellan städerna och landsbygden genom strategier för
landsbygdsutveckling, som ingår i den gemensamma jordbrukspolitiken.
Medlemsstaterna och regionerna kan använda EU-medel för modernisering,
med hjälp av ny teknik, av jordbruksföretag, utbildning,
miljövård, etablering av nya företag och grundläggande
tjänster på landsbygden.
Dessutom läggs 15 miljarder euro på IKT-prioriteringar inom ramen
för EU:s sammanhållningspolitik för perioden 2007–2013,
till exempel e-förvaltningstjänster och Internetinfrastruktur. En del
av dessa pengar kommer att användas på  landsbygden.
Den 28 januari 2009 föreslog kommissionen, i överensstämmelse
med Europeiska rådets slutsatser från december 2008, att 1 miljard
euro skulle öronmärkas för bredbandsinvesteringar inom ramen
för den ekonomiska återhämtningsplanen för Europa.
Målet är att åstadkomma bredbandstäckning i hela EU (MEMO/09/35).
I anslutning till dagens meddelande om bättre tillgång till modern IKT
på landsbygden kommer kommissionen att anordna en EU-konferens
om bredband i Turin (Italien) den 2–3 april 2009. På konferensen
kommer kommissionen, nationella och regionala myndigheter och andra berörda
parter att diskutera ökade EU-investeringar i bredband inom ramen för
den ekonomiska återhämtningsplanen liksom strategier som kan bidra
till en fullständig bredbandstäckning på landsbygden.
Dagens meddelande om bättre tillgång till IKT på landsbygden
finns på: 
http://ec.europa.eu/agriculture/rurdev/employment/ict/index_en.htmMEMO/09/92Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.% of total territory covered by fixed broadband, Dec
2007
[ Figures and graphics available in PDF and WORD PROCESSED ]
Note: No data for rural areas in Malta and Cyprus
Source: Rural development statistical report 2008, European
Commission
