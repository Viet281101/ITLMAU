IP/09/138
Bryssel 28. tammikuuta 2009Elokuvia koskevat
valtiontukisäännöt voimassa vuoden 2012 loppuun
astiEuroopan komissio antoi tänään
tiedonannon, jolla pidennetään elokuvien ja audiovisuaalisten teosten
valtiontukeen sovellettavien arviointiperusteiden voimassaoloa 31. joulukuuta
2012 asti. Nämä arviointiperusteet vahvistettiin komission vuonna 2001
antamassa tiedonannossa, ja komissio käyttää niitä
arvioidessaan, ovatko kansalliset, alueelliset tai paikalliset elokuvia koskevat
tukiohjelmat hyväksyttäviä EU:n
valtiontukisääntöjen mukaisesti. Komission uudessa tiedonannossa
esitetään myös suuntauksia, jotka on todennäköisesti
otettava huomioon tulevassa elokuvatiedonannossa. EU:n alueella
käytetään kansallisten elokuvien tukemiseen vuosittain
yhteensä noin 1,6 miljardia euroa.
Kilpailukomissaari Neelie Kroesin mukaan eurooppalainen elokuva on yksi
kulttuurin ilmaisumuotojen kulmakivistä Euroopassa. Alan merkitys on
tunnustettu EU:n kilpailusäännöissä ja erityisesti
valtiontukien valvonnassa. Komissaari totesi olevansa iloinen voidessaan jatkaa
jäsenvaltioiden tukea eurooppalaisille elokuville
pidentämällä elokuvatiedonannon voimassaoloa. Hänen mukaansa
komission säännöt ovat osoitus siitä, että kilpailu ja
kulttuuri eivät ole toisiaan poissulkevia vaan voivat vahvistaa
toisiaan.
EU:n
mediakomissaari Viviane Reding totesi, että vuoden 2008 parhaan
eurooppalaisen elokuvan, italialaisen Gomorran suosio on osoitus eurooppalaisen
elokuvan elinkelpoisuudesta ja sen menestymismahdollisuuksista yli rajojen. 
Komissaarin mukaan elokuvateollisuus tarvitsee vakaan ympäristön,
jotta eurooppalaiset luovan työn tekijät voivat ilmaista
itseään. Tästä syystä komissio vahvisti
tänään jatkavansa elokuville myönnettävään
kansalliseen tukeen sovellettavaa lähestymistapaa vielä kolme vuotta.
Komissaari totesi, että Euroopan audiovisuaaliala on nopeasti
kehittyvillä markkinoilla uusien haasteiden edessä. Tästä
syystä olisi myös aloitettava keskustelu siitä, kuinka
nämä haasteet voidaan muuttaa mahdollisuuksiksi, ja pohdittava
erityisesti sitä, kuinka sisämarkkinaulottuvuutta voidaan
hyödyntää paremmin ja näkökulmaa laajentaa EU:n rajojen
ulkopuolelle. Yksi askel tähän suuntaan on komission
äskettäin antama MEDIA MUNDUS -ehdotus (katso IP/09/26),
jolla perustetaan Euroopan ja nousevan talouden maiden elokuvantekijöiden
välinen yhteistyöohjelma.
Komissio jatkaa tänään tehdyllä
päätöksellä vuoden 2001 elokuvatiedonannossa (katso IP/01/1326)
vahvistettujen arviointiperusteiden soveltamista arvioidessaan
jäsenvaltioiden tukiohjelmien yhdenmukaisuutta perustamissopimuksen
valtiontukisääntöjen kanssa ainakin 31. joulukuuta 2012 asti.
Näiden arviointiperusteiden soveltamista jatkettiin myös vuosina 2004
ja 2007 (katso IP/04/343
ja IP/07/820).
Tänään annetussa tiedonannossa havaittuja viimeaikaisia
suuntauksia ovat muun muassa tuki muulle toiminnalle kuin elokuva- ja
televisiotuotannolle (esim. elokuvien jakelulle ja digitaaliselle
projisoinnille), alueellistuneemmat elokuvien tukijärjestelmät
sekä joidenkin jäsenvaltioiden keskinäinen kilpailu, jossa
valtiontukia käytetään sijoitusten houkuttelemiseen suurilta,
pääasiassa yhdysvaltalaisilta, elokuvatuotantoyhtiöiltä.
Nämä suuntaukset saattavat aikanaan johtaa valtiontuen
arviointiperusteiden tarkistamiseen. Koska nämä ovat kuitenkin
monimutkaisia asioita, komissio haluaa pohtia niitä yhdessä
jäsenvaltioiden, elokuvateollisuutta tukevien elinten ja Euroopan
elokuvateollisuuden edustajien kanssa.
Taustaa
Komission vuonna 2001 antamassa elokuvatiedonannossa vahvistettiin neljä
erityisperustetta, joiden mukaan elokuvateattereille ja tv-kanaville
tarkoitettujen elokuvien tuotantoon myönnettävä tuki voidaan
katsoa EY:n perustamissopimuksen 87 artiklan 3 kohdan d alakohdan mukaiseksi
kulttuuritueksi. Lisäksi tuen myöntämisessä on noudatettava
yleistä laillisuusperiaatetta. Kyseiset neljä arviointiperustetta ovat
seuraavat:tuen on hyödytettävä kulttuurituotetta
tuottajan on saatava vapaasti käyttää ainakin
20 prosenttia tuotantobudjetista toisessa jäsenvaltiossa ilman,
että ohjelmasta myönnettävää tukea
vähennetään aluesidonnaisuuksien vuoksi
tuki-intensiteetti saa periaatteessa olla enintään 50
prosenttia tuotantobudjetista lukuun ottamatta vaativia ja pienen budjetin
elokuvia
tiettyihin elokuvantekotoimintoihin myönnettävät
lisätuet eivät ole sallittuja.Näiden
arviointiperusteiden voimassaolon oli määrä
päättyä 31. joulukuuta 2009. Asiasta lokakuussa 2008
käynnistetyn julkisen kuulemisen (katso IP/08/1580)
perusteella komissio päätti tänään pidentää
niiden voimassaoloa 31. joulukuuta 2012 asti.
EU tukee Euroopan
elokuva-alaa MEDIA 2007 -ohjelman kautta. Vuosina 2007–2013 ohjelmasta
annetaan 755 miljoonaa euroa koulutukseen ja eurooppalaisten elokuvien
tuottamiseen ja levittämiseen rajojen yli (katso IP/07/169).
MEDIA-ohjelmasta myönnettävän tuen ansiosta yhdeksän
kymmenestä eurooppalaisesta elokuvasta esitetään tuotantomaan
rajojen ulkopuolella.
Ks. lisätietoja MEMO/09/33.
