IP/09/551
Bryssel 8. huhtikuuta 2009Komissio nopeuttaa EU:n avustuksiin ja
sopimuksiin liittyvien maksujen suorittamistaEuroopan komissio hyväksyi
tänään tiedonannon, jossa asetetaan uudet tiukemmat tavoitteet
komission suoraan hallinnoimien EU:n varojen maksamisaikataululle. Ehdotuksilla
pyritään tehostamaan jo käynnissä olevia toimia ja
nopeuttamaan maksusuorituksia saajille, jotka ovat usein pienyrityksiä ja
paikallisia hallintoviranomaisia. Uusia käytänteitä sovelletaan
yhteensä 15 miljardin euron varoihin, joilla on
määrätyt maksuajat, esimerkiksi seuraavilla aloilla: tutkimus,
koulutus ja nuoriso, energia ja liikenne. Yksi päätavoite on
lyhentää EU:n avustuksiin ja sopimuksiin liittyvien ensimmäisten
ennakkomaksujen maksuaika 30:stä 20:een päivään.
Näillä ehdotuksilla täydennetään viimeaikaisia
päätöksiä, joiden tavoitteena on nopeuttaa
rakennerahastohankkeiden maksuja, kuten Euroopan talouden elvytyssuunnitelmassa
kehotetaan (IP/08/1983
). Ehdotukset liittyvät myös kaupallisissa toimissa tapahtuvien
maksuviivästysten torjumista koskeviin ehdotuksiin (IP/09/552).
”Tällä ehdotuksella pyritään kaikin tavoin
tiukentamaan varainhoitoa koskevien nykysääntöjen soveltamista,
jotta suoraan komission vastuulla vuosittain olevien noin 415 000 maksun
suorittamista voidaan nopeuttaa”, rahoitussuunnittelusta ja
talousarviosta vastaava komissaari Dalia Grybauskaitė totesi. Komissaari
Grybauskaitė korosti tämän aloitteen oikea-aikaisuutta
lisäämällä, että ”nykyinen taloustilanne
edellyttää välittömiä toimia, joilla helpotetaan
rahoitustukea saavien asemaa. Lisäksi aloitteella pohjustetaan EU:n
varanhoitosäännöksiin suunniteltuja vuonna 2010 toteutettavia
muutoksia.” 
Tiedonannon päätavoite on lyhentää ensimmäisten
ennakkomaksujen maksuaikaa 30:stä 20:een päivään.
Nämä maksut ovat hallinnollisesti selkeimpiä, koska ne eivät
edellytä monimutkaisia asiakirjoja tai menettelyjä. Niiden arvo on
noin 9,5 miljardia euroa. Muissa keskitetysti hallinnoitavissa maksuissa
(joiden arvo on noin 5,5 miljardia euroa) maksuaika pyritään
lyhentämään 45:stä 30:een päivään, jolloin
Euroopan komissio suorittaa maksunsa kaupallisissa toimissa tapahtuvien
maksuviivästysten torjumisesta annetun direktiivin mukaisesti. Lisäksi
komissio kannustaa yksiköitään lisäämään
kiinteämääräisten maksujen ja kertasuoritusten osuutta
keskitetysti hallinnoitavien avustusten ja sopimusten yhteydessä. 
Hankkeiden aloittamista edeltävien yleisten menettelyjen
yksinkertaistaminen edistää maksujen nopeuttamista. Tämän
vuoksi komission yksiköille annetaan mahdollisuus julkaista
tarjouskilpailuja, jotka kattavat kaksi vuotta yhden sijaan. Lisäksi
otetaan käyttöön vakiomuotoiset tarjouspyynnöt. Osaamisen ja
kokemusten jakamisella on tärkeä tehtävä maksujen
nopeuttamisessa. Tämän vuoksi komission budjettipääosasto
avustaa aiempaa aktiivisemmin muita yksiköitä näiden
pyrkiessä nopeuttamaan omien talousarvioidensa toteuttamista.
Pääosastoja kannustetaan ottamaan mahdollisuuksien mukaan
käyttöön nopeutetut menettelyt hankinnoissa ja avustusten
myöntämisessä.
Komission yksiköiden on raportoitava virallisesti vuotuisissa
toimintakertomuksissaan tavoitteiden saavuttamisesta.
