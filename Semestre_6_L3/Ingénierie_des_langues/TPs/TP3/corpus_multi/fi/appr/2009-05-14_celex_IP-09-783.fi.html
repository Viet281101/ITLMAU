IP/09/783
Bryssel 14. toukokuuta 2009Lentoyhtiöt siistivät
lipunmyyntisivustojaanTänään julkistetut EU:n laajuisen
selvityksen tulokset osoittavat, että lentoyhtiöiden
lipunmyyntisivustot ovat nyt selvästi entistä paremmin
kuluttajansuojasäännösten mukaisia. Havainnot esitetään
loppuraportissa, joka koskee puolitoista vuotta kestänyttä EU:n
laajuista hanketta harhaanjohtavan mainonnan ja sopimattomien menettelyjen
kitkemiseksi. EU:n laajuinen selvitys sääntöjen noudattamisesta
lentolippujen myynnissä käynnistettiin syyskuussa 2007, ja siihen
osallistui viranomaisia 15 EU-maasta ja Norjasta. Sen seurauksena 137 tutkitusta
lentoyhtiöiden sivustosta 115 on nyt korjattu. Maaliskuussa 2009 tehtiin
lisäksi ”terveystarkastus”, joka koski 67
merkittävää lentoyhtiötä ja jossa menetelmänä
käytettiin riippumatonta haamuasiointia. Tutkituista yhtiöistä 52
sai puhtaat paperit ja sitoutui toimimaan jatkosakin sääntöjen
mukaisesti tai reagoi viipymättä komission suosituksiin ja sitoutui
korjaamaan puutteet (lisätietoja jäljempänä).
Terveystarkastuksessa tutkittiin verkkosivustoja kattavan, lentoyhtiöiden
kanssa ennalta sovitun 14-kohtaisen tarkistuslistan mukaisesti. Komissio
valmistelee nyt koko alaa koskevaa sopimusta, jonka avulla luotaisiin
tasapuoliset toimintaedellytykset lentoyhtiöille koko EU:ssa ja
pidettäisiin sivustot laadukkaina. 
EU:n kuluttajansuojakomissaari Meglena Kuneva totesi, että nyt tehty
Euroopan laajuinen tarkastelu on muuttanut lentoyhtiöiden verkkosivustoja
kautta EU:n.”Laakereille ei kuitenkaan pidä jäädä
lepäämään, vaan työtä on jatkettava. Mutta
tämä ensimmäinen Euroopan laajuinen selvitys on osoittanut,
että tällä tavoin voidaan saada tuloksia aikaan. Seuraava vaihe
on koko toimialaa koskevan sopimuksen tekeminen, ja komissio aikoo seurata
alalla tapahtuvaa kehitystä tiiviisti”, Kuneva sanoi.
Liikenteestä vastaavan komission varapuheenjohtajan Antonio Tajanin
mukaan lentoliikenneasetus edellyttää täydellistä hintojen
avoimuutta. Lentoyhtiöiden velvollisuutena on ottaa käyttöön
tiukat vaatimukset koko alalla, ja komission vastuulla on varmistaa, että
kaikki toimijat noudattavat samoja sääntöjä. Tämä
on ensiarvoisen tärkeää, jotta kuluttajat voisivat verrata eri
lentoyhtiöiden hintoja ja tehdä tosiasioihin perustuvia valintoja.
1.	Vuonna 2007 tehdyn lentolippujen myyntiä koskeneen
tehotarkastuksen tulokset 
Verkkosivut on korjattu noin 85 prosentissa tapauksista.
Kartoituksessa tutkittiin noin 80 lentoyhtiön yhteensä 137
verkkosivustoa. Näistä 115 on nyt korjattu. (Liitteenä olevan MEMO/09/238
muistion yhteenvetotaulukossa esitetään korjauksiin liittyvät
tiedot maaliskuun 2009 lopulta.)
2.	Lentoyhtiöiden ”terveystarkastus” 
Terveystarkastuksen tarkoituksena on tarkastella kattavasti
kokonaistilannetta lentolippujen verkkomyynnissä niin, että otetaan
huomioon myös se, että syyskuussa 2007 tehtyjen ensimmäisten
tarkastusten jälkeen on tullut voimaan kaksi uutta kuluttajansuojaa
parantavaa EU-säädöstä (sopimattomia kaupallisia
menettelyitä koskeva direktiivi ja lentoliikenneasetus).
Terveystarkastuksessa käytettiin lentoliikennealan kanssa sovittua
14-kohtaista tarkistuslistaa (ks. MEMO/09/238),
ja tarkasteltiin seitsemää tärkeintä lentoyhtiön
verkkosivustoa kaikissa 27 jäsenvaltiossa. Tarkastelun piiriin kuului 67
lentoyhtiötä ja kaikkiaan noin 339 miljoonaa matkustajaa. Tutkimuksen
tulosten perusteella komissio kuuli lentoyhtiöitä. Kuulemisen
tuloksista ja lentoyhtiöiden tekemistä sitoumuksista
esitetään yhteenveto jäljempänä (ks. taulukko
tiedotteen liitteessä 1).
JatkotoimetTerveystarkastuksen tulokset on toimitettu kansallisille
täytäntöönpanoviranomaisille tarvittavia
jatkotoimenpiteitä varten. 
Komissio työskentelee lentoyhtiöiden kanssa, jotta saataisiin
aikaan koko alaa koskeva sopimus laatutason ylläpitämiseksi.
Yhtenä toimintamuotona olisi riippumattoman kolmannen osapuolen suorittama
seuranta. 
Komissio antaa kesäkuussa 2009 täytäntöönpanoa
koskevan tiedonannon, jonka tarkoituksena on tukea kaksi vuotta toimineen
kansallisten täytäntöönpanoviranomaisten verkoston
työtä (kuluttajansuojaa käsittelevä yhteistyöverkosto).
Taustaa:
Tehotarkastuksen verkkosivut:
http://ec.europa.eu/consumers/enforcement/sweep/index_en.htm
Liite 1
Terveystarkastuksen[1]
tulosten perusteella käytyjen komission ja lentoyhtiöiden
välisten neuvottelujen tulokset 
Lentoyhtiöt, joiden toiminta on kaikkien terveystarkastuksen
kriteerien mukaista ja jotka ovat sitoutuneet pitämään
verkkosivunsa vaatimusten mukaisina.Air MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticLentoyhtiöt, jotka ovat ilmoittaneet, että terveystarkastuksen
yhteydessä esiin nousseet puutteet on korjattu tai korjataan pian, jotta
toiminta olisi kaikkien vaatimusten mukaista.Adria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1]
”Terveystarkastus” on selvitys lentoliikennealan yleisestä
tilanteesta. Havaintojen perusteella komissio on tehnyt poliittisen aloitteen,
jonka tarkoituksena on parantaa vaatimustenmukaisuutta tarkistuslistalla olevien
aiheiden osalta. Nämä havainnot ja niihin liittyvät komission
jatkotoimenpiteet eivät merkitse sitä, että
säännöksiä olisi rikottu. Vain kansalliset
täytäntöönpanoviranomaiset voivat virallisesti tutkia
rikkomuksia.
