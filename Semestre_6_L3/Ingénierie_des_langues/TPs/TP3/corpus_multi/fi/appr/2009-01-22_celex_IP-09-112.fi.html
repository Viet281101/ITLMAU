IP/09/112
Bryssel 22. tammikuuta 2009Innovointi edistyy vauhdilla
EuroopassaTänään julkaistu Euroopan
innovaatioiden tulostaulu 2008 (European Innovation Scoreboard, EIS) osoittaa,
että EU edistyi merkittävästi innovaatiotoiminnassaan ennen
finanssikriisiä. Suhteellinen innovaatiokuilu Yhdysvaltoihin ja Japaniin
nähden pieneni, mikä oli erityisesti monien uusien
jäsenvaltioiden, kuten Kyproksen, Romanian ja Bulgarian vahvan edistymisen
ansiota. Eri puolilla EU:ta erityisesti henkilöresurssit ja
innovaatiorahoituksen saatavuus paranivat. Yritysten innovaatioinvestoinnit ovat
kuitenkin edelleen suhteellisen vähäisiä erityisesti
Yhdysvaltoihin ja Japaniin verrattuna. Samanaikaisesti tämän raportin
kanssa vuoden 2008 tiede-, teknologia- ja kilpailukykyraportti tarjoaa
yksityiskohtaisemman analyysin julkisen sektorin ja yritysten T&amp;K-toiminnan
suuntauksista, teknologisesta suorituskyvystä ja edistymisestä
eurooppalaisen tutkimusalueen toteuttamisessa.
"Kriisiaikana ei pidä keskeyttää tutkimusinvestointeja ja
innovaatiotoimintaa. Ne ovat elintärkeitä, jotta Eurooppa
selviäisi vahvempana talouskriisistä ja pystyisi vastaamaan
ilmastonmuutoksen ja globalisaation haasteisiin. EU:lla on monia etuja, kuten
yhä houkuttelevampi eurooppalainen tutkimusalue ja jatkuvasti paranevat
innovaatiotulokset. Työtä on kuitenkin vielä tehtävä,
ja erityisesti yritysten suhteellisesti alimitoitettuja investointeja on
lisättävä. Komission aloitteet EU:n tutkimustoiminnan tehokkuuden
parantamiseksi, innovoinnin vauhdittamiseksi ja korkean teknologian markkinoiden
kehittämiseksi vievät EU:ta oikeaan suuntaan", korostivat yritys-
ja teollisuuspolitiikasta vastaava varapuheenjohtaja Günter Verheugen ja
tutkimuskomissaari Janez Potočnik.
Raportti osoittaa, että Euroopan maat muodostavat neljä
ryhmää suorituskykynsä tason mukaan ja että lähes
kaikki maat ovat parantaneet suoritustaan, vaikka edistymisen tahti
vaihteleekin:Sveitsi, Ruotsi, Suomi, Saksa, Tanska ja Yhdistynyt kuningaskunta ovat
innovaatiojohtajia, joiden innovointitulokset ylittävät
selvästi EU:n keskiarvon. Näistä maista Sveitsi ja Saksa
parantavat suorituskykyään nopeimmin.
Itävalta, Irlanti, Luxemburg, Belgia, Ranska ja Alankomaat ovat
innovaatioseuraajia, joiden suorituskyky ylittää EU:n
keskiarvon. Irlannin suorituskyky kasvaa nopeimmin tästä
ryhmästä, ja seuraavana on Itävalta. 
Kypros, Islanti, Viro, Slovenia, Tšekki, Norja, Espanja, Portugali,
Kreikka ja Italia ovat maltillisia innovoijia, joiden innovointitulokset
alittavat EU:n keskiarvon. Kyproksen innovointitulokset paranevat selvästi
nopeammin kuin tässä ryhmässä keskimäärin, ja
sitä seuraa Portugali. 
Malta, Unkari, Slovakia, Puola, Liettua, Kroatia, Romania, Latvia, Bulgaria
ja Turkki ovat kannoilla seuraavia maita, joiden innovointitulokset ovat
selvästi EU:n keskiarvon alapuolella. Useimmat näistä maista ovat
kuroneet välimatkaa umpeen. Bulgaria ja Romania ovat parantaneet
suoritustaan nopeimmin. Yksittäiset tiivistelmät
kaikkien 29 jäsenvaltion innovointituloksista, ks. MEMO/09/18.INNOVAATIOTOIMINTA (INNOVAATIOTOIMINNAN
KOKOOMAINDEKSI 2008)
[ Taulukot saatavilla PDF ja Word muodossa ]
Huom.: Innovaatiotoiminnan kokoomaindeksi (Summary Innovation Index, SII) on
koottu 29 indikaattorista. Arvo 0 vastaa vähäisintä mahdollista
suoritustasoa ja arvo 1 parasta mahdollista suoritustasoa. Vuoden 2008
kokoomaindeksi kuvaa toimintaa vuosina 2006/2007, koska tietojen saatavuudessa
on viive.
Innovaatiokuilun kurominen umpeen Yhdysvaltoihin ja Japaniin
nähden
EU-tason tietojen tarkastelu osoittaa, että edistyminen on ollut
merkittävää sekä absoluuttisesti (verrattuna viiden vuoden
takaiseen tasoon) että suhteellisesti verrattuna Yhdysvaltoihin ja
Japaniin. Vertailu useiden erilaisten maiden kanssa osoittaa, että EU on
onnistunut melko hyvin verrattuna nousevan talouden maihin. Erityisesti on
edistytty innovaatiotoimintaan tarvittavissa henkilöresursseissa
(korkea-asteen tutkinnon suorittaneet), laajakaistayhteyksien saatavuudessa ja
pääomasijoitusten saatavuudessa. Yritysten investoinneissa on
kuitenkin vielä heikkoutta, ja EU on jäljessä Yhdysvaltoja ja
Japania T&amp;K- ja tietotekniikkamenoissa. Vaikka raporteissa onkin todettu
muiden kuin teknologisten innovaatioiden merkitys, EU:n yritysten
tällaiseen innovaatiotoimintaan (esim. suunnittelu, markkinointi, uudet
laitteet) käyttämät menot ovat pienentyneet.
Innovointi ratkaisuna talouden elpymiselle
Euroopan innovaatioiden tulostaulun analyysi perustuu finanssikriisiä
edeltäviin tietoihin. Ne osoittavat kuitenkin meneillään olevia
suuntauksia, vahvuuksia ja heikkouksia, jotka on otettava huomioon nykyisiin
olosuhteisiin reagoitaessa. EU:n edistyminen ennen finanssikriisiä on
antanut eurooppalaisille yrittäjille paremmat lähtökohdat
elpymiseen innovoinnin avulla. Yritysten jatkuvasti alimitoitetut
innovaatioinvestoinnit kilpailijoihin verrattuna ovat kuitenkin selvä
heikkous, johon on puututtava muun muassa uudistamalla julkista tukea
innovatiivisille yrityksille esimerkiksi edelläkävijämarkkinoita
koskevan aloitteen avulla (ks. IP/08/12),
jonka tarkoituksena on lisätä uusien tuotteiden ja palveluiden
kysyntää markkinoilla. 
Arvokasta tietoa tarjoaa myös innovaatiotoiminnan edistymistä
koskeva raportti (Innovation Progress Report), joka julkaistiin Euroopan
innovaatioiden tulostaulun (EIS) ohessa ja jossa esitellään
riippumaton asiantuntija-analyysi kansallisten innovaatiopolitiikkojen ja
hallintotapojen kehityssuuntauksista. Raportti perustuu riippumattomien
asiantuntijoiden laatimiin maaraportteihin, ja se on saatavilla PRO INNO
-aloitteen internetsivustolla. Se osoittaa suuntausta sellaisten innovatiivisten
uusyritysten ja strategioiden tukemiseen, jotka käsittelevät uusia
haasteita, kuten ilmastonmuutosta ja luonnonvarojen tuottavuutta.
Euroopan komissio käyttää raporttien tuloksia apuna
arvioidessaan nykyisen innovaatiopolitiikan onnistumista ja
määrittäessään tulevia painopistealueita. 
Taustatietoja:
Euroopan komission yritys- ja teollisuustoiminnan pääosasto on
tilannut Euroopan innovaatioiden tulostaulun (EIS), jonka laatijana on
Maastricht Economic and social Research and training centre on Innovation and
Technology (UNU-MERIT), ja innovaatiotoiminnan edistymistä koskevan
raportin (Innovation Progress Report), jonka laatijana on
asiantuntijoiden yhteenliittymä, jota johtavat Ateenan yliopisto ja
Technopolis Group.
Raportit ovat kokonaisuudessaan saatavilla osoitteessa
http://www.proinno-europe.eu/metricsLisätietoja, ks. MEMO/09/18,
IP/09/92,
MEMO/09/19
