IP/09/390
Bryssel 11. maaliskuuta 2009Merionnettomuuksien ennaltaehkäisy
tehostuuKolmas meriturvallisuuspaketti, josta
päästiin yksimielisyyteen sovitteluteitse viime joulukuussa,
hyväksyttiin Euroopan parlamentissa lopullisesti 11. maaliskuuta 2009
neuvoston hyväksyttyä sen jo aiemmin. 
"Olen erityisen tyytyväinen parlamentin ja neuvoston välillä
saavutettuun yhteisymmärrykseen. Se merkitsee suurta edistystä
merionnettomuuksien ennaltaehkäisyssä ja lisää kaikkien alan
toimijoiden vastuuta", totesi komission varapuheenjohtaja Antonio Tajani.
Hän lisäsi, että kyseinen paketti täydentää ja
ajantasaistaa olemassa olevaa EU:n lainsäädäntöä ja
vastaa vahvasti eurooppalaisten aiheesta tuntemaan kasvavaan huoleen.
Euroopan unionilla on näin ollen käytössään
täysin uudistettu järjestelmä satamissa suoritettavaa alusten
valvontaa varten. Järjestelmä mahdollistaa alusten
järjestelmällisen tarkastamisen, ja alukset, joihin liittyy
riskejä, voidaan tarkastaa useammin. Järjestelmässä voidaan
myös pysyvästi evätä vaarallisimpien alusten pääsy
EU:n satamiin.
Uudistuksella on parannettu sääntöjä, jotka koskevat
Euroopan laajuisen hyväksynnän antamista laitoksille, joilla on
valtuudet sertifioida aluksia jäsenvaltioiden nimissä.
Luokituslaitoksia kannustetaan hoitamaan tehtävänsä tiukimpien
standardien mukaisesti. Tässä ovat apuna taloudellisten seuraamusten
järjestelmä sekä luokituslaitosten
laadunvalvontajärjestelmien sertifiointielin.
Euroopan rannikoilla käytössä olevia liikenteen
seurantalaitteita kehitetään edelleen.
SafeSeaNet-järjestelmä on vastedes ainoa merenkulkualan
sähköisessä tiedonsiirrossa käytettävä
väline. Alusten kaukoseurantaa varten perustetaan eurooppalainen keskus.
Kalastusalukset suojataan aiempaa paremmin törmäyksiltä.
Suojapaikkojen tarjoamista merihädässä oleville aluksille
koskevien päätösten riippumattomuus taataan. 
Myös merionnettomuustutkinnan yhteydessä noudatetaan
riippumattomuutta. Yhteisten tutkimusmenetelmien ja luotettavan tietokannan
luomisen myötä on mahdollista varmistaa kokemuksiin perustuvan
korvaamattoman palautteen saanti onnettomuuksien ehkäisemiseksi
tulevaisuudessa.
Ennaltaehkäisy riippuu myös – ja etenkin – lippuvaltion
viranomaisten toiminnasta. Niille on tehtävä kansainvälisen
merenkulkujärjestön mallin mukainen tarkastus ja annettava sen
jälkeen laatusertifikaatti.
Voimassa oleva vakuutus vaaditaan kaikilta Euroopan satamissa poikkeavilta
aluksilta. Vakuutuksen on vastattava korkeimpia vastuun rajoittamista koskevia
enimmäismääriä, jotka vahvistetaan merioikeudellisia
vaateita koskevan vastuun rajoittamisesta vuonna 1996 tehdyssä
kansainvälisen merenkulkujärjestön yleissopimuksessa (LLMC).
Vaikka tämä yleissopimus kattaa nykyisin vain 20 prosenttia koko
maailman laivastosta, kaikkien Euroopan satamiin saapuvien alusten on
noudatettava kyseistä sääntöä.
Lopuksi voidaan todeta, että eräässä kansainvälisen
merenkulkujärjestön puitteissa hyväksytyssä
kansainvälisessä yleissopimuksessa (matkustajille aiheutuvia vahinkoja
koskeva Ateenan yleissopimus) määritelty korvausvastuu- ja
vakuutusjärjestelmä on kirjattu EU:n
lainsäädäntöön. Tämä tarkoittaa, että
kaikille EU:n kansalaisille taataan kansainvälisillä matkoilla
tyydyttävä ja yhtäläinen suojelu viimeistään
neljän vuoden kuluttua. Tämä suojelu ulotetaan vaiheittain
koskemaan myös maan sisäisiä matkoja.
Ks. myös tiedotteet MEMO/09/105
