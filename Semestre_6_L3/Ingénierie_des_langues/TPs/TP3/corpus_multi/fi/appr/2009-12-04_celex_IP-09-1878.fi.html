IP/09/1878   Bryssel 4 . joulukuuta 2009  EU:n Syö terveesti ‑kampanjan "Maukas porukka" ‑kiertue päättyi mutta kampanja jatkuu  EU:n Syö terveesti ‑kampanjaan liittyvän "Maukas porukka" ‑esittelykiertueen busseja vieraili 173 koulussa ympäri Eurooppaa. Ne toivat koulun pihoille pelejä ja tietokilpailuja, joiden tavoitteena oli kertoa koululaisille viisaista ruokavalinnoista. Marraskuun loppuun asti jatkuneeseen esittelykiertueeseen osallistui noin 17 000 koululaista, jotka saivat tietoa hedelmien, vihannesten ja maitotuotteiden terveellisyydestä. Lisäksi monet tuhannet lapset pääsevät oppimaan näitä samoja asioita "Maukas porukka" ‑kiertueen vuorovaikutteisilta verkkosivuilta, joka toimii vastedes "Syö, juo ja liiku" ‑kampanjan yhteyspisteenä.  Komissaari Mariann Fischer Boelin 28. syyskuuta käynnistämä kiertue (ks.   IP/09/1366   ) kiersi Belgiassa, Ranskassa, Yhdistyneessä kuningaskunnassa, Irlannissa, Virossa, Liettuassa ja Puolassa. Kampanja oli suunnattu 8–12-vuotiaille, ja siihen kuului terveellistä ruokavaliota käsittelevä esitys, joukkuepelejä ja Maukas porukka ‑verkkosivujen esittelyä. Kiertueesta saatu palaute on ollut hyvin myönteistä, ja koulujen arvion mukaan tapahtuma oli kiinnostava, opettavainen ja interaktiivinen. Vaikka hauska kiertue onkin tältä vuodelta päättynyt, verkkosivut ovat edelleen käytössä. Maukkaan porukan vauhdikkaat hedelmä-, vihannes- ja maitotuotehahmot kertovat tarinoitaan välittääkseen nuorelle yleisölle saman viestin – syö hyvin nyt, voi hyvin myöhemmin. Verkkosivuilta löytyvässä aarteenetsinnässä on lisäksi mahdollisuus voittaa palkintoja. Lisätietoja: Maukas porukka –kampanja:    http://ec.europa.eu/agriculture/tasty-bunch/    Aarteenetsintä:    http://ec.europa.eu/agriculture/tasty-bunch/treasure-hunt/index_fi.htm    Ajantasaista lehdistömateriaalia löytyy osoitteesta    http://ec.europa.eu/agriculture/tasty-bunch/press-corner/index_fi.htm
