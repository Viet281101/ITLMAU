IP/09/ 1238  Bryssel 18. elokuuta 2009  EU:lta 18 miljoonan euron lisäinvestoinnit ultranopeaan mobiili -internetiin   EU investoi 1. tammikuuta 2010 alkaen 18 miljoonaa euroa tutkimukseen, jolla kehitetään uutta 4G-mobiiliverkkojen sukupolvea. Euroopan komissio on juuri päättänyt alkaa rahoittaa LTE Advanced -tekniikan (Long Term Evolution Advanced) tutkimusta. Tämä tekniikka kasvattaa mobiilin internetin nopeuksia jopa satakertaisiksi nykyisiin 3G-verkkoihin verrattuna. LTE-tekniikasta on tulossa suosituin vaihtoehto seuraavan sukupolven mobiiliverkoissa käytettäväksi tekniikaksi, mikä johtuu myös huomattavasta rahoituksesta, jota EU on osoittanut sen tutkimukseen vuodesta 2004 lähtien. GSM-standardista tuli nykyaikaisen matkapuhelintekniikan perusta 25 vuotta sitten juuri Euroopan vaikutuksesta. Yhteisen eurooppalaisen tutkimustoiminnan ja EU:n yhtenäismarkkinoiden vaikutuksen ansiosta 80 prosentissa maailman matkapuhelinverkoista käytetään GSM-standardia. LTE:stä on tulossa samanlainen menestystarina. EU:n rahoittama tutkimus on taas tuomassa huipputeknologian sovelluksia eurooppalaisten arkielämää helpottamaan.  "LTE-tekniikan myötä eurooppalainen tutkimus on edelleen etulinjassa mobiilipalvelujen ja -laitteiden kehityksessä aivan kuten GSM-standardin kehittämisen yhteydessä viime vuosikymmeninä," totesi tietoyhteiskunnasta ja viestinnästä vastaava komissaari Viviane Reding. "LTE-tekniikan myötä matkapuhelimista tulee suorituskykyisiä matkatietokoneita. Miljoonat uudet käyttäjät saavat matkapuhelimiensa kautta pääsyn ultranopeaan internetiin riippumatta siitä, missä he ovat. Digitaalitalous saa tästä huomattavia uusia mahdollisuuksia ja paljon kasvutilaa."  Long Term Evolution (LTE) on uusinta langatonta tekniikkaa, joka kasvattaa mobiilin internetin siirtonopeudet jopa 100 megatavuun sekunnissa eli kymmenkertaisiksi 3G-mobiiliverkkoihin verrattuna. Euroopassa tekniikkaa testataan parhaillaan Suomessa, Saksassa, Norjassa, Espanjassa, Ruotsissa ja Iso-Britanniassa, ja sen odotetaan olevan kaupallisessa käytössä Ruotsissa ja Norjassa vuoden 2010 alkupuoliskolla. EU tuki LTE:n optimointia ja standardointia (41 johtavasta eurooppalaisesta yrityksestä ja yliopistosta koostuvan ryhmän toteuttamia WINNER I - ja II -hankkeita) 25 miljoonalla eurolla vuosina 2004–2007. Tämä johti ensimmäisen LTE-pohjaisen verkkoinfrastruktuurikonseptin kehittämiseen.  Viime kuussa komissio päätti investoida vielä 18 miljoonaa euroa LTE:n kehittyneemmän version, LTE Advanced -tekniikan tutkimukseen. Syyskuussa aloitetaan hankkeen yksityiskohtia koskevat neuvottelut hankkeiden toteuttajien kanssa. Näistä huomattavimpia on WINNER-hankkeiden saavutuksiin perustuva ARTIST4G, joka yhdistää 4G-toimialan ja tutkijoita Suomesta, Ranskasta, Saksasta, Italiasta, Alankomaista, Puolasta, Espanjasta, Ruotsista ja Iso-Britanniasta. Uudet hankkeet käynnistetään tammikuussa 2010. Komission mukaan LTE- ja LTE Advanced -tekniikoissa on huomattavaa potentiaalia:    LTE lisää verkko-operaattoreiden kapasiteettia, joten operaattorit voivat tarjota nopeampia mobiililaajakaistoja suuremmille asiakasmäärille edullisemmilla hinnoilla. Tämä muliistaa Euroopan mobiiliviestintämarkkinat.    LTE Advanced -tekniikka kasvattaa mobiililaajakaistan nopeudet jopa 1 gigatavuun (1000 megatavuun) sekunnissa, mikä mahdollistaa kehittyneiden online-palvelujen käyttämisen, esim. korkealaatuisen TV- tai videokuvan katsomisen "tien päällä".     LTE käyttää taajuusaluetta tehokkaammin, joten mobiiliverkot voivat hyödyntää "taajuusylijäämää" eli taajuuksia, joita vapautuu siirryttäessä analogisesta televisiosta digitaaliseen (ks.   IP/09/1112   ). Signaalit kulkevat kauemmas kuin nykyisellä GSM-tekniikalla. Kattavan verkon toteuttamiseen tarvitaan siksi vähemmän tukiasemia, mikä vähentää maisemahaittoja ja energiankulutusta.    LTE:n avulla mobiililaajakaista voitaisiin tuoda harvaan asutuille alueille ja kaventaa eroja maaseutu- ja kaupunkialueiden välillä. Vielä vuoden 2008 loppupuolella 23 prosenttia maaseutualueiden väestöstä ei ollut mahdollisuuksia tilata DSL-internet-liittymää (   IP/09/1221   ).     Johtavat mobiilioperaattorit ja valmistajat ympäri maailmaa, esimerkiksi Orange, TeliaSonera, T-Mobile, AT&amp;T, NTT-DoCoMo, Verizon, Alcatel-Lucent, Ericsson, Huawei ja Nokia Siemens Networks ovat jo sitoutuneet LTE-standardin käyttöön. Markkina-analyy sien mukaan operaattorien odotetaan investoivan lähes 6 miljardia euroa (8,6 miljardia dollaria) LTE-laitteistoon maailmanlaajuisesti vuoteen 2013 mennessä.  Taustaa  GSM-standardin maailmanlaajuinen menestys perustui teollisuuden, tutkijoiden ja lainsäätäjien tiiviiseen yleiseurooppalaiseen yhteistyöhön. GSM-standardointia vietiin 1980-luvulla eteenpäin EU:n nykyisten tutkimusohjelmien edeltäjän, eurooppalaisen tiede- ja teknologiayhteistyön puitteissa. Euroopan komissio antoi tukensa GSM-hankkeelle, ja vuonna 1987 Euroopan maat sopivat komission ehdotuksesta, jonka mukaan 900 MHz:n taajuusalue varattiin GSM-palveluille. Näin tasoitettiin tie GSM-tekniikan sujuvalle käyttöönotolle kaikkialla Euroopassa.  Heinäkuussa 2009 EU-maat hyväksyivät Euroopan parlamentin johdolla komission ehdotuksen, jolla ajantasaistettiin vuoden 1987 GSM-direktiivi, jotta uusia tekniikoita, mm. LTE (   IP/09/1192   ), voitaisiin ottaa käyttöön 900 MHz:n taajuusalueella. EU investoi vuosina 2007–2013 yhteensä yli 700 miljoonaa euroa tulevaisuuden verkkojen tutkimukseen. Määrärahoista puolet käytetään langattomien tekniikoiden, 4G-verkkojen ja niiden seuraajien kehittämiseen.  Tulevaisuuden verkkoja ja LTE:tä käsittelevä EU-tutkimus:     http://cordis.europa.eu/fp7/ict/future-networks/     EU-rahoitettu hanke Wireless World Initiative New Radio (WINNER):     http://www.ist-winner.org    Annex LTE compared to previous mobile internet technologies         Faster mobile broadband:  Peak download speeds, in megabits per second     Better user experience:  Time it takes data to travel from user to main server and back, in milliseconds        Figures and graphics available in PDF and WORD PROCESSED       Figures and graphics available in PDF and WORD PROCESSED       Operator commitments to LTE          Country   Operator   Anticipated LTE service launch     France   Orange   2011-12     Germany   T-Mobile   2011     Ireland   Hutchison 3   2011     Italy   Telecom Italia   Not known     Spain   Telefonica O2   2011     Sweden   TeliaSonera   2010     Sweden   Tele2 Sweden   2010     Sweden   Telenor Sweden   2010     Various   Vodafone   Not known     Australia   Telstra   Not known     Canada   Telus   2010     Canada   Bell Canada   2010     Canada   Rogers Wireless   2010-11     China   China Mobile   2011     China   China Telecom   2011-12     Hong Kong   SmarTone-Vodafone   Not known     Hong Kong   HK CSL Ltd   Not known     Hong Kong   PCCW   Not known     Japan   NTT DoCoMo   2010     Japan   KDDI   2010     New Zealand   Telecom NZ   2011-12     Norway   TeliaSonera   2010     Philippines   Piltel   Not known     South Korea   SK Telecom   Not known     South Korea   KTF   Not known     USA   Verizon   2010     USA   MetroPCS   2010     USA   CenturyTel   2010     USA   Aircell   2011     USA   Cox   2011     USA   AT&amp;T Mobility   2011      Source: Global mobile Suppliers Association, April 2009. LTE Long Term Evolution (LTE) is the next step from current mobile technologies, such as 3G/WCDMA &amp; HSPA. This new radio access technology will be optimized to deliver very fast data speeds of up to 100Mb/s when downloading and 50Mb/s for uploading. Designed to be backwards-compatible with GSM and HSPA, LTE incorporates Multiple In Multiple Out (MIMO) in combination with Orthogonal Frequency Division Multiple Access (OFDMA) in the downlink and Single Carrier FDMA in the uplink to provide high levels of spectral efficiency and end user data rates exceeding 100 Mb/s, coupled with major improvements in capacity and reductions in latency. LTE will support channel bandwidths from 1.25 MHz to 20 MHz and both FDD and TDD operation. LTE-Advanced LTE-Advanced extends the technological principles behind LTE into a further step change in data rates. Incorporating higher order MIMO (4x4 and beyond) and allowing multiple carriers to be bonded together into a single stream, target peak data rates of 1Gbps have been set. LTE-Advanced also intends to use a number of further innovations including the ability to use non-contiguous frequency ranges, with the intent that this will alleviate frequency range issues in an increasingly crowded spectrum, self back-hauling base station and full incorporation of Femto cells using Self-Organising Network techniques. LTE-Advanced will be  3GPP ’s technology as a candidate for the ITU-R IMT-Advanced process, which is intended to identify ‘4G’ technologies.
