IP/09/665
Bryssel 29. huhtikuuta 2009EU:n tutkimusrahoituksen uudistukset
oikeansuuntaisiaEuroopan komission tänään
julkistamassa raportissa tarkastellaan EU:n seitsemännen
t&amp;k-puiteohjelman edistymistä sen kahtena ensimmäisenä
toteutusvuonna. Seitsemäs puiteohjelma on EU:n tähän asti laajin
t&amp;k-rahoitusohjelma, jonka budjetti on 54 miljardia euroa seitsemäksi
vuodeksi (2007–2013). Raportti osoittaa, että seitsemäs
puiteohjelma vastaa hyvin EU:n yhteiskunnan ja talouden tarpeisiin.
Puiteohjelman rakenteen ja uusien toteutusvälineiden ansiosta EU pystyy
tarttumaan edessä oleviin haasteisiin. Ensisijaiset tutkimusalat, kuten
ympäristö, energia ja nanoteknologiat, tukevat kestävän ja
vähähiilisen talouden luomista. Teollisuusvetoiset erityiset
teknologiayhteisöt laativat tutkimuslinjauksia, jotka vastaavat
teollisuuden pitkän tähtäimen tarpeita. Euroopan tutkimusneuvosto
myöntää Euroopan parhaille tutkijoille rahoitusta, jotta he
pystyvät kilpailemaan maailman huipputason tutkimustyössä.
Yhteiset teknologia-aloitteet ovat julkisen ja yksityisen sektorin
välisiä uusia toimintamuotoja, joilla on
ennennäkemättömän laajat tekniset ja taloudelliset
ulottuvuudet. Puiteohjelma on EU:lle merkittävä apukeino nykyisen
kriisin torjunnassa. Sen budjettia on määrä lisätä
13 % vuosittain vuoteen 2013 saakka. Raportissa painotetaan myös
seikkoja, joissa puiteohjelma kaipaa vielä kehittämistä.
Nämä liittyvät muun muassa EU:n uusien jäsenvaltioiden
mukaansaamiseen, pk-yritysten osallistumiseen ja hallinnoinnin
yksinkertaistamiseen.
EU:n tiede- ja tutkimuskomissaarin Janez Potočnikin mukaan talouskriisi
on hyvä käytännön testi EU:n ohjelmille. "On hienoa
todeta, että seitsemäs puiteohjelma läpäisee testin: se tuo
tuoretta rahoitusta tutkimukseen budjetista, joka miltei kaksinkertaistuu
kaudella 2007–2013, ja tarjoaa jäsenvaltioille ja teollisuudelle
kannusteita toimia samoin. Seitsemäs puiteohjelma on EU:lle
tärkeä apuväline kriisistä elpymisen vauhdittamisessa,
minkä jälkeen jatketaan eteenpäin ekologisemmin ja
viisaammin."
Kovaa kysyntää EU-rahoitukselle ja lupaava alku uusille
t&amp;k-toteutusvälineille
Puiteohjelman kahden ensimmäisen vuoden aikana lopulliseen
arviointivaiheeseen eteni noin 25 000 hanke-ehdotusta, joista 5 500
valittiin rahoitettaviksi yhteensä noin 10 miljardin euron tuella.
Vastaperustetun Euroopan tutkimusneuvoston apurahoille oli kovaa
kysyntää, sillä sen ensimmäisiin ehdotuspyyntöihin
saatiin kaikkiaan noin 11 000 ehdotusta. Tutkimusneuvosto myönsi yli
600 apurahaa EU:n huippututkijoille. Lisäksi käynnistettiin viisi
yhteistä teknologia-aloitetta eli julkisen ja yksityisen sektorin
kumppanuutta, joissa keskitytään teollisuuden kannalta strategisesti
tärkeään teknologian kehittämiseen. Uusi
riskinjakorahoitusväline (RSFF), jotka hallinnoidaan yhdessä Euroopan
investointipankin kanssa, on hyväksynyt lainoina 2 miljardia euroa
suuririskisten t&amp;k-hankkeiden tukemiseen.  
Vaikutus Euroopan tutkimusalueen luomiseen
Seitsemännen puiteohjelman kokonaistavoitteena on luoda tutkimuksen
sisämarkkinat ja tukea avointa innovointia. Sillä tuetaan valtioiden
välistä yhteistyötä, edistetään "aivokiertoa"
tutkijoiden liikkuvuusapurahoilla ja parannetaan EU:n tutkimus- ja
innovointivalmiuksia tukemalla tutkimusinfrastruktuureja.
Tutkimusyhteistyötä tukevaan ohjelmaan on jätetty yli kolmasosa
(36,7 %) kaikista ehdotuksista. Toiseksi eniten niitä on jätetty
tutkijoiden liikkuvuusohjelmaan (23,5 %).      
Tukea kestävälle kehitykselle ja taloudelle  
Ensimmäisten kahden vuoden aikana 44 % tutkimusyhteistyön
budjetista osoitettiin tieteidenväliseen tutkimukseen, jonka kohteina ovat
esimerkiksi ympäristö, energia, maatalous, liikenne, nanoteknologiat
sekä tieto- ja viestintäteknologiat, joilla tuetaan EU:n uudistettua
kestävän kehityksen strategiaa. EU:n talouden elvytyssuunnitelman
yhteydessä seitsemäs puiteohjelma tukee kolmella julkisen ja
yksityisen sektorin kumppanuusohjelmalla EU:n ajoneuvo- ja muun
tehdasteollisuuden sekä rakennusalan ekologista kestävyyttä.
EU:n tutkimus auki muulle maailmalle
Vahvempi ja strategisempi kansainvälinen yhteistyö kuuluu
seitsemännen puiteohjelman prioriteetteihin. Puiteohjelmaan on esimerkiksi
assosioitu uusia maita, mikä nostaa näiden maiden
määrän kahteentoista. Samoin on allekirjoitettu EU:n ja Afrikan
erityinen tiedettä, tietoyhteiskuntaa ja avaruutta koskeva
kumppanuussopimus sekä edistetty kansainvälistä
tutkimusyhteistyötä sopimalla kansainvälisen
lämpöydinkoereaktorin (ITER) perustamisesta. 
Eroon turhasta byrokratiasta
Seitsemännen puiteohjelman hallintoa on yksinkertaistettu muun muassa
ottamalla käyttöön tarkastusten tarvetta vähentävä
takuurahasto sekä keskitetty rekisteröinti. EU:n tutkimusohjelmien
tehokasta hallinnointia varten on perustettu kaksi toimeenpanovirastoa:
tutkimuksen toimeenpanovirasto (REA) ja Euroopan tutkimusneuvosto (ERC).
Myös tarkastusmenettelyjä on parannettu ja yksinkertaistettu.  
Tulevat toimet
Joitain kysymyksiä on tutkittava lähemmin, esimerkiksi pk-yritysten
melko alhaista osallistumisastetta. Uusista jäsenvaltioiden tulevian
tutkijoiden osallistumista voidaan niin ikään parantaa.
Yksinkertaistamistoimien jatkaminen ja uusien toteutusvälineiden tehokas
toiminta voivat jatkossa edellyttää perussääntöjen
muuttamista.  
Seitsemännen puiteohjelman parantamista silmällä pitäen
komissio aikoo antaa riippumattoman asiantuntijaryhmän tehtäväksi
seitsemännen puiteohjelman väliarvioinnin, jonka on
määrä valmistua syksyllä 2010. 
Komissio antoi tänään myös vastauksensa kuudennen
puiteohjelman jälkiarviointiin. Tämä antaa lisää
aineksia väliarvioinnin tekoon.
Tiedonannon teksti ja kuudennen puiteohjelman arviointiraportti
löytyvät seuraavasta osoitteesta:
http://ec.europa.eu/research/index.cfm?pg=reports
Ks. myös MEMO/09/209
(Q&amp;A)
