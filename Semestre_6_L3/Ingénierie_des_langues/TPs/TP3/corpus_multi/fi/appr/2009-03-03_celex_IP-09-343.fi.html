IP/09/343
Bryssel 3. maaliskuuta 2009Komissio haluaa vauhdittaa Euroopan
maaseutualueiden kehitystä laajakaistan avullaEU:ssa 30 prosentilla
maaseutuväestöstä ei ole käytettävissään
nopeita internetyhteyksiä. Komission mielestä on tarpeen panostaa
nopeiden yhteyksien tarjoamiseen tälle väestönosalle, jotta
laajakaista saataisiin tavoitteiden mukaisesti kaikkien eurooppalaisten
ulottuville vuoteen 2010 mennessä. Internetyhteyksien parantaminen on
tehokas keino nopeuttaa talouden elpymistä. Komissio esittelee
tänään, miten se haluaa edistää omien tukiohjelmiensa
avulla internetin ja internet-palvelujen käyttöä
maaseutualueilla, ja kehottaa EU:n jäsenvaltioita toimimaan samoin.
Hyvät internet-yhteydet vähentävät maatilojen ja erityisesti
pienten ja keskisuurten maaseutuyritysten eristyneisyyttä ja parantavat
niiden kilpailukykyä: internetin avulla yritykset voivat
päästä kansainvälisille markkinoille ja nopeuttaa ja
tehostaa liiketoimintaansa. Komissio on ehdottanut, että nopeiden
internet-yhteyksien levittämiseen Euroopan kaikille alueille
myönnettäisiin 1 miljardi euroa lisärahoitusta Euroopan
talouden elvytyssuunnitelman puitteissa. Ehdotus on parhaillaan Euroopan
parlamentin ja neuvoston käsiteltävänä.
Maataloudesta ja maaseudun kehittämisestä vastaavan komissaarin
Mariann Fischer Boelin mukaan monet ovat nykyään valmiita
myöntämään, etteivät he enää tulisi toimeen
ilman tieto- ja viestintätekniikkaa työpaikoillaan tai edes
kodeissaan. ”Miksi maaseudun väestön olisi
kärsittävä tieto- ja viestintätekniikan puutteesta?”,
komissaari kysyy. ”Jos todella haluamme, että maaseutualueet
ovat vauraita ja elinvoimaisia, meidän on tehtävä enemmän
työtä sen hyväksi, että kaikki voivat
hyödyntää nykyaikaista tekniikkaa mahdollisimman
paljon.” 
Tietoyhteiskunnasta ja viestimistä vastaavan komissaarin Viviane
Redingin mukaan  meidän on panostettava siihen, että
internet-tekniikat saadaan kaikkien eurooppalaisten ulottuville. Puolet
tuottavuuden kasvusta EU:ssa perustuu näihin tekniikoihin, eikä EU:n
jäsenvaltioilla ole komissaarin mukaan varaa jättää
maaseutualueita osattomiksi tekniikoiden tarjoamista mahdollisuuksista
varsinkaan nykyisen talouskriisin aikana. ”Laajakaista on
välttämätön väline erityisesti maaseudun pienille ja
keskisuurille yrityksille, jotka ovat riippuvaisia nopeista yhteyksistä
muuhun talouteen. Toivon, että neuvosto antaa selvän tukensa komission
pyrkimyksille varmistaa laajakaistan saanti kaikille eurooppalaisille, jotta
maaseudun yritykset eivät jäisi oman onnensa nojaan.”
Keskimäärin 93 prosentilla eurooppalaisista on mahdollisuus nopeaan
internet-liittymään. Maaseutualueilla vastaava luku on vain 70
prosenttia, ja eräissä maissa (kuten Kreikassa, Puolassa, Slovakiassa,
Bulgariassa ja Romaniassa) laajakaistapeitto on ainoastaan vajaat 50 prosenttia
tai vielä vähemmän koko maaseutuväestöstä. 
Tänään antamassaan tiedonannossa komissio kuvaa, mitä
etuja maaseutualueiden asukkaat ja yritykset, kuten maatilat ja
elintarviketuottajat, voisivat saada, jos maaseutualueilla olisi paremmat
mahdollisuudet käyttää tieto- ja viestintätekniikkaa. 
Esimerkiksi Ruotsissa 80 prosentilla maatiloista on internet-yhteys, ja
kolmasosa niistä käyttää sitä päivittäin
(kolmasosa lähettää myös EU-tukihakemuksensa internetin
välityksellä). Muilla alueilla, kuten Toscanassa (Italiassa), ja
Unkarissa vain neljäsosa viljelijöistä käyttää
internetiä päivittäin. Sen vuoksi niiden on vaikeampi suunnitella
tuotantoaan, markkinoida tuotteitaan, olla perillä
kansainvälisistä markkinahinnoista, seurata sääennusteita
tai tehdä yhteistyösopimuksia muiden markkinatoimijoiden kanssa.
Viljelijät eivät myöskään ole ainoita, jotka
jäävät paitsi internetin eduista: koko Euroopassa vain 22,5
prosenttia maaseutuväestöstä käyttää
sähköisiä viranomaispalveluja esimerkiksi veroilmoitusten
tekemiseen, kun vastaava luku kaupunkialueilla on 32,9 prosenttia.
Edellä esitetyistä syistä komissio kehottaa
jäsenvaltioita ja alueita (sekä paikallisviranomaisia) harkitsemaan
maaseudun kehittämisohjelmiensa muuttamista erityisesti vuoden 2010
väliarvioinnin yhteydessä, jotta kehittämisohjelmissa
kiinnitettäisiin riittävästi huomiota tieto- ja
viestintätekniikkaan ja internet-yhteyksiin.
Taustaa
EU pyrkii kaventamaan laajakaistan levinneisyyseroja kaupunki- ja
maaseutualueiden välillä maaseudun kehittämispolitiikan avulla,
joka on osa yhteistä maatalouspolitiikkaa. Jäsenvaltiot ja alueet
voivat käyttää EU-rahoitusta uuteen teknologiaan, jonka avulla ne
voivat nykyaikaista maatiloja, koulutusta ja ympäristönsuojelua,
perustaa uusia yrityksiä ja luoda peruspalveluja maaseutualueilla.
EU:n
koheesiopolitiikan varoista käytetään vuosina 2007–2013
noin 15 miljardia euroa tieto- ja viestintäteknisiin painopistealoihin,
kuten sähköisiin viranomaispalveluihin ja internet-infrastruktuuriin.
Osa varoista käytetään maaseutualueisiin.
Komissio ehdotti 28. tammikuuta 2009 Eurooppa-neuvoston joulukuussa 2008
tekemien päätelmien mukaisesti, että laajakaistainvestointeihin
varattaisiin 1 miljardi euroa lisärahoitusta komission ehdottaman Euroopan
talouden elvytyssuunnitelman puitteissa, jotta nopeat laajakaistayhteydet
saataisiin kaikkien eurooppalaisten ulottuville (MEMO/09/35).
Tänään antamansa tiedonannon ”Enemmän tieto- ja
viestintätekniikkaa maaseudulle” lisäksi komissio
järjestää laajakaistaa
käsittelevän EU-konferenssin Torinossa, Italiassa 2. ja 3. huhtikuuta
2009. Konferenssiin kokoontuu komission sekä kansallisten ja
paikallisviranomaisten ja muiden osapuolten edustajia keskustelemaan EU:n
lisääntyvistä laajakaistainvestoinneista, jotka tehdään
Euroopan talouden elvytyssuunnitelman puitteissa, sekä toimista, joiden
avulla maaseutualueiden laajakaistapeitto saadaan 100-prosenttiseksi.
Tänään annettu tiedonanto ”Enemmän tieto- ja
viestintätekniikkaa maaseudulle” on saatavissa seuraavasta
osoitteesta: 
http://ec.europa.eu/agriculture/rurdev/employment/ict/index_en.htm
MEMO/09/92
Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[ Taulukot saatavilla PDF ja Word muodossa ]
Note: No data for rural areas in Malta and Cyprus
Source: Rural development statistical report 2008, European
Commission
