IP/09/266
Bryssel 16. helmikuuta 2009EU:n jäsenvaltiot siirtymässä
digitaalisiin televisiolähetyksiinEurooppa on johtava maanosa siirtymisessä
analogisista digitaalisiin televisiolähetyksiin. Euroopan komissio ajaa
koordinoitua lähestymistapaa taajuuksien vapauttamiseen ja tulevaan
käyttöön, sillä se haluaa varmistaa, että EU:n
kansalaiset voivat hyötyä digitaalitelevision eduista: muun muassa
vuorovaikutteisten tv-palvelujen (kuten teräväpiirtotelevisio ja
tilausvideo) määrä kasvaa ja niitä lähetetään
useampien jakelukanavien kautta (maanpäälliset, kaapeli-,
satelliitti-, internet- ja mobiili-tv-verkot). Jäsenvaltiot valmistautuvat
tähän lopettamalla taajuuksia ahmivia analogisia lähetyksiä
ja siirtymällä digitaalitekniikkaan. Kaiken kaikkiaan siirtyminen
analogisesta televisiosta digitaaliseen on Euroopassa hyvällä
mallilla. Kokonaan siirtyminen on saatu päätökseen viidessä
jäsenvaltiossa (Saksa, Suomi, Luxemburg, Ruotsi ja Alankomaat), ja vuoteen
2010 mennessä prosessin pitäisi olla jo pitkällä koko
EU:ssa. EU:n tavoitteena on analogisten tv-lähetysten loppuminen vuonna
2012, ja lähes kaikki jäsenvaltiot pystynevät siihen."Yhä useammat eurooppalaiset pääsevät nauttimaan
digitaalitelevision hyödyistä. Useat EU-jäsenvaltiot ovat
maailman kärkeä siirryttäessä maanpäällisistä
analogisista tv-lähetyksistä digitaalisiin,” totesi Viviane
Reding, EU:n televiestintä- ja mediakomissaari. ”Siirtymisprosessi
Euroopassa sujuu suunnitelmien mukaan ja on hyvässä vauhdissa
verrattuna muihin maihin eri puolilla maailmaa. Olen varma, että kahden
seuraavan vuoden aikana yhä useampi EU-maa liittyy jo digitalisoituneiden
maiden leiriin. Tämä vapauttaa huomattavan määrän
taajuuksia uusille tv- ja langattomille palveluille – kunhan Eurooppa
tekee oikeat päätökset nopeasti. Koordinoidut
päätökset taajuusylijäämän käytöstä
ovat avainasemassa Euroopan ripeän taloudellisen elpymisen kannalta."Digitaaliset lähetykset parantavat kuvan ja äänen laatua
sekä mobiilivastaanottoa. Niin ikään ne lisäävät
tv- ja radiokanavien määrää ja parantavat tietopalveluja
(kuten sähköisiä ohjelmaoppaita). Ne käyttävät
taajuuksia tehokkaammin, mikä vapauttaa kapasiteettia uuteen
käyttöön, kuten teräväpiirtotelevisiolle,
matkaviestintään tai langattomaan viestintään
syrjäseuduilla. Tämän uskotaan poikivan innovaatioita ja
kasvumahdollisuuksia televiestintä- ja media-alalle, mistä on
puolestaan hyötyä Euroopan ponnisteluille talouden
elvyttämiseksi. Komissio valmistelee yhteistä lähestymistapaa
digitaalilähetysten vapauttamien taajuuksien käyttöön.
Tarkoitus on maksimoida sisämarkkinoiden ja 500 miljoonan kansalaisen
hyödyt.
Maanpäälliset digitaaliset televisiolähetykset on jo otettu
käyttöön 21 jäsenvaltiossa (Alankomaat, Belgia, Bulgaria,
Espanja, Italia, Itävalta, Kreikka, Latvia, Liettua, Luxemburg, Malta,
Ranska, Ruotsi, Saksa, Slovenia, Suomi, Tanska, Tšekki, Unkari, Viro,
Yhdistynyt kuningaskunta) ja ne kattavat ainakin osan maasta. Viisi muuta
jäsenvaltiota (Irlanti, Kypros, Portugali, Puola, Slovakia) on ilmoittanut
aloittavansa digitaalilähetykset vuoteen 2010 mennessä. Romania ei ole
vielä ilmoittanut suunnitelmistaan.
Maanpäälliset analogiset tv-lähetykset on jo lopetettu
Alankomaissa, Belgiassa (Flanderissa), Luxemburgissa, Ruotsissa, Saksassa,
Suomessa ja suuressa osassa Itävaltaa. Lähetykset lopetetaan
viimeistään vuoden 2010 lopussa koko Itävallassa, Espanjassa,
Maltalla, Sloveniassa, Tanskassa ja Virossa. Vuoden 2010 lopun ja vuoden 2012
lopun välisenä aikana maanpäälliset analogiset
tv-lähetykset lopetetaan Belgiassa (Vallonia ja Brysselin alue),
Bulgariassa, Italiassa, Kreikassa, Kyproksella, Latviassa, Liettuassa,
Portugalissa, Ranskassa, Romaniassa, Slovakiassa, Tšekissä, Unkarissa
ja Yhdistyneessä kuningaskunnassa. Puolassa analogiset lähetykset
lopetetaan viimeistään vuonna 2015.RyhmäJäsenvaltiotA (siirtyminen saatu päätökseen)BE (Flanderi), DE, FI, LU, NL, SEB (siirtyminen viimeistään vuoden 2010 lopussa)AT, DK, EE, ES, MT, SIC (siirtyminen viimeistään vuoden 2012 lopussa)BE (Brysselin pääkaupunkialue), BG, CY, CZ, EL, FR,
HU, IT, LT, LV, PT, RO, SK, UKYhdysvallat on tarkentanut siirtymisajankohdakseen 12.6.2009. Japani
kaavailee siirtymistä heinäkuussa 2011, Etelä-Korea vuoden 2012
lopussa, Australia vuonna 2013, Intia ja Venäjä vuonna 2015. 
Euroopassa maanpäällisissä
digitaalitelevisiolähetyksissä käytetty teknologia on DVB-T.
Euroopan komissio kannustaa käyttämään DVB-perheen
standardeja EU:ssa ja maailmanlaajuisesti (IP/08/451).
Lisätietoja: 
Komissio julkaisee tietoa jäsenvaltioiden siirtymissuunnitelmista
osoitteessa:
http://ec.europa.eu/information_society/policy/ecomm/current/broadcasting/switchover/national_plans/index_en.htmTiedonanto analogisista digitaalisiin lähetyksiin siirtymisen
nopeuttamisesta:
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT
Taajuusylijäämää käsittelevä tiedonanto:
http://eur-lex.europa.eu/LexUriServ/LexUriServ.do?uri=CELEX:52007DC0700:FI:NOT
