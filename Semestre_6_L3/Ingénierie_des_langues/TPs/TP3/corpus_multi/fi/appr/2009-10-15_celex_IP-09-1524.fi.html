IP/ 09/1524   Bryssel 15.10.2009  Maailman ravintopäivä 2009: EU johtaa nälän torjuntaa maailmassa  Maailman ravint opäivää vietetään 16. lokakuuta. EU on vahvasti sitoutunut parantamaan ruoan saatavuutta koko maailmassa. G8-maiden kokouksessa Italian L'Aquilassa antamallaan yli 2 miljardin euron sitoumuksella ja elintarvikerahoitusvälineeseen varaamallaan 1 miljardin euron tuella EU on kansainvälisesti katsoen maailman elintarviketurvan suurin tukija.  ”Maailman ravintopäivä muistuttaa meitä siitä, että meidän on tehtävä kaikkemme, jottei yli miljardi ihmistä joudu kärsimään nälkää. Tätä varten EU on luonut miljardin euron arvoisen elintarvikerahoitusvälineen, jolla saadaan nopeasti konkreettisia tuloksia, esim. antamalla kehitysmaiden pienviljelijöille siemeniä ja lannoitteita. Hyödynnämme elintarvikerahoitusvälineestä saamaamme kokemusta, jotta G8-maiden huippukokouksessa Italiassa antamamme sitoumus osoittautuisi yhtä tehokkaaksi maailman nälkäongelman torjunnassa”, sanoi Karel De Gucht, kehitysyhteistyöstä ja humanitaarisesta avusta vastaava komissaari.  Yli miljardi ihmistä maailmassa kärsii aliravitsemuksesta. Se on 15 prosenttia tai kuudesosa kaikista maailman ihmisista. Aliravittujen määrä kasvaa koko ajan elintarvikekriisin ja finanssikriisin seurauksena. Puutteellinen elintarviketurva voi siis todella uhata YK:n vuosituhannen julistuksessa asetettujen kehitystavoitteiden saavuttamista, kuten köyhyyden puolittamista vuoteen 2015 mennessä.  K ehitysmaille antamassaan avussa EU on keskittynyt elintarviketurvaan, maatalouteen ja maaseudun kehittämiseen. Se antaa nopeasti massiivista tukea maailman kasvavan nälkäongelman lievittämiseksi. Konkreettisena osoituksena tästä mainittakoon EU:n sitoutuminen kansainvälistä elintarviketurvaa koskevaan L'Aquilassa tehtyyn aloitteeseen. EU osallistuu siihen 2,7 miljardilla eurolla, mikä tekee EU:sta maailman suurimman avunantajan. Lisäksi elintarvikerahoitusvälineen miljardista eurosta on jo käytetty 85 prosenttia, mikä osoittaa, että EU on edelleen vakaasti sitoutunut parantamaan maailman köyhimpien elinoloja ja että EU pitää lupauksensa.   Sen jälkeen, kun viime vuoden joulukuussa saatiin käyttöön miljardi euroa, elintarvikerahoitusväline on tavoittanut arviolta 33 miljoonaa ihmistä ensimmäisten, yhä käynnissä olevien hankkeiden kautta. Hankkeiden tulokset alkavat nyt näkyä. Esimerkiksi Zimbabwessa hankittiin 26 000 tonnia siemeniä ja lannoitteita jaettavaksi 176 000:lle haavoittuvassa asemassa olevalle maanviljelijälle eli 10–15 prosentille yhteisöllistä maanviljelyä harjoittavista viljelijöistä koko maassa. Tämä EU:n ja YK:n elintarvike- ja maatalousjärjestö FAO:n yhteishanke saattaa kaksinkertaistaa perinteisen elintarviketuotannon.  Bangladeshissa EU:n ja Maailman elintarvikeohjelman (WFP) yhteisen ohjelman ansiosta 43 000 ihmistä on saanut mahdollisuuden kalastaa ja 60 000 ihmistä asuu nyt alueilla, jotka on suojattu meriveden tunkeutumiselta.  Mediatapahtuma :   M edia on tervetullut sidosryhmille tarkoitettuun tiedotustilaisuuteen, jonka järjestää Koos Richelle, EuropeAid-yhteistyötoimiston pääjohtaja.   Aihe : ” Food Facility experience: real global partnership and timely response”. Tilaisuus järjestetään torstaina 15. lokakuuta 2009 klo 13.00–14.00 EuropeAid-yhteistyötoimiston tiloissa: Info Point External Cooperation, Rue de la Loi 43, pohjakerros, Bryssel.  Tietoa tilaisuudesta ja rekisteröityminen :     http://ec.europa.eu/europeaid/infopoint/conferences/2009/10-15_foodfacility_en.htm     Taustaa :   M iljardin euron arvoinen elintarvikerahoitusväline hyväksyttiin joulukuussa 2008 EU:n nopeana vastauksena kehitysmaiden kriisiin, joka johtui elintarvikkeiden jyrkästä hinnannoususta.   Elintarvikerahoitusvälineen täytäntöönpanosuunnitelmassa on luettelo 50 kohdemaasta, jotka saavat apua kolmen vuoden ajan. Huhtikuuhun 2009 mennessä apua oli annettu jo 707 miljoonaa euroa. Kumppanuuden hengessä ja tehokkuuden maksimoimiseksi Euroopan komissio lisää apuaan ja tukee nykyistä poliittista vuoropuhelua, investointeja elintarviketuotantoon ja elintarvikeasioihin erikoistuneiden organisaatioiden turvaverkkoja. Tukea myönnetään kansainvälisten järjestöjen, alueellisten järjestöjen ja kansallisten hallitusten kautta, minkä lisäksi tukea myönnetään 200 miljoonaa euroa (vuoden 2009 lopussa käynnistettävän) ehdotuspyynnön kautta valtiosta riippumattomien toimijoiden, jäsenvaltioiden elinten ja muiden soveltuvien toimijoiden toimiin.  Lisätietoja EY:n elintarviketurvasta :    http://ec.europa.eu/europeaid/how/finance/food-facility_en.htm       http://ec.europa.eu/europeaid/what/food-security/index_en.htm
