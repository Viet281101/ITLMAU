IP/09/220
Brysselissä 5. helmikuuta 2009Komissio ryhtyy toimiin haiden
suojelemiseksiEuroopan komissio hyväksyi
tänään ensimmäisen EU:n toimintasuunnitelman haiden
säilyttämisen ja hoidon alalla. Suunnitelman tavoitteena on varmistaa,
että uhanalaisten haikantojen elvyttämiseksi toteutetaan tehokkaita ja
tarvittaessa ennakoivia toimenpiteitä, sekä vahvistaa suuntaviivat
hainkalastuksen kestävälle hallinnolle myös silloin, kun haita
saadaan sivusaaliiksi. Suunnitelmaan kuuluu myös toimenpiteitä, joiden
tarkoituksena on parantaa haikannoista ja hainkalastuksesta saatavia
tieteellisiä tietoja.  Esitetyt toimenpiteet eivät koske
pelkästään haita vaan myös niiden lähilajeja, kuten
rauskuja, ja niitä sovelletaan kaikilla EU:n alusten toiminta-alueilla,
niin Euroopan vesillä kuin muuallakin. Lisäksi komissio sitoutuu
varmistamaan, että EU:n kansainvälisten elinten ja sopimusten
puitteissa toteuttama toiminta on johdonmukaista sen oman haipolitiikan kanssa.Kalastus- ja meriasioista vastaava komissaari Joe Borg kommentoi
toimintasuunnitelmaa seuraavasti: "Hait kärsivät hyvin voimakkaasti
liikakalastuksesta, ja niiden lukumäärän vähentymisellä
voi olla erittäin vakavia seurauksia paitsi haikannoille myös
meriekosysteemeille ja kalastajille. Sen vuoksi olemme tänään
esitelleet toimintasuunnitelman, jonka mukaan olisi omaksuttava ennalta
varautuvampi lähestymistapa hainkalastuksen hoitoon ja tuettava
merkittävää tutkimustoimintaa, jota on vielä jatkettava,
jotta voisimme perinpohjin selvittää haiden roolin
meriekosysteemeissä ja kalastuksen mahdolliset vaikutukset
haikantoihin."
Toimintasuunnitelma sisältää toimenpiteitä, jotka
tähtäävät tiedonkeruun ja tieteellisten lausuntojen
parantamiseen, teknisten ja hoitotoimenpiteiden vahvistamiseen sekä haiden
eväpyyntikiellon valvonnan lisäämiseen. Eväpyyntikieltoa on
sovellettu vuodesta 2003 asti kaikilla EU:n vesillä ja kaikkiin EU:n
aluksiin missä tahansa ne kalastavatkin. Suunnitelma
sisältää sekä EU:n että jäsenvaltioiden tasolla
toteutettavia toimenpiteitä, ja siinä ehdotetaan, että EU pyrkii
saamaan niille kaikkien asianomaisten alueellisten kalastusjärjestöjen
vahvistuksen. Ehdotettujen toimenpiteiden täydelliseen luetteloon voi
tutustua jäljempänä olevan linkin kautta.
Suunnitelma kattaa kaikki rustokalat – haiden ohella myös rauskut
ja sillikuningaskalat – joihin kuuluu yhteensä yli 1 000 lajia.
Niitä tavataan joka puolella maailmaa ja erityisesti Pohjois-Atlantilla,
jolta saadaan saaliiksi yli puolet EU:n alusten haisaaliista. Hainkalastus on
kasvanut nopeasti 1980-luvun puolivälistä alkaen, ja tämän
suuntauksen taustalla on haituotteiden (erityisesti evien) lisääntynyt
kysyntä. Kyseiset lajit ovat kuitenkin erityisen herkkiä
liikakalastukselle, sillä ne ovat pitkäikäisiä ja
saavuttavat sukukypsyyden myöhään. Lisäksi niiden
alkionkehitys kestää pitkään ja niiden hedelmällisyys
on alhainen.  Maailman luonnonsuojeluliiton äskettäin tekemä
tutkimus osoittaa, että liiallinen kalastuspaine uhkaa
nykyisellään jopa yhtä kolmasosaa EU:n vesillä
pyydetyistä hailajeista. 
Huolimatta kyseisten kantojen haavoittuvuudesta ja niiden kasvavasta
merkityksestä EU:n laivastolle EU:n hainkalastusta ei ole koskaan
hallinnoitu systemaattisesti. Komissio on viime vuosien aikana tunnustanut
erinäisten haikantojen huolestuttavan tilan ja ehdottanut joko pyynnin
lopettamista kokonaan tai merkittäviä vähennyksiä
kalastuskuolevuuteen sekä EU:n että useiden alueellisten
kalastusjärjestöjen puitteissa.
EU:n haita koskeva toimintasuunnitelma perustuu jäsenvaltioiden,
sidosryhmien ja suuren yleisön kanssa vuosina 2007 ja 2008 käytyihin
laajoihin kuulemisiin. Suunnitelma noudattaa yleisesti ottaen FAOn vuonna 1999
hyväksymän haisuunnitelman rakennetta. FAOn suunnitelman vaatimusten
mukaisesti EU:n toimintasuunnitelman liitteenä on haita koskeva
arviointiraportti, joka esitetään tiedonannon liitteenä.
Lisätietoja:
MEMO/09/52
Linkki toimintasuunnitelmaan ja haita koskevaan arviointiraporttiin: 
http://ec.europa.eu/fisheries/cfp/management_resources/conservation_measures/sharks/introduction_en.htm
