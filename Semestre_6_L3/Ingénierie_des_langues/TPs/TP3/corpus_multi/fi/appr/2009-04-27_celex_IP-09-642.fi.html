IP/09/642
Bryssel, 27. huhtikuuta 2009Barcan selonteko: komissaari Danuta
Hübner ja pääjohtaja Fabricio Barca ehdottavat uudistuksia EU:n
koheesiopolitiikkaanAluepolitiikasta vastaava Euroopan komission
jäsen Danuta Hübner ja Italian valtiovarain- ja talousministeriön
pääjohtaja Fabricio Barca esittelevät tänään
asiakirjan ”Barcan selonteko – koheesiopolitiikan
uudistamisaikataulu” päätelmät. Tässä komissaari
Hübnerin tilaamassa selonteossa esitetään Euroopan
koheesiopolitiikan perusta ja suositukset kymmeneen periaatteeseen perustuvalle
kokonaisvaltaiselle uudistukselle. Barcan ehdotukset on laadittu täysin
komissiosta riippumatta, ja niissä on otettu huomioon korkeakoulujen
asiantuntijoiden ja jäsenvaltioiden virkamiesten panos monissa vuonna 2008
pidetyissä kokouksissa.  Selonteko liittyy vuoden 2013 jälkeistä
politiikkaa koskeviin pohdintoihin, jotka käynnistettiin
neljännessä taloudellista ja sosiaalista yhteenkuuluvuutta
käsittelevässä kertomuksessa vuonna 2007.Komissaari Hübner toteaa:  ”Barcan selonteossa vahvistetaan,
että koheesiopolitiikka on Euroopan yhdentymisprosessin keskeinen pilari.
Siinä todetaan, että kaikkien alueiden tulisi voida
hyödyntää taloudellista kehityspotentiaaliaan ja että
kaikkien kansalaisten tulisi saada nauttia sen tuloksista asuinpaikastaan
riippumatta. Selonteossa osoitetaan, että muutamina viime vuosina
toteutetut uudistukset ovat oikeaan osuvia. Siinä myös avataan uusia
valtaväyliä, jotka avartavat näkemystämme politiikan
uudistamisesta.”
Fabrizio Barca korostaa: ”Selonteossa luotu katsaus tosiasioihin ja
teoriaan osoittaa, että unioni tarvitsee hyvin moninaisten tilanteiden
erityistarpeisiin räätälöityä taloudellisen ja
sosiaalisen kehityksen politiikkaa.  Politiikalla on voitava edistää
EU:n kansalaisille markkinoiden yhdentymisen ansiosta tarjoutuvia
mahdollisuuksia ja haasteita. Tavoitteisiin voidaan päästä
uudistettuun koheesiopolitiikkaan liittyvien kehittyneiden menetelmien,
voimakkaan tavoitteellisuuden ja nykyaikaisen monitasoisen hallintotavan
avulla.”
Selonteon uudistussuositukset perustuvat kymmeneen periaatteeseen:
1: Keskittyminen keskeisiin painopisteisiin 
Barca toteaa, että EU:n tulisi keskittää noin 65 prosenttia
rahoituksestaan kolmelle tai neljälle keskeiselle painopistealalle. Varat
tulisi jakaa jäsenvaltioiden ja alueiden kesken niiden tarpeiden ja
strategioiden mukaisesti. Rahoituksen myöntämisperusteet
säilyisivät paljolti nykyisinä (perustuen esim. BKT:hen asukasta
kohti). Yhden tai kahden keskeisen painopisteen avulla tulisi edistää
sosiaalista osallisuutta tarkoituksena ”alueellisen sosiaalisen
toimintaohjelman” kehittäminen.  
2: Uusi perusstrategia 
Komission ja jäsenvaltioiden (tai eräissä tapauksissa
alueiden) välistä strategista vuoropuhelua tulisi vahvistaa
Euroopan strategisen kehittämisen viitekehyksen pohjalta siten,
että suoritusten arvioinnille asetetaan selkeät periaatteet,
indikaattorit ja tavoitteet.
3: Uusi sopimussuhde, täytäntöönpano ja
seuranta
Komission ja jäsenvaltioiden olisi luotava tuloksiin ja todennettaviin
sitoumuksiin perustuva uudenlainen sopimussuhde (kansallinen strateginen
kehityssopimus).
4: Keskeisten painopisteiden vahvistettu hallinto
Komission olisi asetettava joukko vaatimuksia kansallisille toimielimille
ehtona rahoituksen myöntämiselle erityispainopisteisiin ja arvioitava
edistyminen tavoitteiden saavuttamisessa. 
5: Täydentävien, innovatiivisten ja joustavien kustannusten
suosiminen
Komission olisi vahvistettava täydentävyyden periaatetta vakaus- ja
kasvusopimukseen luotavan suoran yhteyden avulla sen varmistamiseksi, että
jäsenvaltiot eivät korvaa omaa rahoitustaan EU:n rahoituksella.
Sopimussitoumuksella olisi varmistettava, että toimet ovat innovatiivisia
ja luovat lisäarvoa.
6: Kokeellisuuden edistäminen ja paikallistoimijoiden
kannustaminen 
Komission ja jäsenvaltioiden tulisi edistää kokeellisuutta.
Lisäksi olisi saatava parempaan tasapainoon keinot, joilla paikallisia
toimijoita kannustetaan sitoutumaan politiikkaan, ja keinot, joilla
vältetään se, että jotkin eturyhmät omivat toiminnan
omiin tarkoitusperiinsä.  
7: Oppimisen edistäminen: pyrkimys tulevien vaikutusten
arviointiin
Menetelmien suunnittelua ja täytäntöönpanoa oli
parannettava sen arvioimiseksi, mitä tuloksia olisi saavutettu ilman
tukitoimia, ja sen ymmärtämiseksi, mikä toimii
missäkin. Näin edistettäisiin kurinalaisuutta toiminnan
suunnitellussa.
8: Komission roolin vahvistamien osaamiskeskuksena  
Komission piirissä olisi kehitettävä eritysasiantuntemusta ja
pääosastojen välistä koordinaatiota olisi parannettava
komission korostetun poliittisen aseman ja harkintavallan
edellyttämällä tavalla. Tämä edellyttää
merkittävää sijoittamista henkilöstöresursseihin ja
organisaatiomuutoksia.
9: Taloushallinnon ja varainhoidon valvonnan korostaminen 
Rakennerahastojen varoja myönnettäessä olisi
päästävä parempaan kustannustehokkuuteen käynnissä
olevaa yksinkertaistamissuunnitelmaa jatkamalla sekä tutkimalla muita
keinoja vähentää komissiolle, jäsenvaltioille ja
edunsaajille aiheutuvia kustannuksia ja rasitteita. 
10:
Tarkastusjärjestelmien vahvistaminen korkealla poliittisella tasollaKomission, Euroopan parlamentin ja neuvoston välisiä
tarkastusjärjestelmiä olisi vahvistettava perustamalla
koheesiopolitiikkaa seuraava virallinen neuvosto. Parhaillaan
käytävää keskustelua koheesiopolitiikan
sisällöstä, tuloksista ja vaikutuksesta olisi
edistettävä. 
Selontekoon kokonaisuudessaan ja tausta-asiakirjoihin voi tutustua
osoitteessa: http://ec.europa.eu/regional_policy/policy/future/barca_en.htm
