IP/09/519
Brussels, 1. huhtikuuta 2009Euroopan unionin valmistauduttava
sopeutumaan ilmastonmuutoksen vaikutuksiinEuroopan komissio julkisti tänään
valkoisen kirjan, jossa esitetään toimia, joilla unioni voi parantaa
kykyään sietää ilmastonmuutoksen vaikutuksia. Uusimpien
tietojen mukaan ilmastonmuutoksesta tulee nopeampi ja vakavampi kuin
hallitustenvälisen ilmastonmuutospaneelin raportissa ennakoitiin vuonna
2007. Eurooppa ei säästy ilmastonmuutoksen seurauksilta, joten on
valmistauduttava selviytymään niistä.  Ilmastonmuutokset
vaikutukset eivät ole kaikilla alueilla samanlaisia, joten suurimman osan
sopeutumistoimista on oltava kansallisia tai alueellisia. Komission
esittämä toimintakehys ilmastonmuutokseen sopeutumisesta EU:ssa on
kaksivaiheinen ja jäsenvaltioiden toimia täydentävä. Sen
avulla voidaan yhdenmukaistaa ja koordinoida toimia.
Ympäristöasioista vastaavan komissaari Stavros Dimasin mukaan
ilmastonmuutoksesta on tulossa vuosi vuodelta vakavampi ja huolestuttavampi
ilmiö. Hiilidioksidipäästöjä on pyrittävä
vähentämään määrätietoisesti, mutta vaikka
päästövähennyksiä on sitouduttu tekemään,
jonkinasteinen ilmastonmuutos on väistämätön. Sen vuoksi nyt
on välttämätöntä aloittaa yhteistyö hallitusten,
liikeyritysten ja muiden yhteisöjen kanssa kattavan sopeutumisstrategian
laatimiseksi EU:ta varten ja sen varmistamiseksi, että ilmastonmuutokseen
sopeutuminen otetaan osaksi EU:n keskeisiä politiikkoja.”
Maatalouskomissaari Mariann Fischer Boel totesi: ”Ilmastonmuutos iskee
rajusti Euroopan maatalouteen. Toivon, että viljelijät
ymmärtävät selvästi, mitä haasteita on edessä, ja
haluan aloittaa keskustelun siitä, millä tavoin viljelijöitä
voidaan auttaa sopeutumaan. Haluan erityisesti kannustaa talouden ja
ympäristön kannalta hyödyllisiin toimenpiteisiin, joiden
arvioidut hyödyt ovat suuremmat kuin niiden kustannukset riippumatta
siitä, miten ilmasto muuttuu. Nämä ovat keskeiset kysymykset
maataloutta ja ilmastonmuutosta koskevassa asiakirjassa, joka annettiin
tänään valkoisen kirjan tavoitteiden tukemiseksi.”
Terveysasioista vastaava komissaari Androula Vassiliou sanoi: ”Ilmaston
muuttuessa on tarpeen kiinnittää erityistä huomiota ihmisten,
eläinten ja kasvien terveyden seurannan kehittämiseen. Keskeisen
tärkeää on huolehtia siitä, että terveysviranomaisten
valmiussuunnitteluun sisällytetään terveyttä koskevia
toimintasuunnitelmia äärimmäisiä sääolosuhteita
varten. Lisäksi on varmistettava, että analysoidaan ilmastonmuutoksen
vaikutukset haavoittuvimmassa asemassa oleviin yhteiskuntaryhmiin. Näiden
tavoitteiden saavuttamiseksi tarvitaan ehdottomasti kansainvälistä
yhteistyötä.”
Meriasioista ja kalastuksesta vastaava komissaari Joe Borg puolestaan totesi:
”Euroopan rannikko- ja merialueet ovat ilmastonmuutoksen etulinjassa.
Meidän on valmistauduttava kohtaamaan tulevat haasteet, kuten merenpinnan
nouseminen, rannikkoalueiden tulvat, vaikutukset matkailuun rannikkoalueilla,
satamiin ja merenkulkuun, sekä myös kalastukseen.
Rannikkoekosysteemien vaikutusta talouteemme ei voi kieltää.
Tällä hetkellä noin 50 prosenttia Euroopan
väestöstä asuu rannikkoalueilla. Tästä syystä
ilmastonmuutokseen sopeutumista koskevat toimet ovat tärkeitä ja
kiireellisiä”.  
Toimintakehys
Ilmastonmuutos vaikuttaa seuraavien 50 vuoden aikana perusteellisesti
merkittäviin talouden aloihin kuten maatalouteen, energia-asioihin,
liikenteeseen ekosysteemeihin, matkailuun ja terveyteen. Lisäksi se
vaikuttaa kotitalouksiin ja liikeyrityksiin ja eräisiin yhteiskunnan
sektoreihin, joista voidaan erityisesti mainita ikääntyneet ja
vammaiset sekä vähätuloiset kotitaloudet.
Valkoisessa kirjassa vahvistetaan Euroopan unionille ja jäsenvaltioille
toimintakehys ilmastonmuutoksen vaikutuksiin valmistautumiseen.  Strategian
ensimmäinen vaihe ulottuu vuoteen 2012 saakka ja sen aikana luodaan perusta
kattavalle EU:n strategialle, jonka täytäntöönpano alkaa
vuonna 2013.  Sen keskeisenä tavoitteena on lisätä
tietämystämme ilmastonmuutoksesta ja mahdollisista sopeutumistoimista
ja siitä, miten sopeutumistoimet voidaan sisällyttää
keskeisiin EU:n politiikkoihin.  Sopeutumiseksi tehtävien
päätösten on perustuttava vankkaan tieteelliseen ja
taloudelliseen analyysiin, mutta tiedon sisältö ja saatavuus eri
alueilla on hyvin erilaista.  Valkoisessa kirjassa peräänkuulutetaan
tietojenvaihtojärjestelmää, joka mahdollistaisi tietojen
vaihtamisen ilmastonmuutoksen riskeistä ja vaikutuksista sekä
parhaista toimintatavoista. 
Ilmastomuutos vaikuttaa eri tavoin eri alueilla: erityisen haavoittuvia ovat
rannikko-, vuoristo- ja tulva-alueet. Tämän vuoksi useimmat
sopeutumistoimenpiteet toteutetaan kansallisesti tai alueellisesti. Euroopan
unionin tehtävä on tukea näitä toimia yhdenmukaistamalla
lähestymistapoja erityisesti valtion rajat ylittävissä
kysymyksissä sekä toteuttamalla EU:n tasolla yhtenäistä
politiikkaa. Ilmastonmuutokseen sopeutuminen on luonnollisestikin saatettava
EU:n politiikan keskiöön. Siitä on myös tehtävä
keskeinen osa unionin ulkosuhdepolitiikkaa: on autettava maita, joissa
vaikutukset ovat suurimmat sekä tehtävä kumppanimaiden kanssa
yhteistyötä kansainvälisissä
sopeutumiskysymyksissä.
Komissio esittää tänään kolme keskusteluasiakirjaa,
joissa käsitellään vesiasioita, sekä rannikko- ja
merialueita, maataloutta sekä terveyskysymyksiä. Ne perustuvat
valkoisessa kirjassa esitettyyn toimintakehykseen.
 Sopeutuminen ja päästöjen vähentäminen:
saman kolikon kaksi eri puolta
Euroopan unioni on vakaasti päättänyt vähentää
kasvihuonekaasupäästöjään. Ilmastonmuutosta ei
kuitenkaan voida lieventää vain hillitsemällä
kasvihuonekaasupäästöjä. Tarvitaan
täydentäviä lyhyen aikavälin toimia. Ilmastonmuutoksen
vaikutusten odotetaan oleva ennakoitua suuremmat. Nämä vaikutukset
toteutuvat päästöjen vähentämistoimista huolimatta.Euroopan on pystyttävä vastaamaan tähän. Sen vuoksi
tarvitaan toimenpiteitä, joilla lisätään luonnon ja
ihmiskunnan järjestelmien kykyä sietää ilmastonmuutoksen
vaikutuksia.  EU:ssa on toteutetaan jo sopeutumistoimenpiteitä, mutta vain
joissakin jäsenvaltioissa, ja ne ovat usein jääneet hajanaisiksi.Tulevat toimet
Komissio perustaa vaikutuksia ja sopeutumista käsittelevän
ohjausryhmän. Ryhmä koostuu EU:n jäsenvaltioiden edustajista,
jotka toimivat kansallisten ja alueellisten sopeutumisohjelmien laatimisen
parissa. Ryhmä kuulee lisäksi kansalaisia ja tutkijoita.
Ohjausryhmä saa tukea useilta teknisiltä ryhmiltä, joista yksi
käsittelee maataloutta. Komissio perustaa vuoteen 2011 mennessä
tietojenvaihtojärjestelmän, jossa vaihdetaan tietoja ilmastonmuutoksen
vaikutuksista.
Lisätietoja
Ilmastonmuutokseen sopeutumista koskevat komission verkkosivut
http://www.ec.europa.eu/environment/climat/adaptation/index_en.htmMaataloutta ja ilmastonmuutosta koskevat komission verkkosivut
http://ec.europa.eu/agriculture/climate_change/index_en.htmEuroopan ympäristökeskuksen raportti N:o 4/2008: Impacts of
Europe's changing climate – 2008 indicator-based assessment
http://www.eea.europa.eu/publications/eea_report_2008_4/
