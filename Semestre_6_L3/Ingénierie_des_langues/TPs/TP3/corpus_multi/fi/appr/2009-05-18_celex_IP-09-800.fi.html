IP/09/800
Bryssel 18. toukokuuta 2009Äänesi on tärkeä,
käytä sitäKesäkuun 4. ja 7. päivän
välillä 375 miljoonaa kansalaista 27 maassa – Helsingistä
Lissaboniin, Dublinista Vilnaan – äänestää Euroopan
parlamentin uudesta kokoonpanosta. Euroopan komission puheenjohtaja José
Manuel Barroso kehottaa internetsivustollaan olevassa videoviestissä
kansalaisia käyttämään
äänioikeuttaan.
”Äänesi on tärkeä. Sinun valintasi vaikuttaa
siihen, miten Euroopan unionin toimintaa ohjataan seuraavan viisivuotiskauden
aikana”, puheenjohtaja Barroso korostaa videoviestissään,
joka on nähtävissä internetosoitteessa
http://ec.europa.eu/commission_barroso/president/multimedia/vlog/index_en.htm
Videoviesti on saatavilla 6 kielellä (englanniksi, ranskaksi, saksaksi,
espanjaksi, italiaksi ja portugaliksi) puheenjohtajan internetsivustolla
sekä Euroopan komission audiovisuaaliportaalissa. Lisäksi viestin voi
lukea 17 muulla EU:n virallisella kielellä.
Puheenjohtaja Barroso muistuttaa, että vaikka komissio tekeekin
poliittiset aloitteet ja muotoilee ehdotukset, joiden pohjalta luodaan
konkreettisia tuloksia kansalaisten hyväksi, ”lait antaa Euroopan
parlamentti yhteistyössä kansallisten hallitusten kanssa. Euroopan
parlamentti myös valvoo muiden toimielinten toimintaa.”
”Valitse siis edustaja, joka vastaa omaa käsitystäsi
siitä, miten edessä oleviin haasteisiin olisi tartuttava,”
puheenjohtaja Barroso kehottaa. ”Euroopan toimet vaikuttavat juuri sinuun
ja sinun arkeesi.”
