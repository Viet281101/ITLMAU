IP/09/674
Bryssel 29. huhtikuuta 2009Komissiolta uusi suositus riskejä
ottavan henkilöstön palkoista ja palkkioista
rahoituslaitoksissaEuroopan komissio on antanut suosituksen
rahoituspalvelualan palkoista ja palkkioista. Komissio suosittaa
jäsenvaltioita varmistamaan, että rahoituslaitokset soveltavat
riskejä ottavaan henkilöstöönsä palkka- ja
palkkiopolitiikkaa, joka on sopusoinnussa moitteettoman ja tehokkaan
riskinhallinnan kanssa ja edistää sitä. Suosituksessa vahvistetut
suuntaviivat koskevat palkitsemisrakennetta, palkka- ja palkkiopolitiikan
suunnittelua ja toteutusta sekä valvontaviranomaisten roolia
rahoituslaitosten palkka- ja palkkiopolitiikan valvonnassa. Lisäksi
komissio on antanut suosituksen yritysjohtajien palkoista ja palkkioista, ks. IP/09/673).
Sisämarkkinoista vastaava komissaari Charlie McCreevy on todennut
seuraavaa: ”Tähän saakka rahoituspalvelualalla on
käytetty liian paljon ylettömiä kannustimia. Ei ole
järkevää eikä mielekästä, että
palkkakannustimilla rohkaistaan ottamaan liian suuria riskejä nopeiden
voittojen toivossa. G20-maat ovat sopineet, että vakausfoorumin uudet
tiukat periaatteet korvausjärjestelmistä olisi pantava
täytäntöön. Komissio toimii tässä
edelläkävijänä. Kannustimien on oltava pitkän
aikavälin ja koko yrityksen kannattavuuden mukaisia. On selvää,
että palkkojen ja palkkioiden on jatkossakin perustuttava tuloksiin.
Tulosperusteet olisi kuitenkin riskipainotettava, ja niissä olisi otettava
huomioon pääomakustannukset ja likviditeetti. Palkka- ja
palkkiopolitiikan suunnittelun ja valvonnan pitäisi edelleen olla hallinto-
tai valvontaelimen vastuulla, eikä sitä pitäisi delegoida
ylimmälle johdolle. Jotta moitteettomia palkka- ja
palkkiokäytäntöjä voitaisiin edistää
rahoituslaitoksissa, valvontaviranomaisilla olisi oltava suurempi rooli
näiden käytäntöjen valvonnassa”.
Suosituksessa jäsenvaltioita kehotetaan toteuttamaan toimenpiteitä
neljällä eri alalla:Palkitsemisrakenne: Riskejä ottavaan henkilöstöön
sovellettavan palkka- ja palkkiopolitiikan tulisi olla sopusoinnussa
moitteettoman ja tehokkaan riskinhallinnan kanssa ja edistää
sitä. Tätä varten rahoituslaitosten olisi pyrittävä
luomaan tarkoituksenmukainen tasapaino peruspalkan ja bonusten välille.
Pääosa bonuksesta tulisi maksaa vasta myöhemmin, jotta voidaan
ottaa huomioon bonuksen perustana olevaan suoritukseen liittyvät riskit
liiketoimintasyklin aikana. Tuloksen mittaamisperusteissa pitäisi suosia
rahoituslaitosten pidemmän aikavälin tuloksia, ja mittausta olisi
tarkistettava ottamalla huomioon riskit, pääomakustannukset ja
likviditeetti. Rahoituslaitosten pitäisi myös pystyä vaatimaan
takaisin jo maksetut bonukset, jos tiedot osoittautuvat ilmeisen
virheellisiksi.
Päätöksenteko- ja valvonta: Palkka- ja
palkkiopolitiikan olisi oltava sisäisesti avointa, selkeää ja
asianmukaisesti dokumentoitua, ja sen olisi sisällettävä
eturistiriitojen välttämiseen tähtääviä
toimenpiteitä. Rahoituslaitoksen hallinto- tai valvontaelimen olisi
vastattava koko laitoksen palkka- ja palkkiopolitiikan toteutuksen valvonnasta,
ja laitoksen sisäisen valvonnan ja henkilöstöosaston tai
asiantuntijoiden olisi oltava siinä mukana. Palkka- ja palkkiopolitiikan
suunnittelussa ja toteutuksessa mukana olevien hallinto- tai valvontaelinten
jäsenten ja muiden henkilöstön jäsenten olisi oltava
riippumattomia.
Tietojen antaminen: Palkka- ja palkkiopolitiikasta olisi annettava
riittävät tiedot sidosryhmille. Tiedot olisi annettava
selkeässä ja helppotajuisessa muodossa, ja niihin olisi
sisällyttävä  palkka- ja palkkiopolitiikan ja sen suunnittelun ja
toteutuksen keskeiset osatekijät.
Valvonta: Valvojien olisi varmistettava
käytettävissään olevien valvontavälineiden avulla,
että rahoituslaitokset soveltavat moitteettoman palkka- ja
palkkiopolitiikan periaatteita mahdollisimman laajamittaisesti ja että
niiden palkka- ja palkkiopolitiikat ovat sopusoinnussa tehokkaan riskinhallinnan
kanssa. Oikeasuhteisuuden periaatteen noudattamiseksi valvojien olisi otettava
huomioon rahoituslaitoksen luonne, koko ja toiminnan monimutkaisuus, jotta
voidaan arvioida, onko rahoituslaitos noudattanut moitteetonta palkka- ja
palkkiopolitiikkaa koskevia periaatteita.Suosituksessa on otettu
huomioon toimet, joita monet jäsenvaltiot ovat jo toteuttaneet, ja pyritty
tukemaan tätä kehitystä määrittelemällä
parhaat toimintatavat, joilla voidaan varmistaa, että EU:ssa noudatetaan
yhtenäisempää linjaa.  Suositusta sovelletaan kaikkiin
rahoituspalvelualan sektoreihin, jotta vältetään mahdolliset
porsaanreiät ja estetään kilpailun vääristyminen eri
sektoreiden ja rahoituslaitosten välillä. Periaatteita sovelletaan
kaikkiin henkilöstöluokkiin, joiden ammatillisella toiminnalla on
olennainen vaikutus rahoituslaitoksen riskiprofiiliin. 
Suosituksen jatkoksi annetaan säädösehdotukset, joiden
tavoitteena on palkka- ja palkkiojärjestelmien saattaminen toiminnan
vakauden valvonnan piiriin. Kesäkuussa komissio esittää
vakavaraisuusdirektiivin tarkistamista koskevat ehdotukset, joilla
pyritään varmistamaan, että
sääntömääräinen pääoma kattaa
riittävällä tavalla pankkien kaupankäyntivarastoon,
arvopaperistettuihin omaisuuseriin ja palkka- ja palkkiopolitiikkaan
liittyvät riskit.
Komissio tarkastelee molempia suosituksia vuoden kuluttua uudelleen
niistä saatujen kokemusten ja seurannan tulosten valossa ja antaa
arviointikertomuksen siitä, miten jäsenvaltiot ovat suosituksia
noudattaneet.
Koko suositus on saatavissa seuraavasta osoitteesta:
http://ec.europa.eu/internal_market/company/directors-remun/index_en.htm
MEM0/09/212
