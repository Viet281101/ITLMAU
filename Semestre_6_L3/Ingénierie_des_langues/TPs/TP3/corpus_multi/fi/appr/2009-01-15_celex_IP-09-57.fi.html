IP/09/57
Brysselissä 15. tammikuuta 2009Komissio ehdottaa
lisätoimenpiteitä maitoalan tukemiseksiMaatalouskomissaari Mariann Fischer Boel lupasi
tänään uusia toimenpiteitä maitomarkkinoiden tukemiseksi,
koska maidon ja maitotuotteiden hinnat ovat romahtaneet.  Komissio ottaa ensi
viikolla uudelleen käyttöön vientituet voille ja juustolle
sekä täysrasvaiselle ja rasvattomalle maitojauheelle. Voin ja
rasvattoman maitojauheen interventio-ostot alkavat maaliskuussa, ja komissio
sitoutuu tarvittaessa ostamaan säännöllisin tarjouskilpailuin
suurempia määriä kuin on jo päätetty.  Komissio
päätti marraskuussa, että joulukuussa tuotettua voita saa
toimittaa yksityisiin varastoihin 1. tammikuuta 2009 alkaen eli aiemmin
kuin tavallisesti. 
”Viime kuukausina nähty maidon hinnan romahdus on
yllättänyt monet", totesi komissaari Fischer Boel.
”Matkustaessani eri jäsenvaltioissa olen keskustellut monien
tuottajien kanssa, ja heidän ahdinkonsa on selvästi
nähtävissä. Euroopan unionin on nyt aika tulla apuun. Yhteisen
maatalouspolitiikan terveystarkastuksen yhteydessä sovitut toimenpiteet
tulevat kyllä elvyttämään maitoalaa, mutta koska
terveystarkastus tulee voimaan vasta ensi kaudella, jotain on tehtävä
jo nyt. Olen vakuuttunut, että tänään ehdottamillani
toimenpiteillä saadaan pitkälti tasapainotettua
maitomarkkinoita.” 
Maidon ja maitotuotteiden hinnat nousivat ennätysmäisesti vuonna
2007 ja vuoden 2008 alussa, mutta nyt tilanne on kääntynyt täysin
päinvastaiseksi. Koska toimitukset maailmanmarkkinoille ovat
lisääntyneet ja kysyntä sisämarkkinoilla on vähentynyt,
maitotuotteiden markkinahinnat ovat painuneet lähelle interventiotasoja tai
jopa niiden alle. Maidontuottajille maksettava hinta seuraa tietenkin
tätä suuntausta: se on laskenut huomattavasti ja uhkaa laskea
edelleenkin. 
Voin ja rasvattoman maitojauheen interventio-ostot
käynnistetään 1. maaliskuuta, ja niihin voidaan ottaa mukaan jo
helmikuun tuotanto. Järjestely pidetään voimassa elokuun loppuun
saakka. Ensimmäiset 30 000 tonnia voita ja 109 000 tonnia rasvatonta
maitojauhetta ostetaan ennaltamäärättyyn interventiohintaan.
Kyseinen voimäärä ostettaneen varsin nopeasti, joten markkinoita
on tarpeen tukea myös sen jälkeen. Terveystarkastuksessa
päätettiin, että interventioon voidaan ostaa
lisämääriä, joiden hinta vahvistetaan kahden viikon
välein järjestettävin tarjouskilpailuin. Siltä varalta,
että voita ja rasvatonta maitojauhetta koskevat 30 000 ja 109 000 tonnin
rajat ylittyvät, komissaari Fischer Boel on pyytänyt komission
yksiköitä laatimaan päätösehdotuksen, joka
esitetään hallintokomitealle lisäostojen mahdollistamiseksi.
Tarkoituksena on pitää interventiojärjestely voimassa niin kauan
kuin hintanotkahdus jatkuu.
Myös vientituet on syytä ottaa jälleen
käyttöön. Vientitukia ei ole myönnetty kesäkuun 2007
jälkeen, koska maailmanmarkkinahinnat ovat pitkään olleet
korkeat. Nyt kun maailmanmarkkinahinnat ovat EU:n interventio- ja
markkinahintoja alhaisemmat, EU:n viejien kilpailukyky on olematon. Tilannetta
vaikeuttaa se, että viejät kärsivät myös
rahoitus-/luottokriisin seurauksista. Vientituet sallitaan voin ja rasvattoman
maitojauheen lisäksi muillekin maitotuotteille, jotka ovat aiemmin olleet
niihin oikeutettuja. Lähinnä kyseessä ovat täysmaitojauhe ja
juusto. Voin ja rasvattoman maitojauheen vientituet vahvistetaan
tarjouskilpailulla, jonka seuraavasta kierroksesta päätetään
ensi viikolla. Tarjouskilpailuja tullaan järjestelmän
tehokkuuden lisäämiseksi järjestämään kaksi kertaa
kuussa (aiemmin kerran kuussa).
Kuten ennenkin, vientitukia sovelletaan WTO-jäsenyydestä
yhteisölle johtuvien oikeuksien ja velvollisuuksien mukaisesti.
Vientitukien taso riippuu toimijoiden esittämistä tarjouksista, jotka
arvioidaan tavanomaisin puolueettomin perustein sen varmistamiseksi, että
tukia myönnetään vain siinä määrin kuin on
tarpeellista.
Komissio pyrkii näillä toimenpiteillä
lähettämään maidontuottajille ja maitoteollisuudelle
yksiselitteisen viestin: komissio on valmis hyödyntämään
käytettävissään olevia välineitä markkinoiden ja
tuottajatulojen tukemiseksi.
