IP/09/609
Bryssel 21. huhtikuuta 2009Epäsuotuisten alueiden uusi luokittelu
– komissio ja jäsenvaltiot tiivistävät
yhteistyötä tavoitteenaan paremmin kohdennetut tuetEuroopan komissio hyväksyi
tänään tiedonannon, jolla valmistellaan
maatalouskäytössä olevien luonnonhaitta-alueiden uutta
luokitusta. Komissio on tieteellisten asiantuntijoiden avulla yksilöinyt
kahdeksan maaperään ja ilmastoon liittyvää kriteeriä,
joiden perusteella luonnonhaitta-alueet voidaan luokitella puolueettomasti ja
selvästi. Ennen kuin komissio esittää
lainsäädäntöehdotuksen, sen on kuitenkin saatava
enemmän tietoja kriteerien käyttökelpoisuudesta.
Jäsenvaltioita pyydetään sen vuoksi toimittamaan komissiolle
simulaatioita, joissa ne käyttävät kansallisia tietojaan.
Näin pyrittäisiin osoittamaan, miten kriteerit toimivat. Uusi
luokitusjärjestelmä otetaan käyttöön
todennäköisesti vuonna 2014; siihen asti käytetään
nykyistä järjestelmää. Uudelleentarkastelu ei koske
vuoristoalueita, jotka on jo luokiteltu puolueettomien yhteisten kriteerien
perusteella, eikä alueita, joihin liittyy erityishaittoja (esimerkiksi
saaret ja rannikkoalueet) ja jotka on luokiteltu kyseisten erityishaittojen
perusteella.
Maataloudesta ja maaseudun kehittämisestä vastaavan komissaarin
Mariann Fischer Boelin mukaan luonnonhaitoista kärsivän maatalousmaan
määrittely on järkeistettävä, ja tällaisille
alueille tarkoitettu tuki on kohdennettava paremmin. ”On
maanviljelijöiden ja meidän kaikkien edun mukaista, että
näitä alueita viljellään edelleen, jotta
ympäristövahingot voidaan estää. Tavoitteena ei ole
pienentää tai suurentaa epäsuotuisia alueita, vaan ottaa
käyttöön selvempi ja läpinäkyvämpi
määrittelyjärjestelmä ottaen samalla huomioon koko EU:n
alueen erikoispiirteet.”
Selvempi ja läpinäkyvämpi alueiden
määrittely
EU:ssa on nykyään käytössä yli 100 hyvin erilaista
kansallista kriteeriä, joiden perusteella arvioidaan, voidaanko alueelle
myöntää epäsuotuisien alueiden tukea.
Tilintarkastustuomioistuin on kiinnittänyt huomioita näihin eroihin,
ja se katsoo, että ne voivat johtaa eriarvoiseen kohteluun. Komissio on
tieteellisten asiantuntijoiden avulla yksilöinyt kahdeksan
maaperään ja ilmastoon liittyvää
kriteeriä[1], jotka voivat
olla hyvä perusta näiden alueiden luokitukseen puolueettomasti ja
selvästi. 
Näitä kriteerejä käyttävän uuden
määrittelyjärjestelmän käyttökelpoisuus on
kuitenkin arvioitava simulaatioiden avulla, joissa jäsenvaltiot
käyttävät omaa maataan koskevia yksityiskohtaisia tietoja.Paremmin kohdennetut tuet
Jotta maisemia, luontotyyppejä ja luonnon monimuotoisuutta voidaan
säilyttää, estää metsäpaloja ja parantaa vesien ja
maaperän hoitoa, on ratkaisevan tärkeää
ylläpitää kestäviä maanviljelyjärjestelmiä
alueilla, joissa ilmasto ja maaperä tekevät maanviljelyn
vaikeaksi.
Tällaisten alueiden maanviljelyn säilyttämiseen tarkoitetut
EU:n tuet olisi varattava niille alueille, joilla luonnonhaitat ovat vaikeita ja
vaikuttavat selkeästi maanviljelyyn. Tuki olisi jaettava tällaisten
alueiden maatiloille siten, että se kohdennetaan niihin tiloihin, joilla
vaara maan poistumisesta maatalouskäytöstä on suurin.
Tiivistä yhteistyötä 
Komissio ja jäsenvaltiot pitivät yli 100 kokousta, ja 22.
toukokuuta 2008 käynnistetyssä julkisessa kuulemismenettelyssä
saatiin 121 kommenttia. Niistä esitetään yhteenveto
tiedonantoon liitetyssä vaikutustenarvioinnissa.
Tänään annetussa tiedonannossa kehotetaan EU:n
toimielimiä, alueita ja ryhmittymiä, joiden toiminnan piiriin
maatalousmaa kuuluu, osallistumaan analyysiin, jonka perusteella alueet
määritellään uudelleen.
Jäsenvaltioita pyydetään osallistumaan työhön
myös tekemällä simulaatioita, jotka ovat ratkaisevan
tärkeitä komission ehdotuksen valmistelulle.
Rajoitettu soveltamisala
Tämä uudelleentarkastelu ei koske vuoristoalueita, jotka on jo
luokiteltu puolueettomien yhteisten kriteerien perusteella, eikä alueita,
joihin liittyy erityishaittoja (esimerkiksi saaret ja rannikkoalueet) ja jotka
on luokiteltu kyseisten erityishaittojen perusteella.
Jatkotoimet
Jäsenvaltioiden viranomaisten pitäisi lähettää
simulaationsa komissiolle 21. lokakuuta 2009 mennessä. Uusi
luokitusjärjestelmä otetaan käyttöön
todennäköisesti vuonna 2014.
Lisätietoja
Epäsuotuisien alueiden maanviljelijöiden tukia koskeva komission
verkkosivusto
http://ec.europa.eu/agriculture/rurdev/lfa/index_en.htm
Maaseudun kehittämispolitiikka (2007–2013) koskeva komission
verkkosivusto
http://ec.europa.eu/agriculture/rurdev/index_fi.htm
[1] Kriteerit ovat
kylmä ilmasto, lämpöstressi, maaperän kuivatus,
maaperän rakenne ja kivisyys, maaperän juurisyvyys, maaperän
kemialliset ominaisuudet, maaperän kosteustasapaino ja kaltevuus.
