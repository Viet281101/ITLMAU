IP/09/628
Bryssel 23. huhtikuuta 2009Komissio on tyytyväinen ilmasto- ja
energiapaketin hyväksymiseenEuroopan komissio on tyytyväinen siihen,
että ilmasto- ja energiapaketti sekä uusien autojen ja ajoneuvojen
polttoaineiden hiilidioksidipäästöjen vähentämistä
koskevat säädökset on hyväksytty tänään
virallisesti. Joulukuussa sovittujen toimenpiteiden ansiosta Eurooppa siirtyy
määrätietoisesti kohti vähähiilistä taloutta ja
parantaa samalla energiavarmuuttaan. Paketissa vahvistetaan oikeudellisesti
sitovat tavoitteet sekä kasvihuonekaasujen päästöjen
vähentämisestä 20 prosentilla vuoden 1990 tasoista että
uusiutuvan energian osuuden kasvattamisesta 20 prosenttiin vuoteen 2020
mennessä. Näillä toimilla edistetään myös
kolmannen EU:n tavoitteen saavuttamista eli energiatehokkuuden parantamista 20
prosentilla myöskin vuoteen 2020 mennessä. Eurooppa on
ensimmäinen alue maailmassa, joka panee täytäntöön
tällaisia kauaskantoisia, oikeudellisesti sitovia ilmasto- ja
energiatavoitteita. Toimilla edistetään merkittävästi
kunnianhimoisen kansainvälisen ilmastosopimuksen tekemistä joulukuussa
pidettävässä YK:n ilmastokonferenssissa.
Komission puheenjohtaja José Manuel Barroso totesi: ”Olemme
tänään päässeet sopuun yhdestä komission
tärkeimmistä tavoitteista. Energia- ja ilmastopaketti on ollut testi,
joka on osoittanut Euroopan kyvyn toimia kansalaistensa hyödyksi. Kun
tähän yhdistetään eilinen sopimus EU:n sisäisten
energiamarkkinoiden vahvistamisesta, olemme ottaneet merkittävän
askeleen kohti energiatehokkuuden ja energiavarmuuden lisäämistä.
Euroopan asema myöhemmin tänä vuonna käytävissä
uutta kansainvälistä ilmastosopimusta koskevissa neuvotteluissa on
myöskin nyt vahvistunut”.
EU:n johtajat ovat sitoutuneet sekä vähentämään
kasvihuonekaasujen päästöjä vähintään 20
prosentilla vuoden 1990 tasoihin verrattuna että
lisäämään uusiutuvan energian osuutta 20 prosenttiin
käytetystä energiasta vuoteen 2020 mennessä. Tällä on
myönteinen vaikutus tavoitteeseen, jolla energiatehokkuutta
pyritään parantamaan 20 prosentilla. 
Paketin säännökset mahdollistavat myös sen, että
päästöjä vähennetään 20 prosentin sijasta 30
prosenttia tyydyttävän kansainvälisen ilmastosopimuksen
puitteissa, jos muut teollisuusmaat ja kehitysmaat osallistuvat tasapuolisesti
maailmanlaajuisten päästöjen rajoittamiseen. Kansainvälinen
sopimus on tarkoitus tehdä joulukuussa Kööpenhaminassa
järjestettävässä YK:n kansainvälisessä
ilmastokonferenssissa.
Ilmasto- ja energiapaketti koostuu neljästä
säädöksestä:direktiivi EU:n päästökauppajärjestelmän
tarkistamisesta; päästökauppajärjestelmään kuuluu
40 prosenttia EU:n kasvihuonekaasujen päästöistä;
taakanjakoa koskeva päätös, jossa vahvistetaan sitovat
kansalliset tavoitteet niille aloille, jotka eivät kuulu
päästökauppajärjestelmään (ks. liite);
direktiivi, jossa vahvistetaan sitovat kansalliset tavoitteet uusiutuvien
energialähteiden osuuden kasvattamiselle käytettävien
energialähteiden joukossa (ks. liite);
direktiivi, jolla luodaan oikeudellinen kehys hiilidioksidin talteenottoon
ja varastointiin liittyvien teknologioiden kestävälle
käytölle.Samanaikaisesti hyväksyttiin myös
kaksi muuta säädöstä, jotka täydentävät
ilmasto- ja energiapakettia. Ne ovat:asetus, jonka mukaan uusien autojen
hiilidioksidipäästöjä on vähennettävä
keskimäärin 120 grammaan kilometrillä vaiheittain vuosina
2012–2015 ja vuoteen 2020 mennessä 95 grammaan kilometrillä.
Pelkästään tällä toimenpiteellä katetaan kolmasosa
päästökauppaan kuulumattomilta aloilta edellytettävistä
päästövähennyksistä,
polttoaineen laatua koskevan direktiivin tarkistus; uuden direktiivin mukaan
polttoaineen toimittajien on vähennettävä polttoaineen
tuotantoketjun kasvihuonekaasupäästöjä 6 prosentilla vuoteen
2020 mennessä. Jatkotoimet
Nämä kuusi säädöstä tulevat voimaan 20
päivää sen jälkeen, kun ne on julkaistu Euroopan unionin
virallisessa lehdessä (todennäköisesti toukokuussa).
Lisätietoja 
Lisätietoja
paketista ja sitä täydentävästä
lainsäädännöstä on verkkosivulla IP/08/1998;
sekä seuraavissa Memo-asiakirjoissa:
EU:n päästöoikeuksien kaupan järjestelmä: MEMO/08/796Taakanjako: MEMO/08/797
Uusiutuvat energialähteet MEMO/08/33
Hiilidioksidin talteenotto ja varastointi: MEMO/08/798
Henkilöautojen hiilidioksidipäästöt: MEMO/08/799
Polttoaineen laatu: MEMO/08/800
Ilmastotoimia koskevat Euroopan komission verkkosivut:
http://ec.europa.eu/climateaction
Liite 
Oikeudellisesti sitovat tavoitteet, jotka
jäsenvaltioiden on saavutettava vuoteen 2020 mennessäMuutokset päästöissä aloilla, jotka
eivät kuulu EU:n päästökauppajärjestelmään
(verrattuna vuoden 2005 tasoon)Uusiutuvien energialähteiden osuus energian
kokonaiskysynnästä vuonna 2020AT-16 %34 %BE-15 %13 %BG20 %16 %CY-5 %13 %CZ9 %13 %DK-20 %30 %EE11 %25 %FI-16 %38 %FR-14 %23 %DE-14 %18 %EL-4 %18 %HU10 %13 %IE-20 %16 %IT-13 %17 %LV17 %40 %LT15 %23 %LU-20 %11 %MT5 %10 %NL-16 %14 %PL14 %15 %PT1 %31 %RO19 %24 %SK13 %14 %SI4 %25 %ES-10 %20 %SE-17 %49 %UK-16 %15 %
