IP/09/593
Bryssel 20. huhtikuuta 2009Kotouttamisen tueksi kaksi uutta
välinettä: keskustelufoorumi ja interaktiivinen verkkosivustoEuroopan komissio otti tänään
käyttöön kaksi uutta välinettä, joilla tuetaan EU:n
alueella asuvien kolmansien maiden kansalaisten kotouttamista: Euroopan
kotouttamisfoorumi on yhteistyössä Euroopan talous- ja
sosiaalikomitean kanssa toteutettava keskustelufoorumi, jossa EU:n toimielimet,
sidosryhmät ja kansalaisyhteiskunnan organisaatiot voivat vaihtaa
näkemyksiä kotouttamiseen liittyvistä kysymyksistä.
Kotouttamisasioita käsitellään myös verkkosivustolla, jonne
on tarkoitus koota "kaikki kotouttamisesta" eli laadukasta tietoa
kotouttamisesta eri puolilta Eurooppaa. Tavoitteena on luoda oma
verkkoyhteisö kotouttamisalan toimijoille.
"Kotouttamispolitiikkojen menestyminen edellyttää, että
lyömme viisaat päämme yhteen", komission varapuheenjohtaja ja
oikeus-, vapaus- ja turvallisuusasioista vastaava komission jäsen Jacques
Barrot totesi. "Olenkin erityisen tyytyväinen, että Euroopan
kotouttamisfoorumin avajaisistunto ja kotouttamisasioiden verkkosivuston
avaaminen saattavat tänään yhteen kaikki kotouttamisasioiden
parissa toimivat sidosryhmät ja organisaatiot. Foorumi on reaalimaailmassa
toimiva kohtaamispaikka, jossa käsitellään kotouttamisasioihin
liittyviä ajankohtaisia haasteita ja tulevaisuuden painopistealoja.
Verkkosivusto puolestaan on virtuaalimaailman kohtaamispaikka, joka on
tarkoitettu kaikille maahanmuuttajien parissa työskenteleville. Se on
interaktiivinen väline, jonka avulla voidaan jakaa hyviä
käytänteitä ja etsiä rahoituslähteitä ja
hankekumppaneita. Sivuston tarkoituksena on luoda uusi verkkoyhteisö
kotouttamiskysymysten parissa toimivien käyttöön."
"Kotouttamistoimien toteuttaminen on ollut pitkä prosessi, joka on
välillä edennyt eri syistä hitaasti, mutta jossa toisaalta on
saavutettu myös merkittävää edistystä", Euroopan
talous- ja sosiaalikomitean puheenjohtaja Mario Sepi huomautti. "Kotoutuminen on
kaksisuuntainen prosessi, jossa on otettava huomioon sekä maahanmuuttajien
että vastaanottavan yhteiskunnan oikeudet ja velvollisuudet. Olemmekin
jatkuvasti pyrkineet edistämään todelliseen osallistumiseen
perustuvaa kotouttamispolitiikkaa, varsinkin kun jatkuva vuoropuhelu
kansalaisyhteiskunnan kanssa on selvästi tuonut esiin tähän
toimintaan kohdistuvat valtavat odotukset. Euroopan talous- ja sosiaalikomitean
lausunnoista ei löydy muukalaisvihamielisiä näkemyksiä;
äskettäin hyväksytty Eurooppa-ohjelma: kansalaisyhteiskunnan
ehdotukset on tästä selkeä osoitus."
Euroopan kotouttamisfoorumi tarjoaa tilaisuuden vuoropuheluun
Euroopan kotouttamisfoorumi tarjoaa kansalaisyhteiskunnan eri
organisaatioiden edustajille tilaisuuden ilmaista näkemyksiään
kotouttamiseen liittyvistä kysymyksistä ja erityisesti kotouttamista
koskevista EU:n toimenpiteistä. Samalla foorumi tarjoaa EU:n toimielimille
mahdollisuuden toimia aktiivisesti tällä alalla.
Kotouttamiskysymyksiin keskittyvä uusi keskustelufoorumi on toteutettu
yhteistyössä Euroopan talous- ja sosiaalikomitean kanssa. Foorumi
tarjoaa tilaisuuden keskustella ajankohtaisista haasteista ja tulevista
painopistealoista EU:n toimielinten edustajien kanssa.
Tämänpäiväisessä avajaisistunnossa pohditaan, miten
foorumi voi osallistua kotouttamistoimia koskevan EU:n työlistan
kehittämiseen. Lisäksi käsitellään kotouttamiseen
liittyviä ajankohtaisia aiheita, muun muassa talouskriisin vaikutuksia
maahanmuuttajien kotouttamiseen. Foorumin osanottajat ovat
kotouttamiskysymyksiä Euroopan tasolla käsittelevien
kansalaisyhteiskunnan organisaatioiden ja työmarkkinaosapuolten sekä
EU:n toimielinten edustajia. Lisäksi mukana on kansallisten
kotouttamispaneelien sekä kotouttamisasioiden kansallisten yhteyspisteiden
verkoston edustajia.
Euroopan kotouttamisasioiden sivustolle kootaan "kaikki
kotouttamisesta"
Kotouttamisfoorumin yhteydessä avataan virallisesti myös
kotouttamisasioita käsittelevä uusi EU:n verkkosivusto (www.integration.eu).
Sivuston tarkoituksena on edistää kotouttamiseen liittyvien
toimintamallien ja hyvien käytänteiden leviämistä
vaihtamalla tietoja hyviksi havaituista strategioista ja tukemalla
yhteistyötä eri sidosryhmien ja kansalaisyhteiskunnan organisaatioiden
välillä kautta EU:n. Sivusto on avoinna kaikille kotouttamisasioista
kiinnostuneille, jotka haluavat jakaa hyviä käytänteitä tai
etsiä rahoituslähteitä ja hankekumppaneita. Sivusto tarjoaa
myös tuoreimmat tiedot kotouttamisasioiden kehityksestä sekä EU:n
tasolla että kansallisella ja paikallistasolla, ja sen kautta voi
pitää yhteyttä kotouttamisasioita käsitteleviin toimijoihin
eri puolilla EU:ta. Sivuston on tarkoitus olla kotouttamiskysymysten parissa
toimivien ja päätöksentekijöiden yhteinen
yhteydenpitoväline. Sivustolle on tarkoitus koota "kaikki kotouttamisesta"
kätevästi käden ulottuville kokoamalla eri puolilta Eurooppaa
laadukasta tietoa kotouttamiseen liittyvistä kysymyksistä ja luoda
siten alan toimijoille oma verkkoyhteisö.
Verkkosivustolle (www.integration.eu)
kootaan mm. seuraavanlaista aineistoa:kotouttamiseen liittyviä hyviä käytänteitä, jotka
esitetään selkeästi ja vertailukelpoisessa muodossa
yhteisön toimiin liittyviä välineitä, joiden avulla voi
etsiä hankekumppaneita ja jotka tukevat verkostoitumista ja yhteisten
hankkeiden kehittämistä
tietoa rahoituslähteistä
laaja kokoelma raportteja, toimintapoliittisia asiakirjoja,
lainsäädäntöä ja vaikutustenarviointeja
keskustelufoorumeja
maakohtaisia tietolehtiä, joissa on tuoreimmat tiedot
lainsäädännöstä ja toimintaohjelmista
linkkejä muille verkkosivuille
säännöllisesti päivitettävät uutiset ja
