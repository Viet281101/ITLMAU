IP/09/131
Bryssel 28. tammikuuta 2009Sääntelyn parantaminen –
eurooppalainen menestystarinaEuroopan komissio on tänään
esittänyt strategisen katsauksen, joka koskee sääntelyn
parantamista Euroopan unionissa. Katsaus osoittaa, että sääntelyn
parantaminen on keskeinen tekijä talous- ja finanssikriisin ratkaisemiseen
tähtäävissä unionin toimissa. Kansalaiset ja yritykset,
ennen kaikkea pienet ja keskisuuret yritykset, hyötyvät jo
yksinkertaistamistoimista ja saavat säästöjä
hallinnollisissa kustannuksissa. Yksinkertaistaminen näkyy ja tuntuu:
tähän mennessä on ehdotettu poistettavaksi yhteensä noin
1 300 säädöstä, mikä vastaa noin 10:tä
prosenttia yhteisön säännöstöstä eli noin
7 800:aa virallisen lehden sivua. Tähän mennessä esitetyt
tai ennakoidut hallinnollisen rasituksen kevennystoimenpiteet tuovat yli 30
miljardin euron säästöt. Tämänpäiväinen
alv-ehdotus tuo jo yksinään 18 miljardin euron säästöt.
Useimmat jäsenvaltiot ovat seuranneet komission esimerkkiä, ja
yhteensä 21 jäsenvaltiossa on otettu käyttöön
pitkälle meneviä ohjelmia, joiden tavoitteena on keventää
hallinnollista rasitusta. Komissio aikoo jatkossa parantaa kaikkien tuottamiensa
uusien säädösten laatua laatimalla entistä laadukkaampia
vaikutustenarviointeja. Tätä varten se tehostaa
toissijaisuusarviointia, parantaa sidosryhmien kuulemista ja arvioi entistä
tarkemmin, miten uudet säädökset vaikuttavat esimerkiksi
pk-yrityksiin, hallinnolliseen rasitukseen, perusoikeuksiin, kuluttajiin ja
alueisiin. 
Euroopan komission puheenjohtaja José Manuel Barroso korosti, että
hallinnollisen rasituksen keventämiseen tähtäävä
komission aloite on keskeinen osa Euroopan talouden elvytyssuunnitelmaa.
”Ajat muuttuvat. Sääntely ei saa polkea paikallaan vaan sen
on seurattava kehitystä. Sen on sopeuduttava uusiin tilanteisiin ja
tarpeisiin. Unionissa tapahtuva sääntely tulee toimivammaksi ja
käyttäjäystävällisemmäksi, kun kuullaan
entistä paremmin sidosryhmiä, laaditaan entistä parempia
vaikutustenarviointeja ja vähennetään hallinnollista rasitusta.
Komission toimien tulokset alkavat näkyä. Toivon, että
jäsenvaltiot ja Euroopan parlamentti jatkavat lähikuukausina samoilla
linjoilla ja saavat aikaan tuloksia”. 
Varapuheenjohtaja Günter Verheugen totesi, että neljä vuotta
sitten käyttöön otettu sääntelyn parantamista koskeva
strategia on osoittautunut onnistuneeksi: ”Tähänastiset
tulokset ovat varteenotettavia, ja tämän vuoden loppuun mennessä
on tarkoitus päästä paljon pitemmälle. Kun nykyisiä
taloudellisia vaikeuksia ratkaistaan, on asetettava painoa sääntelyn
parantamiselle. Toisin sanoen on säänneltävä tarpeen mukaan
ja siten, että yrityksille ja kansalaisille koituu mahdollisimman
vähän rasitusta.” 
EU:n lainsäädännön merkittävä
yksinkertaistaminen jatkui vuonna 2008
Nykyinen komissio on toteuttanut lainsäädännön
yksinkertaistamiseen ja kodifiointiin tähtääviä toimia,
joiden myötä – kun neuvosto ja parlamentti ovat hyväksyneet
ne kaikki – EU:n säännöstö supistuu noin 10
prosenttia, mikä vastaa noin 1 300:aa säädöstä ja
noin 7 800:aa virallisen lehden sivua. Yksinkertaistamista on kuitenkin
jatkettava: komissio aikoo esittää 33 uutta aloitetta vuonna 2009.
EU:n lainsäädännön tarkastelun perusteella
yksinkertaistamishankkeeseen lisätään mahdollisesti vielä 81
uutta toimea. Näin ollen seuraavan komission pitäisi pystyä
saattamaan yksinkertaistaminen päätökseen.
Lisätietoja on muistiossa MEMO/09/31
Hallinnollista rasitusta kevennetään täydellä
vauhdilla
Sen jälkeen, kun Euroopan komissio esitti toimintaohjelman, jonka
tavoitteena on keventää yrityksille aiheutuvaa hallinnollista
rasitusta EU:ssa 25 prosentilla vuoteen 2012 mennessä ja saada myös
jäsenvaltiot mukaan toimintaan, vastaavia kansallisia tavoitteita on otettu
käyttöön yhä useammassa jäsenvaltiossa. Tällaisten
jäsenvaltioiden määrä oli 7 vuonna 2006, 14 vuonna 2007 ja
21 vuonna 2008. 
Vuosina 2007 ja 2008 komissio on esittänyt 21 kiireellistä
toimea, jotka tuovat EU:n yrityksille arviolta yli 2,3 miljardin euron
säästöt. Lisäksi on luotu perusta komission ehdotuksille,
joiden on määrä johtaa mittaviin
kustannussäästöihin. Tänään komissio on
hyväksynyt ehdotuksen, joka koskee pitkälle menevää
muutosta alv-direktiiviin. Ehdotuksen tarkoituksena on poistaa
sähköisen laskutuksen esteet. Vuositasolla voitaisiin
päästä keskipitkällä aikavälillä jopa 18
miljardin euron säästöihin. Yhtiöoikeuden alalla komissio
aikoo ehdottaa, että jäsenvaltiot voisivat jättää
mikroyritykset EU:n tilinpäätösdirektiivien soveltamisalan
ulkopuolelle, mikä voisi tuottaa 7 miljardin euron
lisäsäästöt. Direktiiveihin sovelletaan kautta linjan ns.
pienet ensin -periaatetta ja pyritään siten sovittamaan
järjestelmä pk-yritysten tarpeiden mukaiseksi.	
Lisätietoja on muistiossa MEMO/09/30
Lisätietoja
(pääsihteeristö) 
Lisätietoja
(yritys- ja teollisuustoiminnan pääosasto) 
Sähköisestä laskutuksesta on lisätietoja asiakirjassa IP/09/132
