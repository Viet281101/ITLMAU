IP/09/310
Bryssel 24. helmikuuta 2009Komissio joustavoittaa rakennerahastoja
rahoituskriisin vuoksiAluepolitiikasta vastaava komissaari Danuta
Hübner on ilmoittanut Euroopan komission päätöspaketista,
jonka tavoitteena on reagoida rahoitus- ja talouskriisiin ja lisätä
jäsenvaltioiden joustovaraa, kun ne käyttävät
rakennerahastoja. Muutoksilla annetaan EU-maille lisäaikaa
käyttää loppuun tukikauden 2000–2006
määrärahat ja varmistetaan, että jokainen saatavilla oleva
euro käytetään mahdollisimman tehokkaasti. 
Komissaari Hübner kommentoi seuraavasti päätöksiä
pidentää hankkeiden ja maksujen määräaikaa kuudella
kuukaudella 30. kesäkuuta 2009 saakka: ”Pyrimme kaikin tavoin
varmistamaan, että jokainen rakennerahastosta saatu euro
käytetään tehokkaasti. Mukautamme koheesiopolitiikkaa niin,
että se on uusien talouden realiteettien mukaista ja että
jäsenvaltiot voivat käyttää EU-investointeja kriisin
tehokkaaseen torjuntaan”. 
Neljän rakennerahaston määräaikaa pidennettiin
Jäsenvaltiot ovat komission esityksen johdosta pyytäneet
rahoitustukikelpoisuuskauden pidentämistä kauden 2000–2006
koheesiopolitiikan 555:sta ohjelmasta 385:lle, jos rahoitusta ei ole kokonaan
käytetty. Pidennetty määräaika koskee neljää
rakennerahastoa: Euroopan aluekehitysrahasto (EAKR), Euroopan sosiaalirahasto
(ESR), Euroopan maatalouden ohjaus- ja tukirahasto sekä kalatalouden
ohjauksen rahoitusväline (KOR).
Tämän joustavuuden ansiosta jäsenvaltiot ja alueet voivat
toteuttaa ja saattaa loppuun useampia käytännön hankkeita. 
Komissio kehottaa niitä keskittymään sellaisille aloille ja
sellaisiin toimiin, joilta on odotettavissa korkein tuotto, esimerkiksi
investoimaan energiatehokkuuteen vihreiden työpaikkojen luomiseksi ja
energian säästämiseksi tai tukemaan puhdasta tekniikkaa rakennus-
ja autoteollisuuden ja muiden vastaavien alojen edistämiseksi. 
Viisi kertaa enemmän joustavuutta
Komissio on myös ryhtynyt toimiin antaakseen jäsenvaltioille ja
alueille lisää joustoa rahoituksen suuntaamiseksi eri
painopistealueille. Tähän saakka hallintoviranomaisilla on ollut
kahden prosentin joustovara, jos ne ovat halunneet siirtää rahoitusta
kunkin koheesiopolitiikan toimenpideohjelman strategiset menoerät
määrittelevien niin kutsuttujen ensisijaisten toimintalinjojen
välillä. 
”Olemme nyt hyvin erilaisessa taloudellisessa tilanteessa kuin
olimme vuonna 2000, kun painopisteistä sovittiin.  Komissio tunnustaa,
että jäsenvaltiot ovat joutuneet poikkeuksellisiin olosuhteisiin, ja
se on päättänyt viisinkertaistaa painopisteitä koskevan
joustovaran kahdesta kymmeneen prosenttiin. Tämän avulla
jäsenvaltiot voivat kohdistaa jäljelle jääneen rahoituksen
sinne, missä sen vaikutus on suurin”, komissaari Hübner
sanoi.
Huomautus toimittajille
Komissio tutkii kaikki mahdollisuudet lisätä ja
kiihdyttää yhteisön investointeja sekä helpottaa
jäsenvaltioihin, eli rakennerahastojen lopullisille edunsaajille,
suunnattuja varojen siirtoja. Tätä varten on annettu lukuisia
lainsäädäntöehdotuksia ja muita kuin
lainsäädäntövälineitä, jotka koskevat
edeltävää ja nykyistä (2007–2013) ohjelmakautta, tai
niitä ollaan valmistelemassa (katso MEMO/08/740).
Ohjelmakaudella 2000–2006 jäsenvaltioille suunnattu
kokonaisrahoitus oli 257 miljardia euroa. Tähän mennessä on
maksatettu 225 miljardia, eli 87,5 % kokonaismäärästä.
Jäsenvaltiot voivat nyt suorittaa tämän kauden maksuja 30.
kesäkuuta 2009 asti. Koheesiorahaston kauden 2000–2006 maksujen
määräaika päättyy useimmissa tapauksissa vuoden 2010
lopussa.
http://ec.europa.eu/regional_policy/funds/recovery/
