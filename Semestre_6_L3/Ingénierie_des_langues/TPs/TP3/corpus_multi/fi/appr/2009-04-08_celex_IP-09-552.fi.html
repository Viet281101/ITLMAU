IP/09/552
Bryssel 8. huhtikuuta 2009Komissio torjuu maksuviivästyksiäViime vuosina aikaan saaduista parannuksista
huolimatta EU:ssa esiintyy yhä maksuviivästyksiä yritysten tai
yritysten ja viranomaisten välisissä kaupallisissa toimissa.
Maksuviivästykset hankaloittavat yritystoiminnan kehittämistä ja
voivat jopa ajaa konkurssiin muutoin elinkelpoisia yrityksiä, etenkin
pieniä ja keskisuuria yrityksiä. Viranomaisten tähänastinen
maksukulttuuri ei valitettavasti ole aina ollut esimerkillistä. Nykyisen
kriisin vuoksi useat jäsenvaltiot ovatkin alkaneet puuttua tähän
kysymykseen kansallisella tasolla. 
Eurooppalaisia pk-yrityksiä tukevan aloitteen (Small Business Act)
yhteydessä annetun sitoumuksen mukaisesti komissio on tänään
ehdottanut maksuviivästysongelman ratkaisuksi uutta toimintamallia ja
esittänyt huomattavia muutoksia vuonna 2000 annettuun
maksuviivästysdirektiiviin. Komissio esittää, että
viranomaisten olisi näytettävä esimerkkiä ja maksettava
laskunsa pääsääntöisesti 30 päivän
kuluessa. Vastaavasti komissio sitoutuu itse nopeuttamaan tavaroiden ja
palvelujen maksamista, jotta laskujen maksamiselle asetetut tavoitteet
täyttyvät kaikilta osin ja jotta eräissä tapauksissa jopa
päästään nykyistä lainmukaista aikaa lyhyempiin
maksuaikoihin.
Yritys- ja teollisuuspolitiikasta vastaava komission varapuheenjohtaja
Günter Verheugen totesi, että viranomaisten
maksuviivästyksiä ei pidä enää katsoa läpi
sormien. ”Tänään esitetyllä aloitteella annetaan
tärkeä sysäys talouskriisin voittamiseksi, sillä aloitteen
avulla voidaan osaltaan estää uusia konkursseja ja tukea yritysten
kassavirtaa eurooppalaisten yritysten kilpailukyvyn lujittamiseksi
pitkällä aikavälillä”, Verheugen
selosti.
Maksujen suorittaminen ajallaan on tärkeää yritysten, ja
varsinkin pk-yritysten kannalta, ja tämä on otettu huomioon
ehdotetuissa muutoksissa seuraavasti:Viranomaisten olisi pääsääntöisesti maksettava 30
päivän kuluessa. Muussa tapauksessa niiden on maksettava korko,
korvaus perintäkuluista sekä ensimmäisestä
viivästyspäivästä lähtien
kiinteämääräinen korvaus, joka on suuruudeltaan 5 prosenttia
erääntyneestä määrästä. Asianmukaisesti
perustelluissa tapauksissa maksuajat voivat olla pitempiä.
Yritysten välisissä suhteissa kunnioitetaan sopimusvapautta, mutta
viivästystapauksissa yrityksillä on kuitenkin oikeus vaatia
viivästyskorkoa ja korvausta perintäkuluista.
Selvästi kohtuuttomiin sopimuksiin liittyviä
sääntöjä tiukennetaan.Ehdotuksen tavoitteena on
parantaa eurooppalaisten yritysten kassavirtaa, mikä on erityisen
tärkeää laskukauden aikana. Lisäksi sen avulla
pyritään helpottamaan sisämarkkinoiden joustavaa toimintaa
poistamalla asiaan liittyvät esteet rajatylittäviltä
kaupallisilta toimilta. 
Tavoitteet saavutetaan antamalla velkojille välineet, joiden avulla ne
voivat maksujen viivästyessä käyttää oikeuksiaan
tehokkaasti ja täysimääräisesti, sekä kohdistamalla
viranomaisiin toimenpiteitä, jotka kannustavat niitä suorittamaan
maksut ajallaan.
Lisätietoja:
http://ec.europa.eu/enterprise/regulation/late_payments/index.htmSmall
Business Act
