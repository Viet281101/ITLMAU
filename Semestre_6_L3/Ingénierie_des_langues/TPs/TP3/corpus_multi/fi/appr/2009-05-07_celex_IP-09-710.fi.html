IP/09/710
Bryssel, 7. toukokuuta 2009Komissio vauhdittaa telealan kilpailua
puuttumalla kohdeverkkomaksuihinEuroopan komissio on tänään antanut
EU:n telealan sääntelyviranomaisille selkeät ohjeet
kustannusperusteisesta menetelmästä kohdeverkkomaksujen laskemista
varten. Kohdeverkkomaksulla tarkoitetaan tukkutason maksua, jonka operaattori
perii puhelun lähdeverkon operaattorilta puhelun
välittämisestä omaan verkkoonsa eli kohdeverkkoon, ja se
heijastuu jokaisen kuluttajan puhelinlaskuun. Ohjeet on annettu suosituksen
muodossa, ja kansallisten sääntelyelinten on ”otettava ne
mahdollisimman tarkoin huomioon”. Suosituksessa todetaan nimenomaan,
että kansallisen tason kohdeverkkomaksujen on perustuttava ainoastaan
tosiasiallisiin kustannuksiin, joita tehokkaalle operaattorille aiheutuu
yhteyden muodostamisesta. Kun teleoperaattoreiden väliset hinnoittelun
vääristymät saadaan poistettua koko EU:ssa, jäsenvaltioiden
sisäisten ja niiden välisten puhelujen kuluttajahinnat alenevat.
Yrityksiltä ja yksityisasiakkailta säästyy vuosina
2009–2012 vähintään 2 miljardia euroa, ja koko teleala
houkuttelee enemmän investointeja ja uusia innovaatioita. Matkapuhelujen
kohdeverkkomaksut vaihtelivat huomattavasti EU:ssa vuonna 2008. Alimmillaan ne
olivat Kyproksella (2 senttiä/min) ja korkeimmillaan Bulgariassa (15
senttiä/min). Lisäksi matkapuhelujen kohdeverkkomaksut
(keskimäärin 8,5 senttiä/min) ovat tyypillisesti 10 kertaa
korkeampia kuin kiinteän verkon puhelujen kohdeverkkomaksut
(keskimäärin 0,57–1,13 senttiä/min).
Matkaviestintäverkkojen korkeampien kohdeverkkomaksujen vuoksi
kiinteän verkon operaattoreiden ja pienten
matkaviestintäoperaattoreiden on vaikeampi kilpailla suurten
matkaviestintäoperaattoreiden kanssa. Nämä eroavaisuudet ja
sääntelyratkaisujen epäyhtenäisyys heikentävät
yhtenäismarkkinoita ja Euroopan kilpailukykyä. 
”Vaikka jotkin kansalliset sääntelyviranomaiset ovatkin
pyrkineet alentamaan kohdeverkkomaksuja lähemmäs todellista
kustannustasoa, ne vaihtelevat edelleen runsaasti EU:ssa, ja kiinteän
verkon ja matkapuhelinverkon väliset maksujen erot ovat suuria.
Tämä on ristiriidassa sen kanssa, että kiinteän verkon ja
matkapuhelinverkon teletoiminta on yhdentymässä, ja voi vakavasti
haitata jäsenvaltioiden ja operaattoreiden välistä
kilpailua”, totesi EU:n televiestintäkomissaari Viviane
Reding. ”Komissio päätti puuttua tänään
näihin yhtenäismarkkinoiden vääristymiin, jotka jarruttavat
investointeja kiinteiden verkkojen muuttamiseksi valokuitupohjaisiksi ja jotka
kuluttajat viime kädessä tuntevat kukkarossaan.” 
”Kohdeverkkomaksujen alentaminen tehokkaalle tasolle lisää
kilpailua ja hyödyttää eurooppalaisia kuluttajia”,
korosti EU:n kilpailuasioista vastaava komissaari Neelie Kroes.
”Vain tiukka ja yhdenmukainen sääntelymalli voi varmistaa,
että nykyiset kilpailuvääristymät häviävät
koko EU:ssa ja että markkinoille tulee innovatiivisia uusia tuotteita,
joissa yhdistetään kiinteän verkon ja matkaviestintäverkon
palveluja. Siksi tämänpäiväinen komission
päätös on virstanpylväs kilpailun edistämisessä
EU:n televiestinnän sääntelyssä.” "
Televiestinnän yhtenäismarkkinoiden täyden potentiaalin
hyödyntämiseksi komission suosituksessa yksilöidään
kustannustekijöitä, jotka EU:n kaikkien kansallisten
telesääntelyviranomaisten on otettava huomioon asettaessaan
kohdeverkkomaksuja, jotka eivät ole markkinaehtoisia vaan kansallisten
telesääntelyviranomaisten sääntelemiä hintoja.
Tämä yhdenmukaistaa kohdeverkkomaksuja ja alentaa niitä
tämän päivän tasosta huomattavasti (suosituksen mukana
julkaistun komission yksiköiden valmisteluasiakirjan mukaan n. 1,5–3
senttiin/min vuoden 2012 loppuun mennessä). Kohdeverkkomaksujen
pitäisi perustua tehokkaan operaattorin kustannuksiin ja niitä
pitäisi soveltaa kaikkiin operaattoreihin samantasoisina. Joissakin
tilanteissa, joissa kustannuserot ovat operaattorista riippumattomia, voidaan
hyväksyä poikkeuksia rajalliseksi ajaksi.
Komissio on todennut
epäjohdonmukaisuuksia koko Euroopassa arvioidessaan niitä noin 120
sääntelyehdotusta, joita se on saanut kansallisilta
telesääntelyviranomaisilta kohdeverkkomaksuihin liittyen kuluneen 6
vuoden aikana. Lisäksi matkapuhelujen kohdeverkkomaksut
(keskimäärin 8,55 senttiä/min) ovat noin 10 kertaa
korkeammat kuin kiinteän verkon puhelujen kohdeverkkomaksut
(keskimäärin 0,57–1,13 senttiä/min). Ranskan
sääntelyviranomainen ARCEP
on laskenut, että matkapuhelujen tehokkaat kohdeverkkomaksut ovat 1–2
sentin luokkaa minuutilta. 
Epäsuoraa tukea matkaviestintäoperaattoreille
Komissio ei hyväksy tällaisen vaihtelun perustelemista
kustannusten, verkkojen tai kansallisten erityispiirteiden eroilla. Ne ovat
epäsuoraa tukea, joka hyödyttää – pienempien ja
kiinteän verkon operaattoreiden kustannuksella – niitä
matkaviestintäoperaattoreja, joilla on suuri markkinaosuus. Lisäksi ne
ohjaavat varoja muualle kuin kriittisiin investointeihin, kuten
internet-verkkojen nopeuden lisäämiseen, ja jarruttavat innovatiivisia
palveluja, kuten yhdistettyjä kiinteän verkon ja
matkaviestintäverkon tuotteita ja kilpailukykyisesti hinnoiteltuja
puhelupaketteja. 
Kohdeverkkomaksut ovat operaattoreille sekä tulo- että
menoerä: kun yksi operaattori saa niistä vähemmän tuloa,
toisen operaattorin kustannukset ovat alhaisemmat. Kun
sääntelyviranomaiset yhdenmukaistavat toimintamallejaan suosituksen
mukaisesti nelivuotiskaudella 2009–2012, pienempien
matkaviestintäoperaattorien (joilla on enemmän lähtevää
kuin saapuvaa puheluliikennettä) maksut suuremmille kilpailijoille
alenevat, kiinteän verkon operaattorit voivat saada lisätuloa
vähintään 2 miljardia euroa, kun kiinteästä
verkosta matkapuhelimeen soitettavien puhelujen kohdeverkkomaksut alentuvat
lähemmäs tosiasiallisia kustannuksia, ja kuluttajien arvioidaan
säästävän vähintään 2 miljardia euroa.
Pitkän aikavälin vaikutus on vielä suurempi, kun operaattorit
tuottavat uusia tulovirtoja, kun uusilla operaattoreilla on kannustimia tulla
markkinoille ja kasvaa ja kun kuluttajat hyötyvät alhaisemmista
hinnoista ja uusista palveluinnovaatioista.
Kaikkien EU:n kansallisten sääntelyviranomaisten olisi sovellettava
suositeltavaa lähestymistapaa kohdeverkkomaksuihin vuoden 2012 loppuun
mennessä. Sellaiset kansalliset sääntelyviranomaiset, joilla on
puutteelliset resurssit, voivat poiketa tästä lähestymistavasta
vielä rajallisen lisäajan, kunhan ne pääsevät samaan
kilpailua edistävään lopputulokseen.
Taustaa
Tämänpäiväistä
EU:n kohdeverkkomaksusuositusta edelsi julkinen kuuleminen (kesäkuusta
syyskuuhun 2008 (IP/08/1016),
jäsenvaltioiden kuuleminen (lokakuusta 2008 helmikuuhun 2009) ja 30
päivää kestänyt käsittely Euroopan parlamentissa. 
EU:n telesäännöistä annetun puitedirektiivin 19 artiklan
mukaisesti komissio yhdenmukaistaa EU:n telesääntöjen
soveltamista yhtenäismarkkinoilla kilpailun ja kuluttajien hyötyjen
edistämiseksi.
Ks. myös MEMO/09/222
Suositus ja komission yksiköiden valmisteluasiakirja ovat saatavilla
osoitteessa:
http://ec.europa.eu/information_society/policy/ecomm/implementation_enforcement/article_7/index_en.htm
Eurooppalaisten sääntelyviranomaisten ryhmän (ERG) kanta
kohdeverkkomaksuihin: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[ Taulukot saatavilla PDF ja Word muodossa ]Source: European Electronic
Communications Regulation and Markets, 14th Progress Report 
[ Taulukot saatavilla PDF ja Word muodossa ]Source: European Electronic
Communications Regulation and Markets, 14th Progress Report
[ Taulukot saatavilla PDF ja Word muodossa ]Source: European Electronic
Communications Regulation and Markets, 14th Progress Report
[ Taulukot saatavilla PDF ja Word muodossa ]Source: European Electronic
Communications Regulation and Markets, 14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
