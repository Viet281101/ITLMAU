IP/09/740
Bryssel 12.05.2009Pienten sirujen suuret mahdollisuudet:
uusilla EU:n suosituksilla varmistetaan yksityisyydensuoja 2000-luvun
viivakoodeissaEurooppalaisten
olisi pystyttävä valvomaan älysiruja ja samalla
pystyttävä helposti käyttämään niitä
jokapäiväisen elämän helpottamiseen. Älysiruja,
erilaisiin arkisiin esineisiin – jääkaapeista bussikortteihin
– integroituja mikroelektronisia laitteita, on jo yli 6 miljardia, ja
niiden maailmanlaajuisten markkinoiden uskotaan seuraavan kymmenen vuoden aikana
viisinkertaistuvan. Radiotaajuustunnistustekniikan (RFID) avulla ne
pystyvät käsittelemään tietoja automaattisesti, kun ne
tulevat lähelle aktivoivaa "lukulaitetta", joka tunnistaa niiden
radiosignaalit ja vaihtaa tietoja niiden kanssa. Niitä
käytetään esimerkiksi korteissa, joita käytetään
toimistorakennusten kulunvalvonnassa ja joilla maksetaan tietulleja. Euroopan
komissio hyväksyi tänään joukon suosituksia, joilla
varmistetaan, että kaikki älysiruja käyttävän
teknologian suunnittelussa tai hyödyntämisessä toimivat
henkilöt kunnioittavat perusoikeuksiin kuuluvia yksityisyyden- ja
tietosuojaa, jotka sisältyvät 14. joulukuuta 2007 julkaistuun Euroopan
unionin perusoikeuskirjaan.
"Älysirut kuuluvat lupaaviin tulevaisuudenteknologioihin, jotka
voivat helpottaa elämää monin tavoin. Niiden avulla arkisista
esineistä tulee yhtäkkiä älykkäitä, kun ne
liittyvät verkkoon ja vaihtavat tietoja. Tällainen voi olla
esimerkiksi jääkaappi, joka kertoo maidon vanhentuneen, tai
elintarvikkeiden älypakkaus, joka varoittaa vanhempia mahdollisista
allergiavaaroista", totesi EU:n tietoyhteiskunta- ja mediakomissaari Viviane
Reding. "Pienten älysirujen käyttö tiedonvaihtoon esineiden
välillä tarjoaa selvästi taloudellisia mahdollisuuksia.
Eurooppalaiset olisi kuitenkin suojattava tämän teknologian
valvomattomalta käytöltä. Sen vuoksi komissio antoi
tänään alalle selkeät suositukset. Eurooppalaisten
kuluttajien on voitava luottaa siihen, että jos ja kun heidän
henkilötietojaan käytetään, heidän
yksityisyydensuojansa ei vaarannu vaikka teknologinen ympäristö
muuttuisikin. Komissio haluaa siksi, että RFID-teknologia antaa
kuluttajille mahdollisuuden valvoa tietosuojaansa, mikä parhaiten takaa
tämän teknologian taloudellisen menestyksen. Arvioidaanhan Euroopan
osuuden maailmanlaajuisista älysirumarkkinoista yltävän 35 %:iin
seuraavan kahdeksan vuoden kuluessa."
Älysirut eli radiotunnisteet voivat vaikuttaa ja vaikuttavatkin jo
merkittävällä tavalla liike-elämän toimintoihin,
julkisiin palveluihin ja kulutustavaroihin esimerkiksi tehostamalla
kierrätystä ja terveydenhuoltoa tai vähentämällä
tietullien maksupisteissä ja lentokenttien laukkuhihnoilla
käytettävää aikaa.  
Varmistaakseen että Eurooppa on valmis näihin muutoksiin komissio
vahvisti tänään seuraavat periaatteet, joita sovelletaan
yksityisyyden- ja tietosuojaan älysirujen osalta:Kuluttajien olisi pystyttävä kontrolloimaan, onko heidän
kaupasta ostamissaan tuotteissa älysiru vai ei. Jos kuluttajan ostamassa
tuotteessa on älysiru, se olisi automaattisesti,
välittömästi ja ilmaiseksi kytkettävä pois
päältä myyntipisteessä, jollei kuluttaja nimenomaan
pyydä, että siru pidetään toiminnassa. Tästä
säännöstä voidaan sallia poikkeuksia, jos siten voidaan
välttää esimerkiksi vähittäismyyjille aiheutuvaa
tarpeetonta taakkaa, mutta ainoastaan sitten, kun on arvioitu, kuinka siru
vaikuttaa yksityisyydensuojaan.
Älysiruja käyttävien yritysten tai viranomaisten olisi
annettava kuluttajille selkeää ja yksinkertaista tietoa, jotta
kuluttajat ymmärtävät, että sirussa käytetään
heidän henkilötietojansa, ja tietävät, minkälaisia
tietoja kerätään (mm. nimi, osoite tai
syntymäpäivä) ja mihin tarkoitukseen. Lisäksi niiden on
merkittävä selkeästi laitteet, jotka "lukevat" älysiruihin
kerättyjä tietoja, ja osoitettava kansalaisille paikka, josta he
saavat halutessaan lisätietoja.
Vähittäiskauppajärjestöjen olisi
lisättävä kuluttajien tietoisuutta älysirun
sisältävistä tuotteista käyttämällä
yhteistä eurooppalaista merkkiä tuotteissa, joissa on
älysiru.
Yritysten ja viranomaisten olisi tehtävä yksityisyyden- ja
tietosuojaa koskevia vaikutustenarviointeja ennen älysirujen
käyttöä. Näillä arvioinneilla, jotka kansalliset
tietosuojaviranomaiset tarkastavat, on määrä varmistaa, että
henkilötiedot ovat turvassa ja hyvin suojattuja.Vuonna 2008
koko maailmassa myytiin 2,2 miljardia RFID-tunnistetta, joita
käytetään esimerkiksi tietullipisteissä tai laivakonttien
tunnistuksessa. Näistä noin kolmannes myytiin Euroopassa.
RFID-tunnisteiden maailmanlaajuisten markkinoiden arvoksi vuonna 2008 arvioidaan
4 miljardia euroa, ja sen uskotaan kasvavan noin 20 miljardiin euroon vuoteen
2018 mennessä.
Taustaa:
Komissio
käynnisti vuonna 2006 julkisen kuulemisen (IP/06/289)
älysirujen (eli radiotaajuustunnistusteknologian) kehittämisestä
ja käytöstä. Sen perusteella komissio hyväksyi maaliskuussa
2007 tiedonannon (IP/07/332),
josta käy ilmi, että suuri yleisö odottaa yksityisyyden- ja
tietosuoja koskevia lisätoimia. Tänään annetuilla
suosituksilla, jotka laadittiin kuulemalla kaikkia sidosryhmiä eli
tätä teknologiaa tarjoavia ja käyttäviä
teollisuudenaloja, standardointielimiä, kuluttajajärjestöjä,
kansalaisryhmiä ja ammattiliittoja, vastataan näihin odotuksiin ja
pyritään luomaan tasapuoliset toimintaedellytykset eurooppalaiselle
teollisuudelle yksityisyydensuojaa unohtamatta. Jäsenvaltioilla on nyt
kaksi vuotta aikaa ilmoittaa komissiolle siitä, miten ne aikovat varmistaa
suositusten tavoitteiden täyttymisen. Kolmen vuoden kuluessa komissio
raportoi suositusten täytäntöönpanosta ja julkaisee
analyysin niiden vaikutuksesta älysiruja käyttäviin yrityksiin ja
viranomaisiin sekä kansalaisiin. 
Suositus on saatavissa osoitteesta:
http://ec.europa.eu/information_society/policy/rfid/index_en.htmMEMO/09/232
