IP/09/716
Bryssel 7. toukokuuta 2009EU ja kumppanimaat
sitoutuvat edistämään eteläistä energia- ja
liikennekäytävähankettaEuroopan komissio ja EU:n puheenjohtajamaa
Tšekki isännöivät huomenna Prahassa EU:n ulkopuolisten
kumppanimaiden kanssa pidettävää Southern Corridor
-huippukokousta, jonka aiheena on eteläinen energia- ja
liikennekäytävä. Euroopan komission puheenjohtaja José
Manuel Barroso ja Tšekin pääministeri Mirek Topolánek
tapaavat Keski-Aasian, Etelä-Kaukasian ja Lähi-idän
kumppanimaiden johtajia. Huippukokouksen osanottajat keskustelevat tavoista,
joilla voitaisiin konkreettisesti edistää eteläisen energia- ja
liikennekäytävän kehittämistä, ja erityisesti maakaasun
toimittamista EU:hun. Mahdolliset eteläisen käytävän
kumppanimaat kokoontuvat huippukokouksessa ensimmäistä kertaa
korkeimmalla tasolla keskustelemaan yhteisistä eduistaan. Huippukokouksessa
annettavassa julkilausumassa kuluttaja-, tuottaja- ja kauttakulkuvaltiot antavat
ensimmäiset viralliset sitoumukset, joita käytävän
onnistunut toteuttaminen edellyttää. Puheenjohtaja Barroson
lisäksi kokoukseen osallistuu komissaari Piebalgs.
Euroopan komission puheenjohtaja José Manuel Barroso totesi, että
– EU:n ja sen Keski-Aasiassa, Etelä-Kaukasiassa ja
Lähi-idässä sijaitsevien kumppanien käytyä asiasta
neljä vuotta intensiivistä keskustelua – eteläistä
käytävää koskeva hanke, Transkaspian-yhteys mukaan lukien,
on nyt etenemässä konkreettisin sitoumuksin. Huippukokous
tarjoaa ainutlaatuisen mahdollisuuden tuoda kaikki alueen tärkeimmät
toimijat yhteen ja lisätä näin Euroopan unionin energiavarmuutta
sekä käynnistää yhteistyö, josta on etua kaikille
osapuolille. 
Puheenjohtajamaa Tšekki ja Euroopan komissio järjestävät
huippukokouksen yhdessä. Kokoukseen osallistuvat kumppanimaat ovat
Azerbaidžan, Egypti, Georgia, Irak, Kazakstan, Turkki, Turkmenistan ja
Uzbekistan. Venäjän, Yhdysvaltojen ja Ukrainan edustajat osallistuvat
kokoukseen tarkkailijoina. Paikalla on myös kansainvälisten
rahoituslaitosten (Euroopan investointipankki, Euroopan jälleenrakennus- ja
kehityspankki ja Maailmanpankki) edustajia.
Huippukokouksen tavoitteena on antaa eteläisen käytävän
ja Transkaspian-yhteyden kehittämiselle vahva poliittinen tuki ja
tehdä konkreettisia sitoumuksia. Sitoumuksia tekisivät
käytävän varrella olevat energian tuottaja-, kauttakulku- ja
kuluttajamaat, mikä helpottaisi energian toimittamista Kaspianmeren
alueelta ja Lähi-idästä EU:hun. Huippukokouksessa
käsitellään myös liikenteeseen liittyviä eteläisen
käytävän näkökohtia.
EU on äskettäin alkanut toteuttaa kunnianhimoista suunnitelmaa
energiavarmuutensa lisäämiseksi. Tässä strategiassa
eteläisellä käytävällä on tärkeä
merkitys. Se on merkittävä energiainfrastruktuurihanke, jolla
monipuolistetaan energian lähteitä ja toimitusreittejä.
Lisätietoja EU:n energiayhteistyöstä Keski-Aasian ja Kaukasian
maiden kanssa:
http://ec.europa.eu/energy/international/international_cooperation/caucasus_central_asia_en.htmLisätietoja EU:n ulkoisesta energiapolitiikasta:
http://ec.europa.eu/external_relations/energy/index_en.htm
Lisätietoja toisesta strategisesta energiakatsauksesta:
http://ec.europa.eu/energy/strategies/2008/2008_11_ser2_en.htm
