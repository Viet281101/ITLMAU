IP/09/1021 Bryssel 25. kesäkuuta 2009  Koulumaitokampanjan "Milk – drink it up!" (”Maitoa – Juo pois!”) huipennus: komissaari Mariann Fischer Boel julistaa valokuvakilpailun "Maidosta voimaa" voittajat  Maataloudesta ja maaseudun kehittämisestä vastaava Euroopan komission jäsen Mariann Fischer Boel julisti tänään pariisilaisessa koulussa vieraillessaan valokuvakilpailun ”Maidosta voimaa” kolme voittajaa. Kilpailu on osa eurooppalaista kampanjaa nimeltä "Milk - drink it up!" (”Maitoa – Juo pois!”). Kampanjan tarkoituksena on tiedottaa eurooppalaisille maidon ja maitotuotteiden eduista verrattuna ravintoarvoltaan heikompiin juomiin ja elintarvikkeisiin.   ”Ruoka tottumukset vaikuttavat nykyisin fyysisen terveydentilan lisäksi entistä enemmän myös mielentilaan. Tästä on kokemusta niillä 22 miljoonalla eurooppalaisella nuorella, jotka kärsivät ylipainosta tai liikalihavuudesta. EU on käyttänyt tänä vuonna jo yli 55 miljoonaa euroa EU:n koulumaito-ohjelman rahoittamiseen”, totesi komissaari Fischer Boel ja jatkoi: "Valokuvakilpailu on yksi tapa lisätä lasten ja nuorten tietoisuutta oikeasta ravitsemuksesta. Tämän vuoksi olen erittäin iloinen siitä, että niin monet nuoret ovat osoittaneet luovuutensa näyttääkseen, miten paljon he pitävät maitotuotteista. ”   Valokuvat, joita on voinut äänestää internetin välityksellä, esitettiin komissaarille hänen vieraillessaan Ecole de boulangerie  ‑koulussa Pariisissa. Valokuvakilpailu  "Maidosta voimaa" innosti nuoria eurooppalaisia ilmaisemaan ajatuksiaan maidosta ja maitotuotteista. Kilpailu houkutteli 710 nuorta valokuvaajaa mukaan tavoittelemaan palkintona olleita Wii Sport ‑pelikonsoleita, jotka tarjoavat mahdollisuuden yhdistää perheliikunta ja kiinnostus teknologiaan  . Voittajat ovat Benedek Horvath, Andrea Cremona ja Teresa Videva .  Pariisin-vierailu on osa "Juo pois !" ‑kampanjaa, jonka yhteydessä maatalouskomissaari on osallistunut viime kuukausina erilaisiin tilaisuuksiin, joissa on yhdessä nuorten kanssa valmistettu terveellistä syötävää maitotuotteista, hedelmistä ja vihanneksista.        Liikalihavuus kasvava ongelma Euroopassa  Oikealla ravitsemuksella on nykyisin keskeistä merkitystä pyrittäessä ratkaisemaan nuorten liikalihavuuden ongelmaa, josta tekee erityisen huolestuttavan se, että siitä kärsivien lasten ja nuorten määrä on EU:ssa – jäsenvaltiosta riippuen – jo 20–35 prosenttia        .     Ongelmaan puuttumiseksi EU on osoittanut päättymässä olevana kouluvuonna jo yli 55 miljoonaa euroa koulumaito-ohjelmaan. Lisäksi ensi vuodeksi on varattu 90 miljoonaa euroa ohjelmaan  "Kasviksia kouluihin." EU:n toimenpiteet sisältävät sekä rahallista että pedagogista tukea, jonka tarkoituksena on auttaa lapsia omaksumaan nopeasti terveellisiä ruokatottumuksia ja osallistumaan liikuntaan, jolla voidaan ehkäistä eräitä terveysongelmia kuten sydän- ja verisuonitauteja, diabetesta sekä aivoverenkiertohäiriöitä myöhemmällä iällä. Lisätietoja EU:n ohjelmista   Kaikki tiedot EU:n koulumaito-ohjelmasta ovat saatavilla verkkosivustolla   http://www.drinkitup.europa.eu/     Uusi ohjelma "Kasviksia kouluihin" esitellään sivustolla    http://ec.europa.eu/agriculture/markets/fruitveg/sfs/index_en.htm      Euroopan komission ravitsemuspolitiikkaa valotetaan tarkemmin sivustolla      http://ec.europa.eu/health/ph_determinants/life_style/nutrition/nutrition_en.htm
