IP/09/703
Bryssel 5. toukokuuta 2009Elpymisen tiellä: komission
jäsenten Hübnerin ja Špidlan mukaan koheesiopolitiikka auttaa
Euroopan ulos kriisistäKomission jäsenet Danuta Hübner
(aluepolitiikka) ja Vladimír Špidla (työllisyys-, sosiaali- ja
tasa-arvoasiat) ilmaisivat tänään olevansa tyytyväisiä
neuvoston ja Euroopan parlamentin saatua valmiiksi sopimuksen, jolla tuetaan
koheesiopolitiikkapakettia talouskriisiin vastaamiseksi. Kattavaan pakettiin
kuuluu monenlaisia toimenpiteitä: kassavirtaa lisätään
tuntuvasti myöntämällä rakennerahastoista
ylimääräisiä ennakkomaksuja, hankkeiden toteuttamista
vauhditetaan ottamalla käyttöön nopeutettuja menettelyjä,
EU-maille tarjotaan mahdollisuuksia osarahoittaa asuntosektorilla
energiatehokkaita parannuksia jne. Jäsenvaltiot ovat jo
saaneet ylimääräiset 6,25 miljardia euroa ennakkomaksuina –
4,5&#160;miljardia euroa Euroopan aluekehitysrahastosta maksettiin huhtikuun
puolivälissä ja pian sen jälkeen vielä 1,5 miljardia euroa
Euroopan sosiaalirahastosta.
Näitä päätöksiä kommentoidessaan komissaari
Hübner totesi seuraavaa: ”Koheesiopolitiikka auttaa Euroopan ulos
tästä kriisistä. Euroopan komission, jäsenvaltioiden,
Euroopan parlamentin, alueiden komitean ja Euroopan talous- ja sosiaalikomitean
välisen erinomaisen yhteistyön ansiosta olemme voineet toimia nopeasti
ja päättäväisesti. Pyydämme nyt jäsenvaltioita ja
alueita hyödyntämään täysimittaisesti kaikki Euroopan
koheesiopolitiikan tarjoamat mahdollisuudet ja valitsemaan laadukkaita hankkeita
EU-tuen saajiksi. Odotamme näiden toimenpiteiden vaikutusten
leviävän laajemmalle talouteen ja erityisesti
rakennusalalle.”
Komissaari Špidla totesi lisäksi: ”Euroopan tasolla
ensimmäinen painopisteemme tässä kriisissä ovat ihmiset
– heidän pitämisensä työssä ja työpaikkansa
menettäneiden saaminen mahdollisimman nopeasti takaisin
työelämään. Euroopan sosiaalirahasto auttaa tuhansia
eurooppalaisia kehittämään ammattitaitoaan ja kouluttautumaan
uudelleen ja näin parantamaan työllistymismahdollisuuksiaan.
Tämän sopimuksen ansiosta se voi entistä paremmin auttaa
ihmisiä, jotka ovat menettäneet työpaikkansa tai joiden
työpaikka on vaarassa kriisin takia. Sen ansiosta pienemmät
organisaatiot pystyvät paremmin ja helpommin tukemaan kaikkein heikoimmassa
asemassa olevia.”
Hyvät lähtöasemat jäsenvaltioille ja alueille
Komissio ehdotti vuoden 2008 lopulla useita muutoksia Euroopan
aluekehitysrahastoa (EAKR), Euroopan sosiaalirahastoa (ESR) ja koheesiorahastoa
koskeviin asetuksiin. Euroopan parlamentti näytti näille
lainsäädännöllisille muutoksille vihreää valoa 2.
huhtikuuta. Tänään talous- ja rahoitusasioiden neuvostossa
kokoontuneet jäsenvaltioiden ministerit hyväksyivät
nämä toimenpiteet, jotka tulevat voimaan toukokuun loppuun
mennessä.
Tämän 27 jäsenvaltiolle annettavan 6,25 miljardin euron
rahoitusruiskeen tarkoituksena on edistää hankkeiden toteuttamista ja
auttaa suojelemaan työpaikkoja ja luomaan uusia työpaikkoja.
Ylimääräiset ennakot nostavat ennakkomaksujen
kokonaismäärän lähes 30 miljardiin euroon sitten vuoden 2007
(ks. liitteessä oleva jäsenvaltioittain tehty rahoituserittely).
Tämä on lähes 9 prosenttia koko koheesiopolitiikan 347
miljardin euron budjetista ajanjaksolla 2007–2013. Pakettiin
sisältyvät seuraavat muut muutokset:Mahdollisuus myöntää välitöntä rahoitusta
”suurhankkeille” (joiden kokonaiskustannukset hanketta kohden
ovat yli 50 miljoonaa euroa tai 25 miljoonaa euroa ympäristöhankkeiden
kohdalla) tarvitsematta Euroopan komission ennakkohyväksyntää.
Ajanjaksolla 2007–2013 on tarkoitus toteuttaa noin 900 suurhanketta eri
puolilla Eurooppaa, ja niihin on määrä käyttää
yhteensä 120 miljardia euroa (EAKR:sta ja koheesiorahastosta).
Tuensaajille valtiontukijärjestelmissä maksettujen
ennakkomaksujen järjestelmän yksinkertaistaminen.
Käytännössä tämä tarkoittaa sitä, että
tuensaajille maksettavat ennakot valtiontuista voivat nyt olla 100 prosenttia
kyseisestä määrästä. 
Korvausjärjestelmän yksinkertaistaminen tuensaajien
hallinnollisen taakan vähentämiseksi ja maksatuksen nopeuttamiseksi.
Komissio voi nyt korvata perusyleiskustannukset kiinteän kustannustason
perusteella tai maksaa kertasuorituksia pienille hankkeille, jotka esimerkiksi
tukevat muita heikommassa asemassa olevia ryhmiä.
Avustuksia ja lainoja yhdistävien rahoitusjärjestelyiden
(EAKR/ERS) hallinnon helpottaminen. JEREMIE (Euroopan yhteiset resurssit
mikro- ja keskikokoisten yritysten tukemiseksi) auttaa taloudellisesta
taantumasta pahasti kärsiviä pieniä ja keskisuuria yrityksiä
saamaan rahoitusta helpommin. Euroopan investointipankki ja Euroopan
jälleenrakennus- ja kehityspankki voivat auttaa suurhankkeiden
valmistelussa JASPERS-aloitteen (Euroopan alueiden hankkeille annettava yhteinen
apu) avulla. Erityistukea annetaan myös mikroluoton tarjoajille, jotka
eivät ole pankkeja, JASMINE-aloitteen (yhteinen toimi pienrahoituslaitosten
tukemiseksi Euroopassa) avulla.
Kaikille jäsenvaltioille tarjottava mahdollisuus käyttää
EAKR:n varoja (enintään 4 prosenttia niiden
määrärahoista) energiatehokkaisiin parannuksiin ja uusiutuvaa
energiaa koskeviin toimenpiteisiin asuntosektorilla. Tämä
merkitsee sitä, että EU voi osarahoittaa kansallisia tai alueellisia
järjestelyjä, joilla edistetään kaksoislasituksen,
seinäeristyksen tai aurinkopaneelien asentamista. Aiemmassa
lainsäädännössä annettiin ainoastaan uusille
jäsenvaltioille rajalliset mahdollisuudet käyttää EAKR:n
tukea asuntosektoriin.Joulukuussa sovittiin jo
lisämuutoksesta, jonka mukaan ”tuloja tuottavia hankkeita”
– esimerkkinä maksulliset moottoritiet – koskevia
sääntöjä olisi sovellettava vain niihin EAKR:n ja
koheesiorahaston hankkeisiin, joiden kokonaiskustannukset ylittävät
miljoona euroa.
Huomautus toimittajille
Lisätietoa on saatavilla osoitteessa
http://ec.europa.eu/regional_policy/funds/recovery/
EU ryhtyy selvittämään talouskriisin sosiaalista
ulottuvuutta:
http://ec.europa.eu/social/main.jsp?langId=fi&amp;catId=736
EUROOPAN TALOUDEN ELVYTYSSUUNNITELMA
EAKR:N/ESR:N ENNAKKOMAKSUT
HUHTIKUU 2009[ Taulukot saatavilla PDF ja Word muodossa ]
