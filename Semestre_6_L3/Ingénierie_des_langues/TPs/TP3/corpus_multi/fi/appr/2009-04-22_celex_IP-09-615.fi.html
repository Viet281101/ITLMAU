IP/09/615
Bryssel 22. huhtikuuta 2009Bolognan prosessin
korkeakoulu-uudistukset ensi vuosikymmenelläKorkeakouluopetuksesta vastaavat ministerit 46:sta
Euroopan maasta kokoontuvat Belgiaan (Leuven ja Louvain-la-Neuve) 28.–29.
huhtikuuta arvioimaan Bolognan prosessin saavutuksia, laatimaan uuden
toimintasuunnitelman ja sopimaan eurooppalaista korkeakoulutusaluetta koskevista
ensisijaisista tavoitteista seuraavalla kymmenvuotiskaudella eli vuoteen 2020
asti. Euroopan ulkopuolisten maiden kiinnostus eurooppalaisella
korkeakoulutusalueella toteutettavia uudistuksia kohtaan on ollut valtaisa,
minkä vuoksi Bologna-foorumiin osallistuu nyt ensimmäistä kertaa
20 Euroopan ulkopuolista maata prosessissa mukana olevien 46 maan
lisäksi.[1]
Bolognan prosessi on eurooppalainen menestystarina: siihen osallistuvien
maiden määrä on vuodesta 1999 kasvanut 29:stä
46:een.[2] Belgian kokouksessa
ministereille esiteltävässä uusimmassa Bolognan prosessin
tilanneselvityksessä todetaan, että Bolognassa sovittujen
uudistusten toteutus on edennyt hyvin, joskin hieman epätasaisesti.
Tämä myönteinen päätelmä vahvistetaan tuoreessa
prosessia tukevassa komission raportissa, jonka mukaan muun muassa
rakenteellisten uudistusten saralla on edistytty huomattavasti. Nyt olisi
keskityttävä kansallisten politiikkojen modernisointiin ja Euroopan
korkeakoululaitosten uudistusten toteutukseen
käytännössä.
Bolognan prosessin uudistusten tärkeimmät kohteet ovatkolmiportainen tutkintorakenne (alempi ja ylempi korkeakoulututkinto
sekä tohtorintutkinto) 
korkeakouluopetuksen laadunvarmistus ja 
tutkintotodistusten ja opintojaksojen tunnustaminen.
Näiden uudistuspyrkimysten ansiosta korkeakouluille ja
opiskelijoille on tarjoutunut uusia mahdollisuuksia. Viime vuonna
käyttöön otettu korkeakoulutuksen eurooppalainen
arviointitoimijoiden rekisteri lisää eurooppalaisen korkeakoulutuksen
näkyvyyttä ja lisää luottamusta oppilaitoksiin ja
koulutusohjelmiin Euroopassa ja muualla maailmassa.
Koulutuksesta, kulttuurista ja nuorisoasioista vastaava komissaari Ján
Figel’ kommentoi tulevaa kokousta toteamalla, että Bolognan prosessi
on parantanut korkeakoulujärjestelmien yhteensopivuutta ja vertailtavuutta.
Hän sanoi prosessin myös tehneen Euroopasta kiinnostavamman kohteen
muista maanosista tuleville opiskelijoille. ”Vielä ei ole saavutettu
kaikkia vuonna 1999 asetettuja tavoitteita, mutta koko ajan on
edettävä ja vastattava uusiin haasteisiin, varsinkin nykyisen
talouskriisin vallitessa”, Figel’ sanoi ja jatkoi:
”Korkea-asteen koulutuksella pystytään ratkaisevalla tavalla
tukemaan talouden kestävää elpymistä ja
virittämään innovointia. Korkeakouluja on nykyaikaistettava,
minkä ovat tunnustaneet sekä Euroopan että muun maailman
hallitukset, joten Bolognan prosessi saa menestyäkseen tarvitsemansa
tuen.”
Korkeakouluopiskelijoiden keskuudessa tehdyn tuoreen
eurobarometritutkimuksen mukaan opiskelijat haluavat, että
korkea-asteen koulutukseen pääsyä helpotetaan ja että
korkeakoulut lisäävät yhteistyötä
työelämän kanssa ja osallistuvat elinikäisen oppimisen
järjestämiseen. Esimerkkinä voidaan mainita, että
valtaenemmistö (97 %) opiskelijoista oli sitä mieltä,
että heille on opetettava työmarkkinoilla menestymiseen tarvittavia
tietoja ja taitoja. 
Suurin osa (87 %) piti tärkeänä myös sitä, että
korkeakoululaitokset vaalivat innovointitoimintaa ja niin opiskelijoidensa
kuin henkilöstönsä yrittäjähenkeä ja että
olisi mahdollista suorittaa työharjoittelujaksoja yksityisissä
yrityksissä osana koulutusohjelmia. Yhä useammat opiskelijat
haluavat opiskella ulkomailla ja suurin osa kaipaa enemmän tietoa
korkea-asteen oppilaitosten laadusta voidakseen tehdä opiskeluun
liittyvät valintansa järkevin perustein. 
Euroopan komissio työskentelee yhdessä jäsenvaltioiden ja
korkeakoulusektorin kanssa korkeakoulujen uudistusohjelman toteuttamiseksi
kasvua ja työllisyyttä koskevan Lissabonin strategian
puitteissa. Tukea myönnetään elinikäisen oppimisen
ohjelmasta (Erasmus-toimet), EU:n seitsemännestä tutkimuksen
puiteohjelmasta, kilpailukyvyn ja innovoinnin puiteohjelmasta sekä
rakennerahastoista ja Euroopan investointipankin lainoina. 
Komissio tukee korkeakoulu-uudistuksia myös muualla maailmassa
konkreettisesti ulkopolitiikkansa ja ohjelmiensa kautta. EU:n naapurimaat voivat
saada tukea muun muassa Tempus-ohjelmasta. Suhteita muiden kumppanimaiden kanssa
tuetaan kahden- ja monenvälisillä yhteistyöohjelmilla, joita ovat
EU-USA/Kanada, Edu-Link, Latinalaisen Amerikan ALFA sekä Afrikan uusi
Nyerere-ohjelma. Lisäksi on Erasmus Mundus -ohjelma, josta
myönnetään kaikkialta maailmasta tuleville opiskelijoille
stipendejä opiskeluun integroiduissa maisteriohjelmissa Euroopan eri
maissa. Ohjelman uuteen vaiheeseen kuuluvat myös tohtorintutkintoon
johtavat opinnot. Komissio tukee yhteistyötä Euroopan ulkopuolisten
koulutuslaitosten kanssa myös EU:n seitsemännestä tutkimuksen
puiteohjelmasta korkea-asteen koulutuslaitosten tutkimustoimintaan
myönnettävillä avustuksilla. Marie Curie -toimet mahdollistavat
yksittäisten tutkijoiden osallistumisen tutkijaryhmien toimintaan oman
maansa ulkopuolella. 
Lisätietoja:
Euroopan
komissio: MEMO/09/170
[Usein kysyttyä Bolognan prosessista], 22. huhtikuuta 2009
Euroopan komissio: MEMO/09/172
[Eurydice-raportti], 22. huhtikuuta 2009
Euroopan komissio: MEMO/09/171
[Eurobarometri], 22. huhtikuuta 2009
Euroopan komissio: korkea-asteen
koulutus
Euroopan komissio: korkea-asteen koulutus: Bolognan
prosessi 
Bolognan
prosessin viralliset verkkosivut
Bologna-ministerikokous,
Louvain-la-Neuve ja Leuven, 28.–29. huhtikuuta 2009
[1]Mukaan on kutsuttu seuraavat
maat: Marokko, Tunisia, Egypti, Etiopia, Senegal, Tansania, Etelä-Afrikka,
Israel, Jordania, Kazakstan, Kirgisia, Intia, Kiina, Japani, Vietnam, Australia,
Uusi-Seelanti, Brasilia, Meksiko, Yhdysvallat ja
Kanada.[2] Alankomaat,
Albania, Andorra, Armenia, Azerbaidžan, Belgia, Bosnia ja Hertsegovina,
Bulgaria, Espanja, Georgia, Irlanti, Islanti, Italia, Itävalta, Kreikka,
Kroatia, Kypros, Latvia, Liechtenstein, Liettua, Luxemburg, entinen Jugoslavian
tasavalta Makedonia, Malta, Moldova, Montenegro, Norja, Puola, Portugali,
Pyhä istuin (Vatikaanivaltio), Ranska, Romania, Ruotsi, Saksa, Serbia,
Slovakia, Slovenia, Suomi, Sveitsi, Tanska, Tšekki, Turkki, Ukraina,
Unkari, Venäjän federaatio, Viro ja Yhdistynyt kuningaskunta.
