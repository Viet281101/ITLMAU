IP/09/635
Bryssel 24. huhtikuuta 2009Uusi eurooppalainen foorumi tehostamaan
toimia romanien syrjäytymisen estämiseksiRomanien integraation uusi eurooppalainen foorumi
kokoontuu tänään Prahassa ensimmäiseen tapaamiseensa
koordinoimaan kansallisia toimia Euroopan suurimman etnisen
vähemmistön syrjäytymisen estämiseksi. Foorumiin osallistuu
kansallisten hallitusten, EU:n ja muiden kansainvälisten
järjestöjen ja kansalaisyhteiskunnan edustajia, ja sillä halutaan
lisätä kokemusten vaihtoa romanien integroimiseksi toteutettavasta
politiikasta ja edistää alan yhteistyötä.
”Tämän päivän talouskriisin myötä
romanit, jotka jo usein elävät yhteiskunnan reuna-alueilla, ovat
entistä suuremmassa vaarassa syrjäytyä kokonaan”, varoitti
Vladimír Špidla, työllisyys-, sosiaali- ja tasa-arvoasioiden
EU-komissaari. Hänen mukaansa tarvitaan rakentavaa toimintapolitiikkaa,
joka antaa romaneille mahdollisuuden, ei tukahduttavia toimenpiteitä, jotka
pahentavat entisestään romanien köyhyyttä ja yhteiskunnasta
syrjäytymistä. Poliittiset toimenpiteet olisi kohdennettava
selvästi romaneihin, joille olisi järjestettävä mahdollisuus
päästä yleisen koulutuksen piiriin ja yleisille työ- ja
asuntomarkkinoille. Tuloksellisia toimintaperiaatteita olisi
levitettävä yli valtiollisten rajojen. 
Tänään pidettävässä foorumissa, jonka
komissaari Špidla ja ihmisoikeuksiin ja kansallisiin
vähemmistöihin liittyvistä asioista vastaava Tšekin
ministeri Michael Kocáb ovat yhdessä järjestäneet, on
tarkoitus tarkastella, kuinka romanien syrjäytymisen estämisessä
on edistytty Brysselissä syyskuussa 2008 pidetyn
romaniväestöä käsitelleen eurooppalaisen huippukokouksen
jälkeen (katso IP/08/1326).
Foorumi toteuttaa yleisten asioiden neuvoston joulukuussa 2008
esittämän toiveen yhtenäisestä eurooppalaisesta
toimintakehyksestä, jossa EU-maat voivat vaihtaa keskenään
hyviä käytänteitä ja kokemuksia ja joka lisää
yhteistyötä asian eri osapuolten välillä.
Foorumissa on tarkoitus määritellä tietyt perusperiaatteet
romanien tehokasta integroimista varten, ja lisäksi Euroopan komissio aikoo
kertoa, kuinka se suunnittelee ottavansa huomioon romaniväestön
tarpeet EU-välineissä ja -politiikoissa vuosina 2009 ja 2010. Komissio
aikoo myös esitellä Euroopan parlamentin vuoden 2009 talousarvioon
lisäämän uuden viiden miljoonan euron pilottihankkeen
täytäntöönpanoa. Perusteellisempi edistymiskertomus on
tarkoitus esitellä vuoden 2010 alussa, riittävän aikaisin ennen
Espanjassa huhtikuussa 2010 pidettäväksi suunniteltua
romanihuippukokousta.
Luonteenomaisia piirteitä usean miljoonan romanin tilanteelle EU:ssa ja
sen naapurialueilla ovat syrjintä ja kauaskantoinen syrjäytyminen
vallitsevasta yhteiskunnasta ja niihin liittyen suhteettoman ankara
köyhyys, suuri työttömyys, huono terveystilanne ja alhainen
elinajanodote. Romanit joutuvat lisäksi usein syrjinnän ja rasistisen
väkivallan uhreiksi.
Taustaa
Euroopan unionilla on käytössään monia erilaisia
välineitä, joilla se voi puuttua romanien syrjintään ja
yhteiskunnasta syrjäytymiseen. Direktiivissä 2000/43/EY
kielletään rotuun tai etniseen alkuperään perustuva
syrjintä työelämässä, koulutuksessa, sosiaalisessa
suojelussa (mukaan luettuna terveydenhuolto) ja tavaroiden ja palveluiden
saatavuudessa. Romanien syrjäytymistä voidaan torjua kohdennettujen
analyysien ja toimenpiteiden avulla ja integroimalla
romaniväestöä vallitsevaan yhteiskuntaan. Tätä voidaan
tukea taloudellisesti EU:n rakennerahastoista ja yhteisön ohjelmista ja
edistää EU:n tasolla ja jäsenvaltioissa sosiaaliseen
osallisuuteen, työllisyyteen, koulutukseen ja terveyteen liittyvillä
yhteistyömekanismeilla.
Katso myös MEMO/09/193
Lisätiedot:
Romaniväestöä käsittelevä Euroopan komission
verkkosivusto:
http://ec.europa.eu/roma
Yleisten asioiden neuvoston lehdistötiedote 8. joulukuuta 2008
romanien osallistamisesta
http://ec.europa.eu/social/BlobServlet?docId=1586&amp;langId=enEhdotus yhteisiksi perusperiaatteiksi
http://ec.europa.eu/social/main.jsp?langId=en&amp;catId=89&amp;newsId=491&amp;furtherNews=yes
