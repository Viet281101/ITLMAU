IP/09/473
Bryssel 25. maaliskuuta 2009Matkapuhelinten käyttö
lisääntynyt, hinnat laskeneet: Euroopan teleala selviää
talouden taantumasta, todetaan komission raportissaEurooppa on maailmassa ykkössijalla
matkapuhelupalvelujen käytössä. Liittymiä oli vuonna 2008
EU:ssa 119 sataa asukasta kohti (kasvua vuodesta 2007 oli 7
prosenttiyksikköä). Etumatkaa on reilusti Yhdysvaltoihin (vastaava
luku 87) ja Japaniin (vastaava luku 84) nähden. Tulos ilmenee komission
tänään julkistamasta telealan markkinakatsauksesta.
Talouskriisistä huolimatta EU:n teleala (arvoltaan noin 3 % EU:n BKT:sta)
jatkoi vuonna 2008 kasvuaan ja sen tulot olivat arviolta yli 300 miljardia
euroa. Kasvua vuoteen 2007 verrattuna kertyy 1,3 prosenttia, mikä on
enemmän kuin muilla talouden aloilla (kasvua vain 1 prosentti). Alan
kilpailusta hyötyvät eniten kuluttajat: he saavat parempaa vastinetta
rahoille entistä halvemmalla. Keskimäärin matkapuhelinlaskut
pienentyivät 21,48 eurosta 19,49 euroon vuonna 2008, ja 75 prosentilla
eurooppalaisista kuluttajista on nyt vähintään 2 megabitin
internet-liittymä (tämä nopeus riittää jo esimerkiksi
nettitelevision katseluun). Kehitys on pitkälti EU:n toimien ansiota.
Komission raportissa varoitetaan kuitenkin, että ilman parempaa Euroopan
tasoista koordinointia, että telealan yhtenäismarkkinoiden hyödyt
voivat kaatua kansallisen tason sääntelyn
epäjohdonmukaisuuksiin.
”Eurooppa on mobiiliviestinnän ykkönen – yhä
useammat ihmiset käyttävät matkapuhelimia ja mobiililaajakaistaa.
Talouskriisistä huolimatta eurooppalaiset kuluttajat kommunikoivat
puhelimitse ja internetin välityksellä enemmän kuin koskaan
aiemmin. Tämä on erinomainen asia toimialalle, joka voi auttaa
Eurooppaa nousemaan taantumasta,” toteaa EU:n
televiestintäkomissaari Viviane Reding. ”Emme voi
kuitenkaan jäädä lepäämään laakereille.
Kansallisten telesääntelyelinten riippumattomuutta on
lisättävä. Tarvitaan myös reilumpaa kilpailua lankaverkon ja
mobiiliverkon operaattorien välille, kun kiinteän verkon teletoiminta
ja matkaviestintä ovat nivoutumassa toisiinsa. Lisäksi meidän on
tiukasti valvottava EU-sääntöjen noudattamista, jotta
sääntörikkomukset eivät pääse haittaamaan
yhtenäismarkkinoiden toimintaa. Erityisesti minua huolestuttaa se,
että monet kansalliset telesääntelyelimet toimivat liian
omapäisesti nopeiden internet-verkkojen kehittämisessä.
Terveeseen kilpailuun ja kestäviin verkkoinvestointeihin ei
päästä 27 erilaisella kansallisella toimintatavalla, joilla
lähinnä suositaan oman maan vahvoja toimijoita, vaan avoimilla
markkinoilla, oikeusvarmuudella ja kaikille investoinneille ja toimijoille
tarjottavilla tasapuolisilla mahdollisuuksilla ."
Komission tämänpäiväinen raportti luo katsauksen Euroopan
telemarkkinoihin ja kilpailutilanteeseen 27 EU-maassa. 
Teleala kasvaa nopeammin kuin muu talous
EU:n telealan kasvuksi vuonna 2008 arvioidaan 1,3 %, eli enemmän kuin
yleisen talouden 1 prosentin reaalinen BKT-kasvu. Ala hillitsee edelleen
inflaatiota, kun useimpien perusviestintäpalvelujen (puhelut, internetin
peruskäyttö) hinnat ovat vieläkin laskussa. 
Matkaviestintä: Kuluttajahinnat 34,5 % alhaisemmat kuin 5
vuotta sitten
Mobiilimarkkinat säilyttivät vuonna 2008 asemansa EU:n
dynaamisimpina telemarkkinoina. Matkapuhelinliittymien
määrä 100 asukasta kohden kasvoi viime vuonna 119:ään
(vuonna 2007 vastaava luku oli 112). Italiassa, Liettuassa ja
Luxemburgissa luku on jo yli 140. Johtavien mobiilioperaattorien
markkinaosuus laski viime vuonna keskimäärin noin 3 prosenttia,
mikä kertoo markkinakilpailun kiristymisestä. Lopputuloksena
on, että kuluttajat puhuvat ja lähettävät
tekstiviestejä entistä enemmän, mutta vähintään
34,5 prosenttia halvemmalla kuin vuonna 2004. 
EU-maat maailmanjohtajia nopeissa internet-liittymissä
Kiinteän verkon laajakaistaliittymien määrä EU:ssa jatkaa
kasvuaan: vuonna 2008 lisäystä oli 14 miljoonaa, ja liittymien
kokonaismäärä oli yli 114 miljoonaa. Tanska ja Alankomaat
ovat laajakaistan levinneisyydessä maailman kärkisijoilla, sillä
laajakaistaa käyttää yli 35 prosenttia
väestöstä. Ne ovat yhdessä Suomen, Ruotsin,
Yhdistyneen kuningaskunnan, Luxemburgin, Belgian, Saksan ja Ranskan kanssa
edellä Yhdysvaltoja, jossa levinneisyys oli 25 % heinäkuussa 2008.Myös mobiililaajakaista on valtaamassa alaa, sillä tällainen
liittymä on nyt 13 prosentilla EU:n väestöstä.
USB-modeemilla tai datakortilla toteutetusta mobiililaajakaistasta on tulossa
varteenotettava vaihtoehto lankaverkon laajakaistalle muun muassa
Itävallassa (liittymä 11,4 prosentilla väestöstä),
Suomessa (liittymä 9,1 prosentilla väestöstä) ja
Portugalissa (liittymä 8,3 prosentilla väestöstä).
Yhä useampi kilpailuttaa operaattoreita 
Vuonna 2008 yhteensä 20,5 miljoonaa kuluttajaa vaihtoi
puhelinoperaattoriaan muuttamatta kuitenkaan lankapuhelin- tai
kännykkänumeroaan. Numeron siirtäminen tuli mahdolliseksi vuonna
2003, ja lokakuuhun 2008 mennessä jo noin 84 miljoonaa tilaajaa (17 %
EU-kansalaisista) oli vaihtanut puhelupalvelujensa tarjoajan. 
Euroopan telealan yhtenäismarkkinoilla vielä ongelmia
Tämänpäiväisessä raportissa todetaan myös,
että EU-maiden väliset sääntelyerot haittaavat todellisten
telealan yhtenäismarkkinoiden syntymistä operaattoreita ja kuluttajia
varten:Kansallisten telesääntelyviranomaisten riippumattomuus on
tasapuolisen ja tuloksellisen sääntelyn kannalta keskeinen
tekijä, mutta joissain EU-maissa riippumattomuudessa on vielä
parantamisen varaa. Sen vuoksi komissio on ryhtynyt toimiin Liettuaa, Latviaa ja
Romaniaa vastaan. Puolan tapauksessa asia on edennyt jo Euroopan yhteisöjen
tuomioistuimeen saakka. 
Samanlaisten kilpailuongelmien erilainen sääntely voi
aiheuttaa teleoperaattoreille tarpeettomia rasitteita varsinkin, kun yhä
useampi yritys toimi monessa maassa tai tarjoaa palvelujaan maiden rajojen yli.
-		Erilaiset
tavat säännellä uusien valokuituverkkojen kehitystä voivat
haitata operaattorien välistä kilpailua yhtenäismarkkinoilla ja
johtaa uusien investointien kannalta epävarmuuteen
sääntelyperiaatteista. Joidenkin sääntelyviranomaisten
päätöksissä on jopa nähtävissä
pyrkimyksiä EU-sääntöjen kiertämiseen (IP/08/2060).-		Markkinoilla esiintyy vielä räikeitä
epäjohdonmukaisuuksia maksuissa, joita operaattorit perivät toisiltaan
toistensa verkoista tulevien puhelujen välittämisestä (esim.
Kyproksella 0,02 euroa/min, mutta Bulgariassa 0,16 euroa/min).Irlannissa ja Maltalla kuluttaja voi numeroaan muuttamatta vaihtaa
teleoperaattoria yhdessä päivässä, kun taas Puolassa numeron
siirtäminen kestää 38 päivää, Italiassa 15
päivää ja Slovakiassa 14
päivää.Asiaa koskeva lehdistöpaketti
(komission uusi telemarkkinakatsaus, kysymys-vastaus-osio ja maakohtaiset
selvitykset) saatavilla osoitteessa 
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129
MEMO/09/132
Annex: 
Selected charts from the Commission's
Single Telecoms Market Progress Report 2008Mobile penetration 
[ Taulukot saatavilla PDF ja Word muodossa ]Mobile penetration – country overview
[ Taulukot saatavilla PDF ja Word muodossa ]
Development of mobile consumer prices[ Taulukot saatavilla PDF ja Word muodossa ]Broadband price developments[ Taulukot saatavilla PDF ja Word muodossa ]
Source: BIAC – First half of 2008, Final report,
December 2008, Van Dijk Management Consultants
Status of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[ Taulukot saatavilla PDF ja Word muodossa ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[ Taulukot saatavilla PDF ja Word muodossa ]
Consumer prices for broadband services[ Taulukot saatavilla PDF ja Word muodossa ]Mobile number portability (= consumers switching
the mobile operator while being able to keep their number, as required by EU
law)[ Taulukot saatavilla PDF ja Word muodossa ]
Mobile number portability – days required to port
number
[ Taulukot saatavilla PDF ja Word muodossa ]
Fixed number portability(= consumers
switching the fixed operator while being able to keep their number, as
required by EU law)[ Taulukot saatavilla PDF ja Word muodossa ]
Fixed number portability – days required to port
number[ Taulukot saatavilla PDF ja Word muodossa ]Mobile termination rates
[ Taulukot saatavilla PDF ja Word muodossa ]112 - awareness
[ Taulukot saatavilla PDF ja Word muodossa ]
