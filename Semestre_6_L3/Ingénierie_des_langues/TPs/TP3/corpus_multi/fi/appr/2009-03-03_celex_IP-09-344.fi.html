IP/09/344
Bryssel 3. maaliskuuta 2009Viisi suurta huipputeknologiayritystä
sitoutuu kasvattamaan naisten määrää tieto- ja
viestintäteknologia-alallaMaailmanlaajuisen
finanssikriisin vallitessa tieto- ja viestintäteknologia-alojen (TVT),
kuten televiestintä- ja internet-alojen, työpaikat ovat luotettavia
kasvun lähteitä ja niillä on keskeinen merkitys talouden
elpymisen kannalta. EU:n kilpailukyky on kuitenkin riippuvainen siitä,
kuinka se pystyy houkuttelemaan nais- ja miespuolisia ammattitaitoisia
työntekijöitä ja saamaan heidät pysymään EU:n
alueella varsinkin huipputeknologia-aloilla. Vaikka pätevien
insinöörien vajeen odotetaan EU:ssa kasvavan 300 000 henkeen
vuoteen 2010 mennessä, vähemmän kuin yksi viidestä
tietotekniikan ammattilaisesta on nainen. Euroopan komissio puuttui
tähän epäkohtaan vuonna 2007 kannustamalla televiestintä- ja
internet-yrityksiä saamaan naispuolisten TVT-osaajien määrän
kasvuun. Tämän tuloksena viisi suurta TVT-yritystä allekirjoitti
tänään naisia TVT-alalla koskevat
käytännesäännöt. Nämä yritykset sitoutuvat
lisäämään teknologia-alan työpaikkojen houkuttelevuutta
naisten parissa sekä edistämään ja
hyödyntämään entistä paremmin naisten tarjoamaa
potentiaalia TVT-alalla. 
”Käytännesääntöjen allekirjoittaminen on
ensimmäinen vaihe pyrkimyksissä tehdä huipputeknologian
työpaikoista tyttöjä houkuttelevia ja saada enemmän naisia
TVT-alalle. On hienoa, että näillä yrityksillä on rohkeutta
ja vakaa tahto sitoutua noudattamaan näitä
käytännesääntöjä, joilla TVT-alasta
tehdään houkuttelevampi naisille”, totesi EU:n
televiestintäkomissaari Viviane Reding.  ”TVT-ala on vasta
nyt havahtunut ongelman laajuuteen ja siihen, että on
tärkeää houkutella naisia alalle ja saada täytettyä
Euroopan TVT-alaa piinaava työntekijävaje. TVT-osaajien vaje on
tällä hetkellä Belgiassa 10 100, Puolassa 18 300,
Italiassa 2 800, Ranskassa 4 300, Espanjassa 41 800 ja
Saksassa jopa 87 800 henkeä. Kehotankin muita TVT-yrityksiä
noudattamaan esimerkkiä ja allekirjoittamaan naisia TVT-alalla koskevat
käytännesäännöt vuoden loppuun mennessä."
Tämänpäiväisessä
allekirjoitustilaisuudessa, johon komissaari Reding osallistui, seuraavat
yritykset allekirjoittivat naisia TVT-alalla koskevat
käytännesäännöt: ALCATEL-LUCENT, IMEC, ORANGE-FRANCE
TELECOM GROUP, MICROSOFT ja MOTOROLA. Käytännesäännöt
ovat tulosta alan edustajien kanssa käydyistä keskusteluista, jotka
komissaari Reding käynnisti kansainvälisenä naisten
päivänä viime vuonna (IP/08/392).
Käytännesäännöillä pyritään
houkuttelemaan naispuolisia opiskelijoita kouluissa ja yliopistoissa
huipputeknologia-aloille. 
Niiden avulla pyritään myös saamaan huipputeknologia-alalla jo
työskentelevät naiset pysymään alalla ja
edistämään heidän asemaansa seuraavien toimien avulla:perustetaan ”tyttöjen labroja” ja ”tyttöjen
tietokonekerhoja”, joissa tytöt voivat kehittää
itseluottamustaan TVT:n käytössä esimerkiksi verkkosivuja
luomalla, musiikkia miksaamalla tai verkkolehtiä suunnittelemalla;
menettelysääntöjen allekirjoittajista IMEC, Motorola, Orange ja
Microsoft järjestävät jo "tyttöjen teknologialabroja”
tai TVT-painotteisia kesäleirejä; tällaisia kerhoja toimii
myös Britanniassa ja Saksassa 
toteutetaan äitiyslomalla oleville suunnattuja
mentorointiohjelmia, joilla autetaan vanhempainvapaalla olevia naisia
pysymään mukana teknologian kehityksessä; esimerkiksi Motorola
tarjoaa tällaisia ohjelmia
annetaan käytännön apua perheen ja työn
yhteensovittamisessa; esimerkiksi IMEC tarjoaa jo mahdollisuuden joustavaan
työaikaan ja etätyöhön
perustetaan naisten TVT-foorumeja ja -verkostoja, jotka tarjoavat tukea
työnhaussa sekä neuvoja ja mentorointia; Alcatel Lucent tukee
huomattavan urapotentiaalin omaavien naisten nopeutettua urakehitystä;
myös Microsoft ja Motorola toteuttavat johtamiskoulutusohjelmia, jotka on
suunnattu naisille
asetetaan naispuolisten TVT-osaajien rekrytointia ja urakehitystä
koskevia tavoitteita kaikilla tasoilla ja seurataan näiden tavoitteiden
toteutumista; esimerkiksi käytännesäännöt
allekirjoittanut Orange edistää naisten rekrytointia
pitämällä työpaikan avoimena, kunnes hakijoiden joukossa on
vähintään yksi nainen.Euroopan komissio seuraa
tiiviisti käytännesääntöjen
täytäntöönpanoa ja arvioi tilannetta vuoden kuluttua.
”Tällaisia hyviä käytäntöjä on
täydennettävä vankoilla tavoitteilla. Yksi
käytännön keino tavoitteiden saavuttamiseksi on lisätä
naisten osuutta TVT-yritysten hallituksissa”, sanoi komissaari Reding.
”Nykyään vain 7 prosenttia 116 suurimman TVT-yrityksen
hallitusten jäsenistä on naisia. Asetetaan yhteiseksi
tavoitteeksemme kaksinkertaistaa tämä määrä vuoteen
2015 mennessä."
Taustaa: 
Komissaari
Reding käynnisti vuonna 2007 Shadowing-tutustuttamisaloitteen (IP/07/305),
jolla on tarkoitus lisätä tietoisuutta naisten tarjoamasta
potentiaalista TVT-alalla. Aloitteesta on tullut vuotuinen tapahtuma.
Tutustumispäivänään nuori nainen seuraa TVT-alalla
menestyneen naisen (insinöörin, johtajan tai poliitikon) tavallista
työpäivää, tapaa mies- ja naispuolisia TVT-asiantuntijoita
ja saa esimakua siitä, millaista olisi työskennellä TVT-alalla.
Shadowing-aloitteeseen osallistui vuonna 2008 yli 100 nuorta naista (IP/08/392).
Komissaari
Reding tapasi lokakuussa 2008 Deauvillessa Ranskassa järjestetyssä
naisten talous- ja yhteiskuntafoorumin kansainvälisessä kokouksessa
muita politiikan ja elinkeinoelämän naisjohtajia ja vaati
lisää naispuolisia TVT-osaajia (naispuolisia TVT-osaajia koskeva
englanninkielinen Cyberellas-taustatiedote MEMO/08/631).Tämänpäiväisen
naisia TVT-alalla koskevien käytännesääntöjen
allekirjoittamistilaisuuden ohessa järjestettiin Brysselissä
Cyberellas are IT! -konferenssi, jossa komissaari Reding esitti
videopätkän Lyonissa Ranskassa marraskuussa 2008 toteutetusta
Shadowing-tutustumispäivästä. Video ICT is wicked
toimitetaan eurooppalaisille kouluille ja se on katsottavissa internetissä:http://212.68.215.195/europa/shadowingday09.wmvLisätietoja
englanniksi seuraavalla verkkosivustolla: www.ec.europa.eu/itgirls.
