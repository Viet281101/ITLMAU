IP/09/659
Bryssel 29. huhtikuuta 2009Komissio
hyväksyy valtiontukipäätöksiä vauhdittavan
yksinkertaistamispaketinEuroopan komissio on hyväksynyt valtiontukea
koskevan yksinkertaistamispaketin, joka kattaa parhaista
käytänteistä annetut säännöt ja yksinkertaistettua
menettelyä koskevan tiedonannon. Sekä sääntöjen
että tiedonannon tavoitteena on tehostaa valtiontukimenettelyitä
sekä lisätä niiden läpinäkyvyyttä ja
ennakoitavuutta tutkinnan kaikissa vaiheissa. Tämä puolestaan
edistää vapaaehtoista yhteistyötä komission ja
jäsenvaltioiden välillä. Säännöissä ja
tiedonannossa ehdotetaan muun muassa, että jäsenvaltioiden olisi
lisättävä tukitoimenpiteistä ilmoittamista
edeltävää yhteydenpitoa mahdollisten vaikeuksien poistamiseksi jo
varhaisessa menettelyvaiheessa ja otettava käyttöön parannettuja
suunnitteluvälineitä, joita olisi käytettävä
valtiontukiasioiden käsittelyssä niin vaikeissa kuin selkeissäkin
tapauksissa.  Yksinkertaistamispaketin hyväksyminen on tärkeä osa
uudistusohjelmaa, jonka komissio julkisti vuonna 2005 antamassaan valtiontuen
toimintasuunnitelmassa (IP/05/680)
IP/05/680.
Komissaari Neelie Kroes, joka vastaa komissiossa kilpailuasioista, totesi
seuraavaa: ”Valtiontuen yksinkertaistamispaketti helpottaa
valtiontukipäätösten tekemistä nopeammassa aikataulussa.
Tämä on mahdollista, jos jäsenvaltioiden ja komission
välinen yhteistyö aloitetaan aikaisemmassa vaiheessa ja sitä
kehitetään. Antaessaan parhaita käytänteitä koskevat
säännöt ja tiedonannon yksinkertaistetusta menettelystä
komissio on täyttänyt valtiontuen toimintasuunnitelmassa antamansa
lupauksen valtiontukimenettelyiden nykyaikaistamisesta ja
yksinkertaistamisesta.” 
Yksinkertaistamispaketilla pyritään helpottamaan ja sitä
kautta myös nopeuttamaan erityyppisiä valtiontukimenettelyitä.
Menettelyissä käsitellään komissiolle ilmoitettuja
selkeitä toimenpiteitä, monimutkaisia tapauksia, joihin liittyy
uudentyyppisiä kysymyksiä, ja kanteluita. Tämä on
sopusoinnussa vuonna 2005 annetussa valtiontuen toimintasuunnitelmassa (IP/05/680)
ilmoitetun tavoitteen kanssa. Toimintasuunnitelmassa
peräänkuulutettiin tehokkaampia, yksinkertaisempia ja ennakoitavampia
valtiontukimenettelyitä. Paketista on keskusteltu laajasti
jäsenvaltioiden ja ulkopuolisten sidosryhmien kanssa (ks. IP/08/1950).
Palaute on ollut pääosin myönteistä.
Parhaita käytänteitä koskevissa säännöissä
selostetaan yksityiskohtaisesti valtiontukimenettelyiden
käytännön toteutusta. Säännöissä
keskitytään erityisesti menettelyiden kestoon,
läpinäkyvyyteen ja ennakoitavuuteen. Säännöt
sisältävät jonkin verran vapaaehtoisia järjestelyitä
komission ja jäsenvaltioiden välillä. Näin
pyritään vauhdittamaan valtiontuen jokaista tutkintavaihetta ja
muuttamaan tutkintaa ennakoitavammaksi. Sääntöjä sovelletaan
kaikkiin tapauksiin, jotka eivät kuulu yleisen ryhmäpoikkeusasetuksen
(ks. IP/08/1110)
eivätkä yksinkertaistettua menettelyä koskevan tiedonannon
soveltamisalaan.
Sekä komissio että jäsenvaltiot ovat sitoutuneet noudattamaan
parhaita käytänteitä koskevia sääntöjä
Komissio tarjoaa säännönmukaisempaa yhteydenpitoa ennen
varsinaista ilmoitusvaihetta ilmoitusten laadun ja kattavuuden parantamiseksi.
Erityisesti uudentyyppisten, monimutkaisten tai kiireellisten tapausten
käsittelyä varten laaditaan vastedes yhteisesti sovitut suunnitelmat.
Komissio pyrkii myös ryhmittelemään tietopyyntönsä.
Jäsenvaltioita kehotetaan toisaalta vastaamaan nopeammin ja
perusteellisemmin pyyntöihin, joita komissio esittää eri
asioista. Säännöissä ehdotetaan tätä varten
nykyisten menettelyiden tinkimätöntä soveltamista, jotta
jäsenvaltioita kannustettaisiin reagoimaan nopeasti ja viemään
menettelyitä eteenpäin. Parhaita käytänteitä koskevilla
säännöillä pyritään myös parantamaan
kanteluiden käsittelyssä noudatettavaa menettelyä. Parannukset
koskevat erityisesti ohjeellisia määräaikoja ja kantelijoille
suunnattua tiedotusta. 
Yksinkertaistetulla menettelyllä pyritään parantamaan
selkeiden asioiden käsittelyä komissiossa. Tällaisiksi katsotaan
nykyisten horisontaalisten välineiden ja komission
päätöksentekokäytännön mukaiset asiat. Komissio
haluaa varmistaa, että tuki, jonka soveltuvuudesta yhteismarkkinoille ei
ole epäilystä, hyväksytään kuukauden kuluessa
siitä, kun jäsenvaltiot tekevät siitä täydellisen
ilmoituksen. Uudessa tiedonannossa luetellaan tämän vuoksi
esimerkkejä tukitoimenpiteistä, jotka soveltuvat
lähtökohtaisesti yksinkertaistettuun käsittelyyn. Luetteloon
sisältyy tietyntyyppisiä pk-yritysten hyväksi
myönnettäviä tukia, ympäristönsuojelutukia,
innovointitoiminnan tukia sekä yritysten pelastamis- ja
rakenneuudistustukia. 
Uuden menettelyn odotetaan olevan paitsi nopeampi, myös
läpinäkyvämpi. Asianomaiset sidosryhmät saavat vastedes
tilaisuuden kommentoida suunniteltua valtiontukitoimenpidettä, sillä
toimenpiteistä, jotka jäsenvaltio on ilmoittanut yksinkertaistetussa
menettelyssä, julkaistaan ennakkoon tiivistelmä komission
verkkosivustolla. 
Sääntöjä ja tiedonantoa ei ole tarkoitus soveltaa
toimenpiteisiin, joista jäsenvaltiot ovat ilmoittanet meneillään
olevan finanssi- ja talouskriisin yhteydessä, sillä kyseisiä
toimenpiteitä varten on otettu käyttöön tapauskohtaisia
sisäisiä erityismenettelyitä, jotta komissio voi
käsitellä ilmoitetut toimenpiteet äärimmäisen
kiireellisinä. 
Säännöt ja tiedonanto ovat saatavilla englannin, ranskan ja
saksan kielillä komission verkkosivustolla osoitteessa
http://ec.europa.eu/competition/state_aid/reform/reform.html.
Muut kieliversiot julkaistaan lähiaikoina.
Lisätietoja: MEMO/09/208.
