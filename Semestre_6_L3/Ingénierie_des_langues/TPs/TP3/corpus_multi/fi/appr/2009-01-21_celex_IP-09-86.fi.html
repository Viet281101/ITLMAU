IP/09/86
Bryssel 21. tammikuuta 2009Etiikkaa käsittelevä
eurooppalainen työryhmä kehottaa komissiota ottamaan eettiset
periaatteet osaksi maatalouspolitiikkaaEtiikkaa käsittelevä eurooppalainen
työryhmä (EGE) tapasi tänään maataloudesta ja maaseudun
kehittämisestä vastaavan komissaarin Mariann Fischer Boelin
esitelläkseen tälle maatalousteknologian kehityssuuntausten
eettisistä näkökohdista antamaansa lausuntoon
sisältyvät keskeiset suositukset.
EGE antoi komission puheenjohtajan José Manuel Barroson
pyynnöstä joulukuussa lausunnon maatalousteknologian
kehityssuuntausten eettisistä näkökohdista, jotta EU
selviäisi maatalouden tulevista haasteista ja voisi
hyödyntää uudet mahdollisuudet. EGE päätti
keskittyä lausunnossaan kasviperäisten elintarvikkeiden
alkutuotannossa käytettäviin maatalouden teknologioihin ja
menetelmiin.
EGE toteaa lausunnossaan, että maatalouden innovaatioita on syytä
edistää, jotta maailman kasvava väestö saadaan ruokittua. Se
katsoo myös, ettei tekniikka yksin riitä tarjoamaan lopullisia
ratkaisuja haasteisiin, joista nykymaatalouden on selvittävä niin
EU:ssa kuin maailmanlaajuisestikin.
Työryhmä korostaa kokonaisvaltaisen näkemyksen ja yhdennetyn
lähestymistavan tarvetta maatalousteknologian suhteen niin, että
uusien teknologioiden eettisiä näkökohtia arvioitaessa tuotanto-,
varastointi- ja jakeluprosesseja tarkastellaan yhtenä kokonaisuutena. EGE:n
mukaan 1) elintarviketurva, 2) elintarvikkeiden turvallisuus ja
3) kestävyys ovat ensisijaisia tavoitteita ja ohjaavia periaatteita,
joita kaikkien maatalousteknologioiden on noudatettava.
Tämä eettinen kehys lähtökohtanaan EGE antaa suosituksia
muistakin, muun muassa seuraavista aiheista: EU:n yhteisen maatalouspolitiikan
tarkistaminen ja maatalousteknologian teknisten vaikutusten arvioinnit, oikeus
ravintoon, maatalousteknologian kestävyys, elintarvikkeiden turvallisuus,
maatalouden biologinen monimuotoisuus, maaperän ja veden suojelu,
biopolttoaineet, muuntogeeniset viljelykasvit, maataloustieteellinen tutkimus,
peltoviljelypolitiikka, maataloustuotteiden kansainvälinen kauppa,
immateriaalioikeudet, tasapuolinen kilpailu ja ”vertikaaliset
monopolit”, elintarvikkeiden hinta, yhteiskunnalliset
näkökohdat, kansalaisten osallistuminen, EU:n kansalaisten vastuu,
elintarvikejäte jne.
Taustaa
Etiikkaa käsittelevä eurooppalainen ryhmä (EGE) on
riippumaton, pluralistinen ja monitieteinen elin, joka muodostuu
viidestätoista komission nimeämästä asiantuntijasta ja jonka
tarkoituksena on antaa lausuntoja eettisistä näkökohdista.
Lausunto, koko lehdistötiedote ja jäsenten luettelo
löytyvät EGE:n verkkosivuilta osoitteesta:
http://ec.europa.eu/european_group_ethics/index_en.htm
