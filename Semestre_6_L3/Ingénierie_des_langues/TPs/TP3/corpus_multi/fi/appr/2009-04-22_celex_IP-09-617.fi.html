IP/09/617
Bryssel 22. huhtikuuta 2009Komissio käynnistää avoimen
keskustelun yhteisen kalastuspolitiikan tulevaisuudestaEuroopan komissio esitteli tänään
EU:n yhteisen kalastuspolitiikan tulevaisuutta käsittelevän
vihreän kirjan. Siinä analysoidaan nykyisen kalastuspolitiikan
puutteita ja käynnistetään laaja julkinen kuulemismenettely
keinoista niiden korjaamiseksi. Kalastajia ja muita kalastusalan toimijoita
samoin kuin tutkijoita, kansalaisyhteiskunnan edustajia ja asiasta
kiinnostuneita kansalaisia kehotetaan esittämään
näkökantansa Euroopan kalastusalan tulevaisuudesta
viimeistään 31. joulukuuta 2009. Tämä kuuleminen on
ensimmäinen vaihe prosessissa, jonka pitäisi saada aikaan yhteisen
kalastuspolitiikan perinpohjainen uudistus. 
Meri- ja kalastusasioista vastaava komission jäsen totesi asiasta
seuraavaa: "Tämänhetkinen kalastuspolitiikka on kyseenalaistettava
perin pohjin, eikä yhtään kiveä pidä
jättää kääntämättä.  Pelkkä
uudistus ei tällä kertaa riitä. On aika suunnitella EU:lle
uudenaikainen, yksinkertainen ja kestävä
kalastuksenhoitojärjestelmä, jota pystytään soveltamaan
pitkälle kuluvan vuosituhannen puolelle."  
Tänään esitellyn vihreän kirjan tavoite on kaksitahoinen:
lisätä tietoisuutta kalastusalan viime vuosina kohtaamista haasteista
ja selvittää yleisiä näkemyksiä, joiden perusteella
voidaan muotoilla uusi innovatiivinen ja yhteisymmärrykseen
tähtäävä lähestymistapa kalastuksen
sääntelyyn. Siinä esitetään esimerkiksi seuraavat
kysymykset: Miten voidaan varmistaa kalastuksen pitkän aikavälin
kestävyys ja elinkelpoisuus? Miten laivaston kokonaiskapasiteettia voidaan
pienentää niin, ettei rannikkoyhteisöille aiheudu sosiaalisia
ongelmia? Miten voidaan jatkaa sääntöjen noudattamisen kulttuurin
kehittämistä?  Miten yhteinen kalastuspolitiikka voi parhaiten
edistää kalastuksen kestävyyttä EU:n vesien ulkopuolella?Vihreässä kirjassa analysoidaan kaikkia nykyisen kalastuspolitiikan
eri puolia ja selitetään, miksi tietyt ongelmat ovat jatkuneet vuoden
2002 uudistuksen jälkeen saavutetusta edistyksestä huolimatta. Yksi
suurimmista ongelmista on Euroopan kalakantojen uhanalaisuus: 88 prosenttia
kannoista on liikakalastettuja (maailmanlaajuinen keskiarvo 25 %), ja 30
prosenttia on "turvallisten biologisten rajojen alapuolella", mikä
tarkoittaa, etteivät kannat voi lisääntyä tavanomaista
tahtia, koska sukukypsä populaatio on liian pieni. Monessa kalastuksessa
pyydetään silti edelleen 2 tai 3 kertaa suurempia
määriä kuin mitä kalakannat kestävät.
Tämä johtuu lähinnä laivaston ylikapasiteetista.
Tällainen ylikapasiteetti on itse asiassa taloudellisesti tehoton, koska se
ei ainoastaan johda kantojen heikentymiseen vaan myös
vähentää jatkuvasti alan kannattavuutta. On
löydettävä ratkaisut heikoimmassa asemassa olevien kantojen
elvyttämiseksi ja samalla varmistettava, että kalat voivat jatkossakin
olla luotettava tulonlähde kalastajille. 
Ylikapasiteetin ohella vihreässä kirjassa
määritellään neljä muuta nykyiseen
lähestymistapaan liittyvää rakenteellista heikkoutta:täsmällisten poliittisten tavoitteiden puute erityisesti
ekologisen vastuun ja yleisiin merikysymyksiin sisällyttämisen
suhteen, 
liian keskitetty päätöksentekojärjestelmä, jossa
pyritään lyhytaikaisiin ratkaisuihin, jotka useimmiten
heikentävät pitkän aikavälin kestävyyttä, 
puitteet, joissa alan toimijoille ei anneta riittävästi vastuuta,riittämätön poliittinen tahto varmistaa kalastusrajoitusten
noudattaminen.Näitä kysymyksiä tarkasteltaessa on
otettava huomioon, että tuonnin osuus on nykyisin kaksi kolmasosaa EU:n
kalastustuotteiden kysynnästä. 
Komissio pelkää, että jos kalastusalalla ei tulevina vuosina
saada aikaan parempaa ympäristön kestävyyttä, seurauksena on
merten köyhtyminen ja kalastusalan taloudellinen kannattamattomuus. Jos
tulevassa uudistuksessa kuitenkin onnistutaan vastaamaan yhteisen
kalastuspolitiikan 2000-luvun haasteisiin, sen hyödyt ulottuvat kalastajien
ja rannikkoyhteisöjen ohella kaikkiin Euroopan kansalaisiin. 
Vaikka komissiolla on oikeudellinen velvollisuus tarkastella uudelleen
joitakin yhteisen kalastuspolitiikan osioita vasta vuonna 2012, se on
erityisesti kalakantoihin ja laivaston ylikapasiteettiin liittyvän
nykytilanteen perusteella todennut, että uudistusprosessi on tarpeen
käynnistää jo nyt. Tänään käynnistetty
kuuleminen päättyy 31. joulukuuta 2009, ja komissio tekee tuloksista
yhteenvedon vuoden 2010 alkupuolella. Sen jälkeen komissio kuulee
sidosryhmiä uudelleen ja laatii vaikutustenarviointiraportin sekä
ehdotuksen uudeksi perusasetukseksi. Se on tarkoitus esittää Euroopan
parlamentille ja neuvostolle vuoden 2011 alussa, jotta se voitaisiin
hyväksyä vuonna 2012. 
Lisätietoja:
http://ec.europa.eu/fisheries/reform
