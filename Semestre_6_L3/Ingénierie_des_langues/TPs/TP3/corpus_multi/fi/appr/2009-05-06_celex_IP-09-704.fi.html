IP/09/704
Bryssel, 6. toukokuuta 2009Euroopan
pk-yritysviikko kannustaa yrittäjyyteen vaikeina aikoinaYrittäjyyteen kannustaminen ja yritystuen
tunnettavuuden parantaminen ovat tänään Brysselissä
käynnistetyn Euroopan pk-yritysviikon pääsanomat. Viikon aikana
6.–14. toukokuuta järjestetään yli tuhat tapahtumaa 35
maassa. Tänä päivänä on entistä
tärkeämpää, että eurooppalaisten yrittäjien osuus
työpaikkojen säilyttämisessä ja uusien työpaikkojen
luomisessa tunnustetaan ja sitä tuetaan. Viikon aikana myös
yrittäjillä on mahdollisuus saada toimintansa kehittämiseen
tietoja, neuvoja, tukea ja ideoita eurooppalaisella, kansallisella,
alueellisella ja paikallisella tasolla . 
Yritys- ja
teollisuustoiminnasta vastaava Euroopan komission varapuheenjohtaja Günter
Verheugen avasi pk-yritysviikon tänään ja totesi, että
komissio on yhdessä jäsenvaltioiden kanssa tehnyt kovasti
töitä pienyritysten tilanteen parantamiseksi. ”Pk-yritysten
luovuus, joustavuus ja kyky löytää ratkaisuja voi olla
ulospääsykeino taloudellisesta laskukaudesta. Yhdessä olemme jo
saaneet aikaan parannuksia. Mutta meidän täytyy päästä
pidemmälle. Tarvitsemme lisää pk-yrityksiä, koska ne ovat
talouskasvun ja työpaikkojen luomisen todellisia vetureita”,
komissaari sanoi.
Pk-yritysviikko on yksi pk-yrityksiä tukevan Small Business Act (SBA)
-aloitteen toteuttamistoimenpiteistä. SBA on ensimmäinen kattava
pk-yrityspolitiikan kehys EU:lle ja sen jäsenvaltioille. Euroopan komissio
on kehittänyt pk-yrityksiä tukevia toimintaperiaatteita
merkittävästi nykyisen toimikautensa aikana:”Pienet ensin” -periaatteen juurruttaminen EU:hun 
Hallinnollisten rasitteiden keventäminen: Komission tavoitteena
on vähentää yritysten hallinnollisia rasitteita 25 prosentilla
vuoteen 2012 mennessä ja saada myös jäsenvaltiot mukaan
toimintaan (ks. IP/09/131).
Pk-yritykset hyötyvät yksinkertaistamistoimista ja saavat
säästöjä hallinnollisissa kustannuksissa.
Tarkistettujen yhteisön
valtiontukisääntöjen ansiosta pk-yritysten on helpompi
saada julkista rahoitusta muun muassa koulutukseen, tutkimukseen ja kehitykseen
sekä ympäristön suojeluun. 
Uudet yksityisen eurooppayhtiön säännöt
mahdollistavat pk-yritysten perustamisen ja niiden toiminnan samojen
yhtiöoikeudellisten säännösten mukaisesti koko
Euroopassa.
Eurooppalainen
vaihto-ohjelma Erasmus nuorille
yrittäjille käynnistettiin vuoden 2009 alussa uusien
yrittäjien kannustamiseksi ja yrityksen perustamista suunnittelevien
innoittamiseksi. Ohjelman kautta he voivat hankkia pk-yrityksen johtamiseen
tarvittavia taitoja työskentelemällä toisessa EU-maassa kokeneen
yrittäjän kanssa. 
Julkisen hallinnon
ja yritysten maksuviivästyksiin puuttumiseksi on ehdotettu uutta
lainsäädäntöä (ks. IP/09/552).Jäsenvaltioilla tulisi olla mahdollisuus soveltaa alennettuja
arvonlisäveromaksuja paikallisiin palveluihin, mukaan lukien
työvoimavaltaiset palvelut kuten kampaamo-, ateria- ja
korjauspalvelut.Pk-yritysviikolla järjestetään
tapahtumia, joissa olemassa oleville ja potentiaalisille yrittäjille
tarjotaan tietoa, apua ja verkottumismahdollisuuksia sekä autetaan
heitä kehittämään uusia ideoita ja saamaan
yksilöityä tietoa ja tukea.
Pk-yritysten viikon
koko tapahtumatarjonta löytyy alla olevasta linkistä:
Ensimmäinen
Euroopan pk-yritysviikko
Esimerkiksi Brysselissä järjestetään 6.–9.
toukokuuta interaktiivinen näyttely ”Kokemuksia
pk-yrityksistä – millaista on olla yrittäjä”, jossa
kävijät saavat kymmeneen huoneeseen sijoitettuja installaatioita
katsomalla, haistamalla, koskettamalla ja kuuntelemalla omakohtaista kokemusta
siitä, miltä tuntuu olla yrittäjä. 
Eurooppalainen yrittäjyys -videokilpailun voittajat julkistetaan
Brysselissä 6. toukokuuta järjestettävissä avajaisissa,
joissa keskitytään television vaikutukseen yrittäjyyteen
liittyviin asenteisiin. Komissio toivoi videokilpailuun lyhyitä mutta
luovia, kiinnostavia ja valaisevia videoita yrittäjyydestä kolmessa
luokassa: ”yrittäjähenki”, ”innovatiivinen
yrittäjyys” ja ”vastuullinen yrittäjyys”.
Pk-yritysviikko päättyy 13. ja 14. toukokuuta Prahassa EU:n
puheenjohtajamaa Tšekin ja Euroopan komission
järjestämään konferenssiin ”Eurooppalaisia
pk-yrityksiä tukeva aloite: esteetöntä yritystoimintaa”.
Tapahtumassa nähdään myös seremonia, jossa julkistetaan
yrittäjyyttä ja pk-yrityksiä tukeville alueiden ja kuntien
innovatiivisille käytännöille myönnettävien
Yrittävä Eurooppa –palkintojen voittajat.
Lisätietoja:
Eurooppalaisia
pk-yrityksiä tukeva aloite (Small Business Act)
Yrittävä
Eurooppa -palkinnot
Eurooppalainen
yritysverkosto (Enterprise Europe Network)
