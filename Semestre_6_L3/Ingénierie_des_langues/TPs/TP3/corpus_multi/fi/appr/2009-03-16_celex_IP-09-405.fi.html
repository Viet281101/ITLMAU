IP/09/405
Bryssel 16.3.2009Laadukkaalle
kääntäjänkoulutukselle eurooppalainen
verkostoEuroopan komissio kutsuu
kääntäjäkoulutusta tarjoavia oppilaitoksia mukaan
korkealaatuisten koulutusohjelmien eurooppalaiseen verkostoon. Komissio
järjestää Brysselissä 16.–17. maaliskuuta 2009
kansainvälisen konferenssin, jonka pääteema on
kääntäjänkoulutusohjelmien eurooppalaisen verkoston
(European Master's in translation, EMT) luominen. Konferenssissa
yli sata korkean asteen oppilaitosta ja muuta
kääntäjänkoulutuksesta kiinnostunutta tahoa kokoontuu
sopimaan kriteereistä, joilla koulutusohjelmille voidaan
myöntää yhteinen EMT-laatumerkki. 
Monikielisyysasioista vastaavan komissaarin Leonard Orbanin mukaan
yliopistojen tarjoama laadukas ja houkutteleva
kääntäjänkoulutus koko EU:n alueella auttaa turvaamaan
ammattitaitoisten työntekijöiden saatavuutta niin komissiolle ja
muille EU-instituutioille kuin yleisemminkin
käännösmarkkinoille.
EMT-kriteereissä määritetään
kääntämisen maisterintutkintoa varten hankittavat taidot, ja
vaatimusten täyttämisestä tulee
kääntäjänkoulutuksen laadun tae. EMT-hanke
käynnistettiin vuonna 2005 Euroopan komission käännöstoimen
pääosaston aloitteesta, ja sitä on kehitetty tiiviissä
yhteistyössä käännösalan tunnustettujen
koulutusasiantuntijoiden kanssa.
Nyt järjestettävä EMT-konferenssi on järjestyksessä
kolmas. Kahdessa edellisessä konferenssissa, jotka järjestettiin
lokakuussa 2006 ja maaliskuussa 2008, luotiin yhteistyölle perusta ja
ehdotettiin tiettyjen perusvaatimusten asettamista kääntämisen
koulutusohjelmille. Mikä tahansa kääntäjänkoulutusta
tarjoava korkean asteen oppilaitos, joka haluaa osallistua EMT-verkostoon, voi
ottaa perusvaatimukset käyttöön. Komissio antaa neuvoja, mutta
vastuu kääntäjänkoulutuksesta säilyy kaikilta osin
oppilaitoksilla. 
Verkosto perustetaan komission käännöstoimen
pääosaston neljä vuotta sitten aloittaman EMT-hankkeen
tuloksena.
Verkoston tavoitteena on edistää parhaiden
käytäntöjen vaihtoa jäsenoppilaitosten välillä,
parantaa opetuksen laatua ja tulevien kääntäjien ammattitaitoa
sekä luoda todella eurooppalaiset markkinat päteville
kääntäjille.
Komission taannoinen
muistio[1] mahdollisesta
kääntäjäpulasta joissakin kielissä vahvistaa, että
kääntäjäkoulutuslaitoksista valmistuville ammattilaisille on
jatkuvaa kysyntää. 
EMT-konferenssi 2009 keskittyy erityisesti seuraaviin teemoihin:tulevilta kääntäjiltä vaadittavat keskeiset taidot
korkeakoulutasoinen koulutus ja työllistettävyys sekä eri
maiden oppilaitosten välisen yhteistyön parantaminen
EMT-verkoston pääsyvaatimukset
verkoston jäsenten ja hakijoiden edut ja velvoitteet
verkoston työnkuva ja organisaatio.Konferenssia voi
seurata  suorana lähetyksenä internetissä  osoitteessa:http://ec.europa.eu/dgs/translation/external_relations/universities/emt_conference2009_en.htm.Samasta osoitteesta löytyvät myös vastaukset katsojien
lähettämiin kysymyksiin.
EMT-verkostoon liittymisestä kiinnostuneiden korkeakoulujen on
jätettävä hakemuksensa 30. huhtikuuta 2009 mennessä.Lisätietoja: 
EMT-konferenssi 2009:	
http://ec.europa.eu/dgs/translation/external_relations/universities/emt_conference2009_en.htm
Hakuilmoitus: 
http://ec.europa.eu/dgs/translation/external_relations/universities/emt_network_join_en.htmKäännöstoimen pääosasto: http://ec.europa.eu/dgs/translation
Kielet EU:ssa: http://europa.eu/languages/fi/home
[1] MEMO/09/76,
19.2.2009.
