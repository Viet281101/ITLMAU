IP/09/1548
      Bryssel 20. lokakuuta 2009
      Komission johtama pyöreän pöydän keskusteluryhmä helpottaa verkkomusiikin hankkimista
      Yhteinen julkilausuma musiikin verkkojakelun yleisistä periaatteista allekirjoitettiin 19. lokakuuta 2009 musiikin verkkojakelua
            käsittelevän pyöreän pöydän keskusteluryhmän neljännessä kokouksessa. Tavoitteena on parantaa tulevaisuudessa eurooppalaisten
            kuluttajien mahdollisuuksia hankkia verkkomusiikkia. Keskusteluryhmän puheenjohtajana toimi kilpailuasioista vastaava komission
            jäsen Neelie Kroes, ja muut osallistujat olivat Amazon, BEUC, EMI, iTunes, Nokia, PRS for Music, SACEM, STIM ja Universal. Kokouksen jälkeen useat osallistujista ilmoittivat konkreettisista toimista ja sitoumuksista, joiden tarkoituksena on parantaa
            verkkomusiikin saatavuutta Euroopassa.
      Komissaari Neelie Kroesin mukaan eurooppalaiset kuluttajat haluavat ja ansaitsevat parempaa verkkomusiikkitarjontaa. ”Pyöreän pöydän keskusteluryhmän
            tänään tekemä sopimus perusperiaatteista on selkeä osoitus edistymisestä tässä asiassa. Useat markkinatoimijat ovat ensimmäistä
            kertaa sopineet yhteisestä etenemissuunnitelmasta. Lisäksi olen erittäin tyytyväinen siihen, että on toteutettu konkreettisia
            toimia ja tehty sitoumuksia verkkomusiikin saatavuuden parantamiseksi", hän jatkoi.
      Komissaari Neelie Kroes avasi kokouksen muistuttamalla, että tarve myöntää musiikin käyttölupia verkkosovelluksiin on tunnustettu. Koska käyttölupien
            myöntäminen on nykyisin liian monimutkaista ja hankalaa, monet sidosryhmät jäävät vaille digitaalisen maailman mahdollisuuksia.
            Yksinkertaisemmilla ja läpinäkyvimmillä lisensointiratkaisuilla voidaan laajentaa markkinoita ja tarjota verkkomusiikkia  yhä useammille eurooppalaisille kuluttajille uusilla ja innovatiivisemmilla tavoilla sekä suojata samalla  kulttuurien moninaisuutta ja tekijöiden etuja. 
      Keskusteluryhmän osallistujat allekirjoittivat yhteisen julkilausuman, jossa nesitoutuvat jatkamaan toimia uusien EU:n laajuisten lisensointialustojen luomiseksi. Näiden alustojen luettelot kokoaisivat mahdollisimman monen tekijänoikeusjärjestön
                  ohjelmistot yhteen, ja alustat perustuisivat oikeuksien omistajien vapaaehtoiseen yhteistyöhön.sopivat, että tekijänoikeusjärjestöjen olisi noudatettava tiettyjä puolueettomia, läpinäkyviä ja syrjimättömiä kriteereitä, jotta muut tahot
                  voivat myöntää useita alueita kattavia käyttölupia.perustavat työryhmän luomaan yhteisen kehyksen oikeuksien omistajia koskevien tietojen tunnistamiseksi ja vaihtamiseksi, jotta kaupallisten käyttäjien on helppo tunnistaa
                  oikeudenhaltijat ja hankkia tarvitsemansa oikeudet.Muut alan sidosryhmät voivat myös halutessaan soveltaa näitä perusperiaatteita. Niillä pyritään yksinkertaistamaan tapaa, jolla musiikin käyttölupia myönnetään verkkosovelluksiin
            siten, että varmistetaan markkinoiden kasvu ja kuluttajien edut. 
      Pyöreän pöydän keskusteluryhmän kokouksen jälkeen:Apple ilmoitti ilahtuneensa kehityksestä kohti tehokkaampia tapoja myöntää musiikin käyttölupia verkkosovelluksiin. Sen tavoitteena
                  on, että kuluttajat yhä useammissa Euroopan maissa pääsevät asioimaan iTunes storessa kuluvan vuoden aikana.EMI ilmoitti, että se aikoo ottaa merkittävän askeleen eteenpäin digitaalisessa lisensoinnissa Euroopassa ei-yksinoikeudellisilla
                  sopimuksilla espanjalaisen tekijänoikeusjärjestön (SGAE) ja ranskalaisen tekijänoikeusjärjestön (SACEM) kanssa.Amazon painotti, että se tekee jatkuvasti työtä voidakseen tarjota asiakkaille laajan tuotevalikoiman ja edulliset hinnat
                  kaikilla eurooppalaisilla verkkosivustoillaan ja että se pystyy nyt toimittamaan kaikkia fyysisiä tuotteita kaikkiin 27:ään
                  EU:n jäsenvaltioon. Amazon korosti, että se on sitoutunut jatkamaan työtä voidakseen tarjota asiakkailleen mahdollisimman
                  laajan valikoiman verkkomusiikkia. Amazon piti yhteisiä periaatteita tervetulleena ja merkittävänä askeleena EU:n lisensointikehyksen
                  kehittämiselle ja digitaalisen musiikin verkkojakelun helpottamiselle koko Euroopassa.Keskusteluryhmässä sovittujen periaatteiden mukaisesti SACEM alkaa nyt tehdä aktiivisesti yhteistyötä mahdollisimman monen eurooppalaisen tekijänoikeusjärjestön kanssa sellaisen
                     yhteisen ja ei-yksinoikeudellisen portaalin luomiseksi, joka voi tarjota mahdollisimman laajan valikoiman verkkopalveluille
                     koko Euroopassa.Komissaari Neelie Kroes on erittäin tyytyväinen siihen, että keskusteluryhmän kokouksen jälkeen on toteutettu konkreettisia toimia verkkomusiikin
            saatavuuden parantamiseksi. Nyt on mahdollista toteuttaa uusia toimia keskusteluryhmän jäsenten sopimien periaatteiden pohjalta. Komissio on sitoutunut työskentelemään markkinatoimijoiden kanssa kuluttajien etujen ajamiseksi.
      Keskusteluryhmän 19.10.2009 pidetyn kokouksen osallistujien yhteinen julkilausuma aiheesta ”General principles for the online distribution of music” on luettavissa osoitteessa:
      http://ec.europa.eu/competition/sectors/media/joint_statement_1.pdf 
      EMI:n, PRS for Musicin, SACEM:in, STIM:in ja Universal Music Group Internationalin yhteinen julkilausuma aiheesta ”Working Group on a Common Framework for Rights Ownership Information” on luettavissa osoitteessa:
      http://ec.europa.eu/competition/sectors/media/joint_statement_2.pdf 
      Taustaa
      Online Commerce roundtable –keskusteluryhmän ensimmäiseen kokoukseen (joka pidettiin 17.9.2008, ks. IP/08/1338) osallistuivat EMI Music Publishing, Fiat, eBay, Apple/iTunes, Alcatel-Lucent, LVMH, Which? (brittiläinen kuluttajajärjestö),
            SACEM (ranskalainen lauluntekijöiden ja säveltäjien tekijänoikeusjärjestö) ja Sir Mick Jagger. Ensimmäisessä kokouksessa käsiteltiin
            verkossa tarjottavia tavaroita ja palveluja. Toisessa kokouksessa (joka pidettiin 16.12.2008) keskityttiin musiikin levitykseen
            verkon kautta ja sen osallistujat rajattiin niihin, joita asia koskee.  
      Keskustelujen päätteeksi laadittiin kertomus ”Online Commerce Roundtable Report on Opportunities and barriers to online retailing”, joka on saatavissa osoitteessa:
      http://ec.europa.eu/competition/consultations/2009_online_commerce/roundtable_report_en.pdf 
      Siitä järjestettiin julkinen kuulemismenettely, johon saatiin paljon kommentteja:
      http://ec.europa.eu/competition/consultations/2009_online_commerce/index.html
      Kolmas kokous (joka pidettiin 8.9.2009) oli avoin myös muille verkossa toimiville musiikkiteollisuuden keskeisille tekijöille, kuten Amazon,
            Nokia, PRS for Music (brittiläinen tekijänoikeusjärjestö), STIM (ruotsalainen tekijänoikeusjärjestö), Universal Music Publishing
            Group ja Euroopan kuluttajaliiton (BEUC) edustajat.
