IP/09/1576  Bryssel, 23. lokakuuta 2009  Ympäristö: Euroopan vihreä pääkaupunki -palkinto jaossa vuosille 2012 ja 2013  Komissio on käynnistänyt kilpailun, jolla etsitään seuraavaa Euroopan vihreää pääkaupunkia. Arvostetulla palkinnolla ”Euroopan vihreä pääkaupunki” annetaan tunnustus ympäristöystävällisen kaupunkiasumisen edelläkävijöille. Aiemmin tänä vuonna Euroopan vihreäksi pääkaupungiksi valittiin Tukholma vuodeksi 2010 ja Hampuri vuodeksi 2011. Nyt etsitään kaupunkeja, joista tulee Euroopan vihreä pääkaupunki vuonna 2012 ja 2013. Vuosittaisen palkinnon tarkoituksena on osaltaan edesauttaa sitä, että eurooppalaisista kaupungeista tulee miellyttävämpiä ja terveellisempiä asuinpaikkoja.  Ympäristöasioista vastaava komissaari Stavros Dimas totesi seuraavaa: ”Paikallisviranomaisilla on ratkaiseva rooli kaupunkilaisten elinolojen parantamisessa. Euroopan vihreä pääkaupunki -palkinto kannustaa kaupunkeja ratkaisemaan ympäristöongelmia ja parantamaan kansalaisten elämänlaatua siten, että ympäristö otetaan kaupunkisuunnittelussa systemaattisesti huomioon."  Euroopan vihreä pääkaupunki vuonna 2012 ja 2 013   Kaikki eurooppalaiset yli 200 000 asukkaan kaupungit voivat nyt hakea Euroopan vihreän pääkaupungin kunnianimitystä vuodelle 2012 ja 2013. Kilpailu on avoin EU:n 27 jäsenvaltiolle, ehdokasmaille (Turkki, entinen Jugoslavian tasavalta Makedonia ja Kroatia) ja Euroopan talousalueen maille (Islanti, Norja ja Liechtenstein).  Hakemusten arvioinnissa käytetään 11 ympäristökriteeriä, joita ovat mm. paikalliset ponnistelut ilmastonmuutoksen torjunnassa, jätteiden määrä ja jätehuolto, luonnon ja biologisen monimuotoisuuden suojelu, liikenne, ilmanlaatu ja vesi.  Kilpailuun osallistutaan täyttämällä lomake internetissä. Määräaika sekä vuotta 2012 että 2013 varten on 1. helmikuuta 2010. Voittajat julkistetaan lokakuussa 2010.  Raati koostuu Euroopan komission, Euroopan ympäristökeskuksen sekä keskeisten eurooppalaisten ja kansainvälisten ympäristöjärjestöjen edustajista.   Vihreä mpiä kaupunkeja   Eurooppalaisista 80 prosenttia asuu kaupunkialueilla ja kaupunkiympäristön tila vaikuttaa suoraan heidän elämänlaatuunsa. Euroopan vihreä pääkaupunki on hanke, jolla pyritään edistämään ja palkitsemaan ympäristötekoja, saamaan kaupungit sitoutumaan lisätoimiin sekä tuomaan esiin parhaita käytäntöjä ja edistämään niiden vaihtoa eurooppalaisten kaupunkien välillä.  Palkinto myönnetään kaupun gille, joka on johdonmukaisesti pitänyt hyvää huolta ympäristöstä ja joka on koko ajan sitoutunut jatkamaan kunnianhimoisia toimia, parantamaan ympäristöä ja edistämään kestävää kehitystä. Tavoitteena on, että voittajakaupungit toimivat inspiroivina esimerkkeinä muille eurooppalaisille kaupungeille ja edistävät parhaita käytäntöjä.  Tämän vuoden helmikuussa julkistettiin Euroopan vihreä pääkaupunki -kilpailun ensimmäiset voittajat. Tiukasta kilpailusta selviytyivät voittajina Tukholma ja Hampuri. Tukholma on Euroopan vihreä pääkaupunki vuonna 2010 ja Hampuri vuonna 2011. Näitä kaupunkeja pidettiin roolimalleina niiden toimien vuoksi, joita ne ovat toteuttaneet asukkaidensa kaupunkiympäristön parantamiseksi. Ne ovat mm. ryhtyneet päättäväisesti torjumaan ilman pilaantumista, liikenteen ruuhkautumista ja kasvihuonekaasupäästöjä. Taustaa  Euroopan vihreä pääkaupunki -palkinto on tulosta prosessista, jonka takana ovat ekologisesti suuntautuneet kaupungit. Käsite syntyi alun perin Tallinnan entisen kaupunginjohtajan Jüri Rataksen aloitteesta Tallinnassa 15. toukokuuta 2006 pidetyssä kokouksessa, jossa 15 eurooppalaista kaupunkia ja Viron kaupunkiliitto allekirjoittivat yhteisymmärryspöytäkirjan palkinnon perustamisesta. Tällä hetkellä palkintoa tukee yli 40 kaupunkia, joissa on mukana 21 pääkaupunkia EU:sta. Lisätietoja: Euroopan vihreä pääkaupunki:    www.europeangreencapital.eu    Kaupunkiympäristöä koskevat komission Internet-sivut:    http://ec.europa.eu/environment/urban/home_en.htm
