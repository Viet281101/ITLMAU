IP/09/1903   Bryssel 10. joulukuuta 2009   Internetin .eu-päätteiset verkkotunnukset saatavilla nyt kaikilla EU-kielillä       Tästä päivästä lähtien eurooppalaiset yksityishenkilöt, yritykset ja järjestöt voivat rekisteröidä .eu-päätteisiä internet-osoitteita, joissa voi olla kirjaimia mistä tahansa Euroopan unionin 23:sta virallisesta kielestä. Tämän ansiosta voidaan rekisteröidä esimerkiksi kreikkalaisia tai kyrillisiä nimiä, kuten   www.διαδίκτυο.eu  tai  www.роуминг.eu  . Uudistus tuli mahdolliseksi komission kesäkuussa 2009 hyväksymien uusien EU-sääntöjen myötä (  IP/09/1044  ).   ”Oman eurooppalaisen aluetunnuksemme .eu:n alle nyt saatavat ns. "kansainvälistetyt" verkkotunnukset ovat merkittävä askel kohti todella globaalia ja toisaalta paikallista internetiä. Monet internetin käyttäjät tulevat maista, joissa useimmat kielet eivät perustu latinalaisiin a-z-aakkosiin. Nämä käyttäjät luonnollisesti haluavat hyödyntää omaa kirjainmerkistöään,  ” sanoi EU:n tietoyhteiskuntakomissaari Viviane Reding. ”Kansainvälisten .eu-verkkotunnusten käyttöönotto auttaa entistä paremmin vastaamaan monikielisen ja monikulttuurisen Euroopan tarpeisiin."   Kansainvälistetyt verkkotunnukset ovat internetin osoitteita, jotka voivat sisältää muitakin merkkejä kuin latinalaisen merkistön 26 merkkiä (kirjaimet a-z, numerot 0-9 ja merkki ”-”). Tähän päivään mennessä .eu-tunnuksen alle verkkotunnuksia rekisteröivät ovat voineet käyttää ainoastaan tätä rajattua merkistöä, mutta nyt tunnuksissa voi käyttää kaikkia EU:n virallisten kielten merkkejä.       Komissio päätti aiemmin, että eurooppalaisen .eu-aluetunnuksen alaisissa osoitteissa olisi voitava käyttää kaikkia virallisten EU-kielten merkkejä (   IP/09/1044  ). Tämä on nyt mahdollista kansainvälistettyjen verkkotunnusten ansiosta. Nyt .eu-verkkotunnuksissa voi siis käyttää vaikkapa merkkejä "à", "ą", "ä", "ψ" tai "д". EU:n kansalaiset, yritykset ja järjestöt voivat rekisteröidä verkkotunnuksia, joissa käytetään muuta kuin latinalaista merkistöä, mikä on oleellista esimerkiksi kreikan ja bulgarian kielten osalta. Espanjan ja baskin puhujat taas voivat rekisteröidä tunnuksia, joissa esiintyy kirjain "ñ", ja ranskan-, portugalin- ja katalaaninkieliset voivat käyttää tunnuksissaan kirjainta "ç".   Monikielisyys on ollut erittäin tärkeä .eu-järjestelmän piirre siitä lähtien kun .eu-rekisteröinnit tulivat mahdollisiksi vuonna 2006. Asiaa koskevassa lainsäädännössä säädetään muun muassa, että .eu-verkkotunnusten rekisteröinnin ja rekisteröintipäätöksistä tiedottamisen olisi oltava mahdollista kaikilla EU:n virallisilla kielillä. Lisäksi säädetään, että verkkotunnuksissa on voitava käyttää kaikkia virallisten kielten aakkosia.      Seuraavat vaiheet   Tästä päivästä lähtien .eu-aluetunnuksen alaisuuteen rekisteröidyissä nimissä voi käyttää kansainvälistettyä muotoa. Esimerkiksi ”europa.eu”-verkkotunnuksessa ”.eu” on aluetunnus ja ”europa” sen alaisuuteen rekisteröity nimi.     Lisäksi komissio pyrkii siihen, että myös itse aluetunnus eli ”.eu” olisi mahdollisimman pian mahdollista esittää eri kirjaimistojen mukaisessa muodossa (esimerkiksi kreikkalaisin tai kyrillisin aakkosin). Komissaari Reding ilmoitti komission suunnitelmista internetin nimi- ja osoitejärjestelmää hallinnoivan   ICANNin  ( Internet Corporation for Assigned Names and Numbers) pääjohtajalle Rod Beckstromille Internet Governance Forumin marraskuisessa kokoontumisessa (  IP/09/1717  ). Kun ICANN on hyväksynyt kansainvälistetyt muodot myös .eu-aluetunnukselle, internetin käyttäjät EU:ssa voivat rekisteröidä koko verkko-osoitteensa (siis sekä aluetunnuksen että sen alaisen verkkotunnuksen) oman merkistönsä mukaisessa muodossa.  Taustaa   .eu on Euroopan oma aluetunnus internetissä. Sen on perustanut EU, mutta sen käytännön toiminnasta vastaa voittoa tavoittelematon organisaatio,  EURid . Tämä belgialaisten, tšekkiläisten, italialaisten, ruotsalaisten ja slovenialaisten rekisterien perustama yhteenliittymä käynnisti .eu-toiminnan vuonna 2005.       Tällä hetkellä .eu-verkkotunnuksia on yli 3 miljoonaa (   IP/09/536  ).   Lisätietoa:    MEMO/08/218          Annex  Ten largest top level domains by number of registered domain names (as of 30 September 2009)      TLD     Number of  registered domains       .com     82 467 859       .de      13 077 091        .cn     12 545 589       .net     12 477 730       .org     7 840 201       .uk     7 826 095       .info     5 282 857       .nl     3 523 290       .eu (*)     2 991 205       .biz     2 370 874      Source: EURid      Number of .eu domains by country   (as of 30 September 2009)      Country     Number of .eu domains       Austria     76 846       Belgium     91 334       Bulgaria     10 420       Cyprus     52 795       Czech Republic    87 382       Denmark     38 166       Estonia     8 146       Finland     15 389       France     267 678       Germany     922 344       Greece     26 231       Hungary     29 822       Ireland     50 311       Italy     164 049       Latvia     5 599       Lithuania     9 499       Luxembourg     26 929       Malta     3 759       Netherlands     417 892       Poland     163 465       Portugal     11 986       Romania     20 003       Slovakia     19 849       Slovenia     6 605       Spain     71 529       Sweden     75 452       United Kingdom     309 766      Source: EURid       Growth of .eu domains 2007-2009 by country of residence of registrants      Country     Growth of .eu domains  2007-2009*       Austria     + 17 %       Belgium     +  9 %       Bulgaria     + 87 %       Cyprus     - 42 %       Czech Republic     + 49 %       Denmark     -  8 %       Estonia     + 35 %       Finland     + 20 %       France     + 39 %       Germany     + 7 %       Greece     + 28 %       Hungary     + 36 %       Ireland     + 82 %       Italy     + 20 %       Latvia     - 23 %       Lithuania     + 73 %       Luxembourg     + 87 %       Malta     - 81 %       Netherlands     + 15 %       Poland     + 60 %       Portugal     +  9 %       Romania     + 41%       Slovakia     + 56 %       Slovenia     + 44 %       Spain     + 17 %       Sweden     - 21 %       United Kingdom     - 18 %       EU     + 10 %        *from 31.12.2007 to 30.09.2009.   Source: EURid
