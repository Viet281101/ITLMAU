IP/09/951  Bryssel 18. kesäkuuta 2009  Euroopan komission tavoitteena on avoin ja riippumaton internetin hallinto   Euroopan komissio, Euroopan unionin toimeenpanoelin, vaati tänään julkaistussa asiakirjassa avoimempaa ja monenvälisesti läpinäkyvämpää internetin hallintoa.  Internetin käyttäjiä on maailmassa tällä hetkellä 1,5 miljardia, ja näistä 300 miljoonaa Euroopan unionin 27 jäsenvaltiossa.  Internetin keskeisten elementtien koordinoinnista vastaa tällä hetkellä yksityinen Yhdysvalloissa toimiva elin   ICANN   (Internet Corporation for Assigned Names and Numbers).  Komission mielestä yksityisten yritysten olisi jatkossakin vastattava internetin päivittäisestä toiminnasta, kunhan yritykset ovat riippumattomia ja niiden toiminta läpinäkyvää.  Komissio katsoo myös, että internetiä koskevat, erityisesti avoimuuteen ja turvallisuuteen liittyvät päätökset, olisi tehtävä avoimesti ja läpinäkyvästi, koska ne vaikuttavat kaikkiin maailman ihmisiin.  ICANN toimii tällä hetkellä Yhdysvaltain kauppaministerin kanssa solmitun yhteishankesopimuksen pohjalta.  Tämän sopimuksen voimassaolo päättyy 30. syyskuuta 2009.  Euroopan komission mielestä internetin tulevissa hallintojärjestelyissä olisi otettava huomioon, että internetillä on keskeinen asema kaikissa maissa.   Tietoyhteiskunnasta ja viestimistä vastaava komissaari Viviane Reding sanoi:  ” ICANN tulee pian ratkaisevaan vaiheeseen kehityksessään.  Tuleeko siitä täysin riippumaton järjestö, joka on vastaa maailmanlaajuiselle internetyhteisölle?  Ainakin eurooppalaiset uskovat näin, ja tähän komissiokin pyrkii.  Kehotan Yhdysvaltoja työskentelemään yhteistyössä Euroopan unionin kanssa tämän tavoitteen saavuttamiseksi.”  ICANNin ja Yhdysvaltain hallituksen kahdenvälisen yhteishankesopimuksen voimassaolo päättyy syyskuussa 2009.  Komissio totesi tänään, että tämän yksityissektorin aloitteen olisi jatkossakin oltava johtoasemassa, mutta sen toiminnan olisi perustuttava kansainvälisesti sovittuihin, selkeisiin suuntaviivoihin.  Esimerkkinä voidaan mainita, että jos ICANN valvoo yksilöityjen verkkotunnusten (verkkosivu voi vaihtaa tunnuksen ”.com” mihin tahansa tunnukseen) käyttöönottoa, valvonnan olisi perustuttaa selkeisiin suuntaviivoihin ja toiminnan olisi oltava avointa.  Euroopan unioni katsoo myös, että internetin tulevien hallintojärjestelyjen olisi noudatettava tiettyjä keskeisiä periaatteita, joita ovat erityisesti ihmisoikeuksien ja sananvapauden kunnioittaminen sekä tarve säilyttää internetin vakaus ja turvallisuus.  Komission tänään julkistamassa tiedonannossa ”Internetin hallinto  tästä eteenpäin” on ehdotuksia internetin hallinnon avoimuuden, läpinäkyvyyden ja osallistavuuden lisäämiseksi. Keskeinen tavoite on vastuullisuus – sekä sisäinen (ICANNin päätöksentekoelimet ja yleinen organisaatio) että ulkoinen (monenvälinen vastuullisuus, joka koskee kaikkia maailman maita).  Tämä tarkoittaa myös, että niillä, joita hallintoelinten päätökset koskevat, pitäisi olla mahdollisuus tehdä valitus riippumattomalle tuomioistuimelle.  Komissio ehdottaa myös, että verkoston hallinnosta vastaisivat yksityiset elimet, joiden toiminta perustuu viranomaisten hyväksymiin periaatteisiin, mutta joiden päivittäisiin toimintoihin viranomaiset eivät kuitenkaan osallistuisi.   Yhdysvaltain hallitus on ainoa elin, joka on virallisesti valvonut ICANNin politiikkaa ja toimia sen perustamisesta vuodesta 1998 lähtien.  Koska yhteishankesopimuksen voimassaolo nyt päättyy, komissio katsoo, että ICANNin pitäisi tulevaisuudessa olla vastuussa yleisesti, ei vain yhdelle hallitukselle, vaan koko maailmanlaajuiselle internet-yhteisölle.  Tämä on erityisen tärkeää, kun otetaan huomioon, että seuraavat miljardi internet-käyttäjää tulevat pääasiassa kehitysmaista.  Komissio totesi tänään, että Euroopan unionin olisi aloitettava keskustelut näistä kysymyksistä kansainvälisten kumppaneiden kanssa.  Erityisesti olisi keskusteltava siitä, miten internetin kestävyyttä voidaan parantaa tahattomista ongelmista tai tahallisista hyökkäyksistä aiheutuvia käyttökatkoksia vastaan. Komission ehdotuksilla halutaan edelleenkin vahvistaa yksityisen liiketoiminnan merkitystä ja varmistaa, että internet on jatkossakin innovaation, sananvapauden ja talouskehityksen veturi. Taustaa  EU on aina ollut aktiivisesti mukana internetin hallintoa koskevissa kansainvälisissä neuvotteluissa.  Euroopan unioni oli myös mukana ICANNin perustamisessa vuonna 1998.  Hallitukset, yksityissektori ja kansalaisyhteiskunta sopivat yleisen edun vuoksi vuosina 2003–2005 useista niitä koskevista internetin hallinnoinnin ja koordinoinnin periaatteista   World Summit on the Information Society   n puitteissa.  EU:n toiminnan painopisteenä oli tarve varmistaa internetin turvallisuus ja vakaus myös jatkossa.  Lisäksi EU piti tärkeänä, että hallinnoinnista vastaa jatkossakin yksityissektori ja että keskeisimpien toimintapoliittisten päätösten tekoon osallistuvat mahdollisimman monet sidosryhmät.   Komission tiedonanto ”Internetin hallinto tästä eteenpäin”  on saatavilla osoitteessa:     http://ec.europa.eu/information_society/policy/internet_gov/index_en.htm     Komissaari Viviane Reding on vastikään linjannut näkemyksiään internetin hallinnoinnista tulevaisuudessa. Katso tiedote   IP/09/696   :  Katso Viviane Redingin videoviesti osoitteessa:     http://ec.europa.eu/commission_barroso/reding/video/text/message_20090504.pdf   Euroopan komissio esitti tänään myös erästä toista internetin tärkeää kehitysaskelta koskevan toimintasuunnitelman – ”Esineiden internet”:  katso tiedote   IP/09/952   . Annex  Growth of Internet users by regions of the world 1990-2008, in millions of users         Source: International Telecommunication Union
