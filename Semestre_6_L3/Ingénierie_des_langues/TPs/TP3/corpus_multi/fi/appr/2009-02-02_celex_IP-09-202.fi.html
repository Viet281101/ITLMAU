IP/09/202
Bryssel 2. helmikuuta 2009Energia-ala, pankit ja joukkoliikenne
eivät palvele kuluttajaaEnergia-ala, pankkipalvelut ja joukkoliikenne ovat
kolme ihmisille erittäin tärkeää palvelusektoria. Ne
kuitenkin aiheuttavat kuluttajille eniten ongelmia, todetaan Euroopan komission
tänään julkaisemassa toisessa vuosittaisessa
kuluttajamarkkinoiden tulostaulussa. Toimintahäiriöiden riskiä
kartoitettiin yli 20 tavara- ja palvelualalla (mm. elintarvikkeet, vaatetus,
jalkineet, rahoituspalvelut, energia ja telepalvelut). Niitä arvioitiin
viidellä kuluttajaindikaattorilla: hinnat, palveluntarjoajan vaihtaminen,
tyytyväisyys, valitukset ja turvallisuus. Tarkoituksena oli
selvittää, miten markkinat toimivat kuluttajan näkökulmasta.
Komissio tekee vuonna 2009 syvällisen analyysin kuluttajien tilanteesta
sähkön vähittäismarkkinoilla. 
Kuluttaja-asioista vastaava komissaari Meglena Kuneva totesi olevansa hyvin
huolissaan siitä, että nämä kolme ihmisten
elämässä niin keskeistä palvelualaa saavat huonoja
arvosanoja, kun niitä mitataan EU:n laajuisilla keskeisillä
kuluttajaindikaattoreilla. ”Koska sähkön osuus kotitalouksien
menoista on niin suuri, sähkön vähittäismarkkinat joutuvat
tarkemman tutkimuksen kohteeksi vuonna 2009. Eurooppalaiset kuluttajat
ansaitsevat parempaa.”
Tärkeimmät tulokset 
Vuoden 2009 tulostaulusta ilmenee kaksi EU:n laajuista suuntausta:
1. Peruspalvelut ovat tehottomia
Palvelut aiheuttavat kuluttajille jatkuvasti enemmän ongelmia kuin
perinteiset tavaramarkkinat. Palvelu- ja  tavaramarkkinoiden välinen
selkeä ero tulee jälleen esiin 19 markkinoilla tehdyssä
tyytyväisyystutkimuksessa. Erityisen tyytymättömiä ollaan
kaupunki- ja lähiliikenteeseen (junat, bussi ja raitiovaunut),
energia-alaan, kiinteisiin puhelinliittymiin ja postipalveluihin.  Kaikilla
näillä aloilla alle 60 % kuluttajista on tyytyväisiä
saamiinsa palveluihin. Kuluttajat myös tyypillisesti valittavat
enemmän palvelu- kuin tavaramarkkinoista. Katso MEMO/09/44.2. Kuluttajien mielestä kolme ongelmallisinta sektoria (mitattuna
viidellä indikaattorilla) ovat energia, liikenne ja pankkipalvelut
Energia-ala:Alle kaksi kolmasosaa kuluttajista on tyytyväinen
energiantoimittajaansa.
Sähkön- ja kaasuntoimittajat saavat erityisen huonot arvosanat
hinnankorotustensa vuoksi. Noin 60 % kuluttajista ilmoittaa
energiantoimittajansa nostaneen hintoja, ja vain 3–4 % toteaa hintojen
laskeneen.
Sähkö- ja kaasutoimittajien arvosanat ovat kehnot myös
tarjousten vertailtavuuden ja toimittajan vaihtamisen sujuvuuden osalta.
Energia-ala on ala, jolla kuluttajat vaihtavat vähiten toimittajaa: 
ainoastaan 7 % vaihtoi kaasun- ja 8 %
sähköntoimittajaa.Toimittajaa vaihtaneiden asiakkaiden
määrä on erityisen tärkeä mittari siksi, että yksi
tulostaulun keskeisistä havainnosta oli, että kuluttajien hanakkuus
ilmoittaa hinnankorotuksista on pienempi markkinoilla, joilla toimittajaa
vaihdetaan useammin. Tällaisia markkinoita ovat autovakuutus (25 %
kuluttajista kahtena edellisenä vuonna), internet (22 %) ja matkapuhelimet
(19 %). Kuluttajat, jotka vahvistavat asemaansa saamalla hyötyä
vaihtomahdollisuudesta, parantavat kaikkien kuluttajien tilannetta.
Ensisijaisena poliittisena tavoitteena keskeisillä
vähittäiskaupan aloilla olisikin oltava toimittajan vaihtamisen
helpottaminen.
Pankkipalvelut:Pankkipalvelujen hinnoitteluun on selvästikin
kiinnitettävä huomiota. Sekä palvelumaksut että korkotaso
vaihtelevat suuresti ja vaikeasti selitettävissä olevalla tavalla
jäsenvaltioiden välillä. Esimerkiksi 1–5 vuoden
kulutusluoton korko vaihtelee Ruotsin 0,21 prosentista Viron 12,12 prosenttiin,
ja erot säilyvät, vaikka pääomakustannukset otettaisiin
huomioon.
Pankkipalvelut ovat erityisen ongelmallisia tarjousten vertailtavuuden,
pankin vaihtamisen helppouden ja todellisen vaihtomahdollisuuden osalta.
Keskimäärin 11 % vähittäispankkipalvelujen
käyttäjistä vaihtoi pankkia viimeisten kahden vuoden aikana,
mutta vain 9 % käyttötilien omistajista. Pankkia herkimmin
vaihtaneilla oli kiinnelainoja tai sijoitustuotteita, mutta heidänkin
osuutensa oli vain 13 prosenttia.Liikenne:Kaupunki- ja lähiliikenteen käyttäjät ovat
tyytymättömimpiä ja heillä on eniten ongelmia. Alle puolet
kuluttajista on tyytyväisiä saamiinsa palveluihin. Eniten
tyytymättömyyttä aiheuttavat hinnat, houkuttelevuus, ostostenteon
helppous ja asiakassuuntautuneisuus.
Yksi neljästä kuluttajasta koko ongelmia ja teki
valituksen.Seuraavat toimet
Kolmesta ongelmallisimmasta sektorista kuluttajat käyttävät
eniten rahaa energiaan (5,7 % kotitalouksien menoista) ja energia-alan
sisällä sähköön (2,1 %). Sähkön
vähittäismarkkinoilla tehdään vuonna 2009 seurantatutkimus,
jossa tarkastellaan lähemmin kuluttajien tilannetta hintojen
vertailtavuuden, hyvän kauppatavan vastaisten käytäntöjen ja
laskutuksen osalta.
Muut keskeiset päätelmät
Tulostaulun kaikki tulokset esitetään yksityiskohtaisesti
liitteenä olevassa Memossa. Tulostaulussa todetaan muun muassa, että
rajat ylittävä vähittäiskauppa on hiipumassa. Sen
osuus ei ole kasvanut sitten vuoden 2006. Kansallinen esikuva-analyysi
tuo esille jäsenvaltioiden kulutusympäristöjen väliset
suuret erot – parantamisen varaa on erityisesti valvonta- ja
korvausmekanismeissa.
Lisätietoja: 
http://ec.europa.eu/consumers/overview/cons_policy/index_en.htm
