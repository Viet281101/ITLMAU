IP/09/512
Bryssel, 31. maaliskuuta 2009Lähes miljardi euroa jaossa Euroopan
liikenneverkkohankkeisiinEuroopan komissio käynnisti
tänään vuoden 2009 TEN-T-ehdotuspyynnöt. Euroopan
liikenneinfrastruktuurihankkeisiin on haettavana lähes 1 miljardi euroa. 
Tänä vuonna jaettavaan rahoitukseen kuuluu osana Euroopan talouden
elvytyssuunnitelmaa myönnettävä 500 miljoonaa euroa, jonka on
määrä piristää Euroopan taloutta
lisäämällä investointeja infrastruktuuriin. Rahoitusta
myönnetään myös TEN-T:n vuosiohjelmasta ja monivuotisesta
TEN-T-ohjelmasta, jolloin etusijalla ovat ”merten moottoritiet”,
älykkäät tieliikennejärjestelmät ja Euroopan
rautatieliikenteen hallintajärjestelmä (ERTMS). Euroopan laajuisen
liikenneverkon toimeenpanovirasto (TEN-TEA), joka hallinnoi TEN-T-ohjelman
teknistä ja taloudellista toteutusta, vastaa ehdotuspyyntöjen
hallinnoinnista ja hanke-ehdotusten arvioinnista energian ja liikenteen
pääosaston puolesta. 
Liikenteestä vastaava komission varapuheenjohtaja Antonio Tajani on
vakuuttunut siitä, että yksi konkreettisimmista ja tehokkaimmista
keinoista nykyisen talouskriisin käsittelemiseksi on taloudellisen
kysynnän lisääminen kunnianhimoisen eurooppalaisen
infrastruktuuriohjelman avulla. ”TEN-T-ohjelma on tällainen, ja
sen toteuttaminen tuo mukanaan varmuutta työpaikoista monille
eurooppalaisille muun muassa rakennusalalla, joka on aina ollut
merkittävä työnantaja ja BKT:tä kasvattava
tekijä”, totesi Tajani. Tästä syystä
komissio on päättänyt tarjota Euroopan talouden
elvytyssuunnitelman puitteissa 500 miljoonaa euroa rahoitusta osana
tämän vuoden TEN-T-rahoitusmahdollisuuksista. 
Tämän vuoden ehdotuspyynnöt kuuluvat kolmeen erilliseen
työohjelmaan: 
1. Euroopan talouden elvytyssuunnitelman puitteissa myönnetään
500 miljoonaa euroa TEN-T-rahoitusta Eurooppaa koettelevan talous- ja
rahoituskriisin lievittämiseksi. Tässä tänä vuonna
hyväksytyssä erityisohjelmassa tuetaan hankkeita, jotka voidaan
käynnistää vuonna 2009 tai 2010 ja jotka voidaan suureksi osaksi
saattaa päätökseen näiden kahden vuoden aikana. 
2. Monivuotisesta työohjelmasta on tarkoitus rahoittaa
TEN-T-verkon tärkeimpiä hankkeita. Tämän vuoden rahoitus on
tarkoitettu kolmelle alalle:merten moottoritiet (TEN-T-ohjelman ensisijainen hanke 21), joka
tarjoaa kannattavia vaihtoehtoja ruuhkaiselle maantieliikenteelle
siirtämällä rahtia meriliikenteeseen: enintään 30
miljoonaa euroa
Euroopan rautatieliikenteen hallintajärjestelmä (ERTMS),
jolla yhdenmukaistetaan Euroopan rautateiden merkinantojärjestelmiä:
enintään 240 miljoonaa euroa
älykkäät tieliikennejärjestelmät, jossa
tieto- ja viestintäteknologioiden integrointia käytetään
tehokkaamman ja turvallisemman tieliikenteen kehittämiseen:
enintään 100 miljoonaa euroa.3. Joustava
vuotuinen työohjelma (140 miljoonaa euroa) täydentää
monivuotista työohjelmaa. Siihen sisältyy
lainavakuusvälinettä varten 60 miljoonaa euroa, joka on komission
osuus tältä vuodelta. Määrä annetaan Euroopan
investointipankin käyttöön. 
Hakemukset pyydetään toimittamaan 15. toukokuuta 2009
mennessä. Hakemuksia arvioitaessa tarkastellaan niiden merkitystä
TEN-T-ohjelman painopistealueille ja poliittisille tavoitteille.
Kriteereinä ovat myös hankkeiden kypsyysaste ja vaikutus, erityisesti
ympäristöön, sekä täydellisyys, selkeys, järkevyys
ja johdonmukaisuus.
TEN-TEA järjestää Brysselissä 22. huhtikuuta 2009
tiedotuspäivän, jolloin tästä ehdotuspyynnöstä ja
arviointiprosessista annetaan tarkempia tietoja.  
Lisätietoja saa osoitteesta http://ec.europa.eu/tentea
tai TENT-AGENCY@ec.europa.eu
