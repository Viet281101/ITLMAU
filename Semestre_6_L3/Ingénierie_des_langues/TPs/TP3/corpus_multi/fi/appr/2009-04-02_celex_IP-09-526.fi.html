IP/09/526
Bryssel 2. huhtikuuta 2009Kännykkäpuhelut mahdollisiksi
lentokoneissa EU-sääntöjen ansiostaYhä useammat eurooppalaiset lentomatkustajat
voivat lähettää tekstiviestejä, surffata netissä tai
soittaa puheluja kännykällään lennon aikana. Komissio
vahvisti vuosi sitten yhteiset säännöt matkapuhelimien
turvalliselle käytölle lentokoneissa ja laati yksinkertaisen
lupamenettelyn tätä valtioiden rajat ylittävää palvelua
varten. Sen jälkeen jo 27 eurooppalaista lentokonetta on varustettu
mahdollisuudella käyttää turvallisesti matkapuhelinta Euroopan
ilmatilassa lennettäessä. Määrän odotetaan
kaksinkertaistuvan vuoden 2009 loppuun mennessä. 
”Kännykän
käyttömahdollisuus lennon aikana kiinnostaa erityisesti
liikematkustajia ja nuorisoa. Se on myös kiinnostava
liiketoimintamahdollisuus eurooppalaisille yrityksille. Siksi komissio vahvisti
vuosi sitten yhteiset säännöt, joiden ansiosta yritykset voivat
tarjota tätä palvelua Euroopan taivaalla turvallisesti ja helposti
ilman 27 erillistä kansallista lupamenettelyä," totesi EU:n
televiestintäkomissaari Viviane Reding. ”Olen iloinen, että
ensimmäiset lentoyhtiöt tarjoavat nyt kännykän
käyttömahdollisuutta lennon aikana. Jotta käyttöönotto
jatkuisi sujuvasti, on vielä huolehdittava siitä, että
kännykän käyttö lennolla ei häiritse muita matkustajia.
Tämä onnistuu esimerkiksi siten, että tätä varten
järjestetään erillisiä vaimennettuja alueita, kuten junissa.
Operaattoreiden olisi puolestaan varmistettava, että hinnat pysyvät
kohtuullisina. Jos tässä onnistutaan, lennonaikaiset
kännykkäpuhelut voivat merkitä etulyöntiasemaa
eurooppalaisille yrityksille kilpailluilla maailmanlaajuisilla
lentomatkamarkkinoilla.”
Huhtikuussa 2008 komissio vahvisti yhdenmukaistetut ehdot
matkapuhelinpalvelujen käytölle lentomatkojen aikana EU:ssa (IP/08/537).
Vuotta myöhemmin kaksi matkaviestintäpalvelujen tarjoajaa – OnAir (Geneve) ja AeroMobile (Lontoo) – on näiden
sääntöjen ansiosta voinut aloittaa liiketoiminnan Euroopassa. Ne
tekevät sopimuksia lentoyhtiöiden kanssa, jotka haluavat tarjota
näitä palveluja asiakkailleen. 
Tällä hetkellä kolme eurooppalaista lentoyhtiötä
– Ryanair (Irlanti), TAP (Portugali) ja bmi (Yhdistynyt kuningaskunta)
– varustaa lentokoneitaan palvelua varten: 27 lentokonetta on jo valmiina,
ja määrän odotetaan kaksinkertaistuvan vuoden 2009 loppuun
mennessä. Alku on lupaava, ja muutkin lentoyhtiöt tekevät
parhaillaan teknisiä testejä. 
Samalla lentoyhtiöt viimeistelevät ehtoja, joilla matkustajat
voivat käyttää kännykkää lennon aikana, jotta
palvelu saisi mahdollisimman hyvän vastaanoton kuluttajien keskuudessa.
Lisäksi ne analysoivat palvelun käyttöönottoa jo
varustelluissa lentokoneissa. Hinnat lähtevät tällä
hetkellä 1,60 eurosta minuutilta puhelujen ja 0,43 eurosta tekstiviestien
osalta, riippuen matkustajan käyttämästä
maanpäällisestä operaattorista. 
Komissio ryhtyi sääntelytoimiin vuonna 2008, jotta lentokoneissa
voitaisiin käyttää matkaviestimiä turvallisesti koko
Euroopassa ja yritykset voisivat tarjota näitä palveluja valtioiden
rajat ylittävillä lennoilla. Tämä edellytti:sen varmistamista, että lennolla käytettävät laitteet
– mukaan lukien matkustajien käyttämät laitteet –
eivät häiritse lentokoneen laitteiden ja järjestelmien toimintaa;sen varmistamista, että matkaviestinlaitteet eivät aiheuta
häiriöitä maanpäällisissä
matkaviestintäverkoissa vaan kytkeytyvät pelkästään
lentokoneessa sijaitsevaan tukiasemaan, joka on linkitetty maahan satelliitin
välityksellä; 
yhteisiä sääntöjä ja standardeja, joiden nojalla
tukiasemia voidaan käyttää luvallisesti koneiden
lentäessä EU:n eri jäsenvaltioiden ilmatilassa.
Malli muillekin maanosille
Eurooppalainen lähestymistapa on toiminut mallina muille alueille. Useat
Euroopan ulkopuoliset lentoyhtiöt (kuten Qantas, Emirates, Malaysian
Airlines, Royal Jordanian, Wataniya ja Virgin Australia) ovat testanneet
palvelua tai tarjoavat jo sitä; niillä on jo nelisenkymmentä
matkaviestintään varusteltua lentokonetta. Muut lentoyhtiöt ovat
ilmoittaneet samanlaisista aikeista. Maailmanlaajuinen GSM-standardi (jolla on
nykyisin lähes 3 miljardia käyttäjää) tekee
liiketoimintamallista houkuttelevan, sillä sen ansiosta matkustajat voivat
käyttää omaa matkapuhelintaan.
Taustaa
Lennonaikaiset matkaviestintäpalvelut ovat tyypillisesti
yleiseurooppalaisia telepalveluja. Komissio hyväksyi huhtikuussa 2008 kaksi
säädöstä IP/08/537:päätös, jossa määritellään
yhdenmukaiset tekniset vaatimukset lennonaikaisissa
viestintäjärjestelmissä käytettäville laitteille koko
EU:ssa. Niillä varmistetaan, että laitteet eivät aiheuta
häiriöitä, ja niillä määrätään EASA:n tehtäväksi varmistaa
laitteiden moitteeton toiminta erityyppisissä lentokoneissa.
Päätös on oikeudellisesti sitova ja se varmistaa, että
kaikissa lentokoneissa käytetään samantyyppisiä laitteita;suositus yhdenmukaisista lupaehdoista, jolla edistetään
kansallisten valtuutusten vastavuoroista
tunnustamista.Lentokoneiden verkkovierailua eli
lennonaikaisia matkapuheluja ja tekstiviestejä pidetään
kansainvälisenä verkkovierailuna maanpäällisten palvelujen
tapaan. Ensimmäisissä esimerkeissä hinnat ovat selvästi
alhaisempia kuin tähänastisten satelliitin kautta välitettyjen
lennonaikaisten kiinteiden puhelupalvelujen hinnat. Lennonaikainen
matkaviestintä ei kuulu komission harjoittaman matkapuhelujen ja
datapalvelujen verkkovierailuhintoja koskevan sääntelyn piiriin,
sillä se katsotaan innovatiiviseksi palveluksi, minkä vuoksi hinnoista
päättää vapaasti palveluntarjoaja. Komissio seuraa kuitenkin
tiiviisti kuluttajahintoja ja hinnoittelun läpinäkyvyyttä. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
