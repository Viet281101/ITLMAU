IP/09/515
Bryssel 1. huhtikuuta 2009MasterCard
alentaa monenvälisiä siirtomaksuja ja peruuttaa taannoiset
jäsenmaksujen korotuksetKilpailuasioista
vastaava komissaari Neelie Kroes ei näe tämänhetkisten tietojen
perusteella tarvetta kohdistaa MasterCardiin toimia vuonna 2007 tehdyn komission
päätöksen noudattamatta jättämisen vuoksi. Kyseisen
päätöksen mukaan MasterCardin monenväliset siirtomaksut,
joita veloitettiin rajatylittävistä maksutapahtumista, rikkoivat
rajoittavia liiketoimintatapoja koskevia EY:n perustamissopimuksen
sääntöjä (ks. IP/07/1959
ja MEMO/07/590).
Vuonna 2007 tehdyn päätöksen seurauksena MasterCard poisti 12.
kesäkuuta 2008 monenväliset siirtomaksunsa tilapäisesti
käytöstä (ks. MEMO/08/397).
Se korotti kuitenkin lokakuussa 2008 jäsenmaksujaan. MasterCard on nyt
päättänyt määrittää
rajatylittävistä maksutapahtumista veloitettavat monenväliset
siirtomaksut uudella menetelmällä, jonka seurauksena niiden painotettu
keskiarvo alenee huomattavasti verrattuna tasoon, jonka on todettu rikkovan EU:n
kilpailusääntöjä. Uuden menetelmän myötä
monenvälisten siirtomaksujen painotettu maksimikeskiarvo alenee
0,30 prosenttiin kutakin kuluttajien luottokorttitapahtumaa ja 0,20
prosenttiin kutakin kuluttajien maksukorttitapahtumaa kohden. Lisäksi
MasterCard on suostunut peruuttamaan heinäkuusta 2009 alkaen
jäsenmaksujen korotukset, joista se ilmoitti lokakuussa 2008. MasterCard on
myös luvannut muuttaa samoin heinäkuusta lähtien
maksukorttijärjestelmäänsä koskevia
sääntöjä maksukorttimarkkinoiden avoimuuden ja niillä
käytävän kilpailun lisäämiseksi. Näiden muutosten
toteutusta aiotaan seurata tiiviisti tulevien kuukausien aikana.
”On myönteistä, että nämä sitoumukset
eivät pelkästään paranna
MasterCard-maksukorttijärjestelmän tehokkuutta ja avoimuutta, vaan
siirtävät lisäksi kohtuullisen osuuden muutoksista saatavasta
hyödystä kuluttajille ja vähittäiskauppiaille. Uusi
monenvälisten siirtomaksujen laskentamenetelmä selkiyttää
tilannetta pankkien ja vähittäiskauppiaiden kannalta. Lisäksi
MasterCardin monenväliset siirtomaksut alenevat huomattavasti verrattuna
aiempiin maksuihin. Aiomme seurata muutosten toteutusta tiiviisti tulevien
kuukausien aikana”, kilpailukomissaari Neelie Kroes toteaa.
Komissio päätti joulukuussa 2007 (ks. IP/07/1959
ja MEMO/07/590),
että MasterCardin monenväliset siirtomaksut, joita veloitetaan
MasterCard- ja Maestro-järjestelmiin kuuluvilla maksu- ja luottokorteilla
suoritettavista rajatylittävistä maksukorttitapahtumista Euroopan
talousalueella (ETA), rikkoivat rajoittavia liiketoimintatapoja koskevia EY:n
perustamissopimuksen sääntöjä (81 artiklaa).
Päätöksessä ei kuitenkaan suljettu pois mahdollisuutta,
että monenväliset siirtomaksut voivat olla EY:n
kilpailusääntöjen mukaisia, jos ne vaikuttavat myönteisesti
innovaatiotoimintaan ja tehokkuuteen ja mahdollistavat sen, että
kohtuullinen osuus siirtomaksusta saatavista eduista voidaan siirtää
kuluttajille. Päätöksen mukaan MasterCardilla oli kuusi kuukautta
aikaa (21. kesäkuuta 2008 saakka) mukauttaa toimintatapansa
kilpailusääntöihin. Lisäksi komissio voi
määrätä päätöksen nojalla MasterCardille
sakkoja, jos päätöksen täytäntöönpano
viivästyisi.
MasterCard poisti 12.
kesäkuuta 2008 (ks. MEMO/08/397)
rajatylittävistä maksutapahtumista veloitettavat monenväliset
siirtomaksunsa tilapäisesti käytöstä. Se jatkoi samaan
aikaan neuvotteluja menetelmistä, joilla siirtomaksut voitaisiin
määrittää siten, että kohtuullinen osuus eduista
voidaan siirtää kuluttajille ja vähittäiskauppiaille.
MasterCardin sitoumukset
MasterCard on antanut seuraavat kolme sitoumusta:Ensiksikin MasterCard käyttää heinäkuusta 2009 alkaen
rajatylittävistä maksutapahtumista veloitettavien monenvälisten
siirtomaksujen määrityksessä menetelmää, jolla
varmistetaan, että niissä otetaan huomioon tapahtumiin liittyvät
edut, joita kauppiaat saavat hyväksyessään maksukortit
maksuvälineeksi käteisen sijaan. Kun monenväliset siirtomaksut
lasketaan tämän menetelmän perusteella, niiden tapahtumakohtainen
painotettu maksimikeskiarvo alenee huomattavasti: 0,30 prosenttiin
kuluttajien luottokorttien ja 0,20 prosenttiin kuluttajien maksukorttien osalta.
Vertailun vuoksi voidaan todeta, että vuonna 2007 MasterCardin
rajatylittävistä maksutapahtumista veloitetut monenväliset
siirtomaksut olivat kortista riippuen 0,80–1,90 prosenttia. Maestron
siirtomaksut vaihtelivat reilusta 0,40:stä reiluun 0,75 prosenttiin.
Lisäksi MasterCard aikoo poistaa heinäkuussa 2009
käytöstä jäsenmaksujen korotukset, joista se ilmoitti
lokakuussa 2008 (ks. jäljempänä).
Lopuksi MasterCard käynnistää heinäkuussa 2009
tiettyjä toimenpiteitä, joilla se lisää
järjestelmänsä avoimuutta. Näin kuluttajat ja kauppiaat
voivat tehdä paremmin tietoon perustuvia valintoja maksuvälineiden
käytöstä ja hyväksymisestä. Esimerkiksi MasterCardin
sääntöjä muutetaan siten, että kauppiaille tarjotaan ja
heiltä laskutetaan erillisiä maksuja käytetyn korttityypin
mukaan, ts. heille tarjotaan nk. sekoittamattomia (unblended) maksuja.
MasterCard tarkisti lokakuussa 2008 maksutapahtumien
vastaanottamiseen ETA:ssa sovellettavaa hinnoittelujärjestelmää
muun muassa korottamalla eräitä nykyisiä vastaanottavilta
pankeilta veloitettavia maksuja (joita maksukorttijärjestelmä –
tässä tapauksessa MasterCard – veloittaa jäsenpankeiltaan
niiden liittyessä järjestelmään), ottamalla
käyttöön uuden vastaanottavilta pankeilta veloitettavan maksun ja
soveltamalla uudelleen eräitä maksutapahtumien vastaanottamisesta
veloitettavia maksuja, joista oli jo luovuttu. Nämä maksut kuitenkin
poistetaan nyt käytöstä.
Koska MasterCard on luvannut muuttaa monenvälisiä siirtomaksujaan
ja peruuttaa liittymismaksujen korotukset, kilpailukomisaari Neelie Kroes ei aio
tämänhetkisten markkinatietojen perusteella ehdottaa, että
komissio kohdistaisi MasterCardiin toimia joko siksi, että se ei ole
noudattanut vuonna 2007 tehtyä päätöstä, tai siksi,
että se on rikkonut kilpailusääntöjä korottamalla
järjestelmämaksuja tai ottamalla rajatylittävät
monenväliset siirtomaksut uudelleen käyttöön.
Lisäksi komissio aikoo jatkaa tutkimuksia, joiden tarkoituksena on
selvittää, onko Visa rikkonut kilpailusääntöjä
maksukorttimarkkinoilla (ks. MEMO/08/170).
Komissio seuraa edelleen myös muiden markkinatoimijoiden
käyttäytymistä varmistaakseen, että markkinoilla on
tehokasta kilpailua, joka hyödyttää kauppiaita ja kuluttajia.
Lisätietoja: MEMO/09/143.
