IP/09/182
Bryssel 29. tammikuuta 200920 jäsenvaltiota ei
vieläkään noudata yhteisön
energiatehokkuuslainsäädäntöäKomissio on tänään
lähettänyt perustellun lausunnon kahdellekymmenelle
jäsenvaltiolle, jotka eivät ole tehneet ilmoitusta
energiapalveludirektiivin[1]
täytäntöönpanosta kansallisessa
lainsäädännössä. Kyseisellä direktiivillä
pyritään parantamaan energian loppukäytön tehokkuutta
tarjoamalla puitteet kannustimille ja energiapalveluille.
Vaikka komissio lähetti asiasta jäsenvaltioille virallisen
ilmoituksen heinäkuussa 2008, nämä eivät ole
vieläkään tehneet komissiolle ilmoitusta direktiivin
täydellisestä siirtämisestä kansalliseen
lainsäädäntöön. Siksi komissio on
käynnistänyt määräysten rikkomisesta johtuvan
menettelyn toisen vaiheen Alankomaita, Belgiaa, Bulgariaa, Irlantia, Kreikkaa,
Kyprosta, Latviaa, Liettuaa, Luxemburgia, Portugalia, Puolaa, Romaniaa, Ruotsia,
Saksaa, Slovakiaa, Sloveniaa, Suomea, Tšekkiä, Unkaria ja
Yhdistynyttä kuningaskuntaa vastaan.
Direktiivillä luodaan puitteet, joissa jäsenvaltiot voivat
kehittää energiatehokkuutta suosivaa
liiketoimintaympäristöä ja infrastruktuuria koko talouden
piirissä. Direktiiviä sovelletaan rakennuksiin, liikenteeseen,
maanviljelykseen ja teollisuuteen. Sillä luodaan myös
edellytyksiä energiapalvelujen ja muiden energiatehokkuutta parantavien
toimien markkinoiden kehittämiselle ja edistämiselle.
Säännöksillä ohjataan energianjakelijoiden roolia,
energiasäästöjen rahoitusta, julkisen sektorin roolia
esimerkkinä ja tiedon saatavuuden merkitystä.
Jäsenvaltioiden on sitouduttava energiatehokkuuteen poliittisella
tasolla, mikä on vahvistettava kansallisin
lainsäädäntötoimin.
[1] Euroopan parlamentin ja
neuvoston direktiivi 2006/32/EY, annettu 5 päivänä huhtikuuta
2005, energian loppukäytön tehokkuudesta ja energiapalveluista
sekä neuvoston direktiivin 93/76/ETY kumoamisesta.
