IP/09/1498 Bryssel 9. lokakuuta 2009 Euroopan komissio toivoo tieto- ja viestintätekniikasta ilmasto- ja energiatavoitteiden suunnannäyttäjää  Euroopan komissio kehotti tänään Euroopan tieto- ja viestintätekniikan (TVT) toimialaa määrittelemään vuoteen 2011 mennessä ne käytännön toimenpiteet, joiden avulla se aikoo parantaa energiatehokkuuttaan 20 % vuoteen 2015 mennessä. TVT-laitteiden ja -palvelujen energiankäyttö aiheuttaa yksin noin 8 prosenttia EU:n sähkönkulutuksesta ja noin 2 prosenttia hiilidioksidipäästöistä. TVT:n järkevä käyttö voi kuitenkin auttaa pienentämään rakennusalan, liikenteen ja logistiikan kaltaisten energiasyöppöjen alojen kulutusta ja vähentää hiilidioksidipäästöjä 15 % vuoteen 2020 mennessä. Komissio suosittelee, että TVT-toimiala asettaa rohkeat energiatehokkuustavoitteet vuoteen 2011 mennessä. Lisäksi komissio pyytää EU-maita sopimaan älykkäälle mittausjärjestelmälle asetettavista yhteisistä vaatimuksista vuoden 2010 loppuun mennessä.  ”Innovatiivisten TVT-ratkaisujen hyödyntäminen auttaa Eurooppaa pääsemään vähähiilisen talouden tavoitteisiin. TVT-toimiala voi näyttää tietä kohti kestävämpää, ympäristöystävällisempää kasvua ja luoda uusia vihreitä työpaikkoja Eurooppaan ”, totesi EU:n tietoyhteiskunta- ja mediakomissaari Viviane Reding. ”Meidän on tartuttava tilaisuuteen ja ryhdyttävä energiatehokkaiden teknologioiden uranuurtajaksi − eikä vain siksi, että ne ovat paras keino vähentää hiilidioksidipäästöjä pysyvästi, vaan myös siksi, että näiden teknologioiden ekologinen potentiaali voi tarjota uusia liiketoimintamahdollisuuksia eurooppalaisille TVT-yrityksille.”   Komissio antoi tänään suosituksen, jonka mukaan TVT-toimialan pitäisi johtaa siirtymistä energiatehokkaaseen ja vähähiiliseen talouteen. Komissio kehottaa TVT-toimialaa sopimaan yhteisistä energiankulutuksen ja hiilidioksidipäästöjen mittausmenetelmistä vuoteen 2010 mennessä. Niiden ansiosta saadaan luotettavampaa tietoa, jonka pohjalta voidaan asettaa kunnianhimoiset toimialakohtaiset energiatehokkuus- ja päästöjenvähennystavoitteet vuoteen 2011 mennessä. Toimialakohtaisten tavoitteiden pitäisi ylittää EU:n 2020-tavoitteet jo vuoteen 2015 mennessä.  Tänään julkaistun EU:n jäsenvaltioille ja TVT-toimialalle suunnatun komission suosituksen tarkoituksena on luoda uusia mahdollisuuksia energiatehokkuuden parantamiseen lisäämällä julkisen ja yksityisen sektorin kumppanuustoimintaa. Hyviä esimerkkejä tästä ovat komission äskettäin käynnistämät energiatehokkaampia rakennuksia ja vihreämpiä autoja koskevat aloitteet (   IP/09/1116   ). Myös TVT-toimialan ja muiden strategisiksi määriteltyjen toimialojen, erityisesti rakennus-, liikenne-, ja logistiikka-alan, väliset kumppanuusjärjestelyt tarjoaisivat runsaasti mahdollisuuksia energiatehokkuuden parantamiseen TVT:n avulla.  Komissio kehotti myös EU-maita hyödyntämään TVT-pohjaisia ratkaisuja energiatehokkuuden parantamisessa. Älykkäillä verkoilla ja mittausjärjestelmillä voidaan parantaa tuotannon tehoa ja valvontaa sekä energian jakelua ja kulutusta. EU:n jäsenvaltioiden pitäisi vuoden 2010 loppuun mennessä sopia älykkäälle mittausjärjestelmälle asetettavista yhteisistä vaatimuksista, jotta kuluttajat saisivat kattavampaa tietoa ja pystyisivät vaikuttamaan energiankulutukseensa. Jos esimerkiksi kodeissa käytettäisiin älykkäitä mittausjärjestelmiä, kuluttajat voisivat vähentää energiankulutustaan jopa 10 %. Aikataulu älykkäiden mittausjärjestelmien käyttöönotolle Euroopan kotitalouksissa olisi laadittava vuoden 2012 loppuun mennessä.  Komission tänään hyväksymässä tekstissä mainitaan monia muitakin TVT:n tarjoamia ekologisia mahdollisuuksia. Esimerkiksi jos 20 % työmatkoista korvattaisiin Euroopassa videokonferensseilla, hiilidioksidipäästöt vähenisivät vuosittain yli 22 miljoonaa tonnia. Tai jos laajakaistaverkot asennettaisiin kaikkialle ja julkisia palveluita ja sovelluksia voitaisiin näin käyttää helpommin verkon kautta, koko maapallon energiankulutus laskisi vähintään 1−2 % vuoteen 2020 mennessä.  EU:n jäsenvaltioiden kansallisia, alueellisia ja paikallisia viranomaisia kehotetaan tänään annetussa suosituksessa hyödyntämään TVT-välineitä tehokkaammin energian simuloinnissa ja mallinnuksessa, muun muassa rakennus-, liikenne- ja logistiikka-alan ammattilaisten koulutuksessa. Viranomaiset voivat myös vauhdittaa energiatehokkaamman teknologian käyttöönottoa sisällyttämällä julkisiin hankintoihin siihen liittyviä vaatimuksia.   Komission suositus perustuu syyskuussa 2009 toteutetun   julkisen kuulemisen   tuloksiin, jotka osoittivat, että TVT-toimiala tarvitsee koordinoidun lähestymistavan voidakseen parantaa energia- ja ympäristötuloksiaan ja yhteisiä sitoumuksia saavuttaakseen asetetut tavoitteet. Taustaa  Komissio antoi 10. tammikuuta 2007 energia- ja ilmastopaketin, joka sai Euroopan parlamentin hyväksynnän sekä EU:n johtajien hyväksynnän maaliskuussa 2007 pidetyssä Eurooppa-neuvoston kokouksessa. Paketilla pyritään vähentämään primaarienergian kokonaiskulutusta ja kasvihuonekaasupäästöjä 20 prosenttia vuoden 1990 tasosta ja nostamaan uusiutuvien energialähteiden osuus 20 prosenttiin vuoteen 2020 mennessä (   IP/07/29   ). Toukokuun 31. päivänä 2008 komissio ilmoitti, että se panostaisi näiden tavoitteiden saavuttamisessa tieto- ja viestintätekniikkaan, jonka avulla voidaan parantaa energiatehokkuutta kaikilla talouden aloilla (   IP/08/733   ). Joulukuussa 2008 EU vahvisti olevansa edelleen sitoutunut tavoitteiden saavuttamiseen ja korosti energiatehokkuuden parantamisen tärkeyttä (   IP/08/1998   ). Maaliskuussa 2009 komissio antoi   tiedonannon tieto- ja viestintätekniikan (TVT) hyödyntämisestä siirtymisessä energiatehokkaaseen ja vähähiiliseen talouteen   . Siinä TVT-toimialaa pidettiin yhtenä tärkeimpänä tekijänä hiilidioksidipäästöjen vähentämisessä kautta linjan (   IP/09/393   ).  Komissaari Reding painotti TVT:n merkittävää vihreää potentiaalia jo Digital Europe -puheessaan (   SPEECH/ 09/336   ). " Olen vakaasti sitä mieltä, että digitaaliajan Eurooppa ei saa ummistaa silmiään ekologiselta potentiaaliltaan, joka voi avata uusia liiketoimintamahdollisuuksia eurooppalaisille TVT-yrityksille” , hän sanoi. Suositus on saatavilla osoitteessa    http://ec.europa.eu/information_society/activities/sustainable_growth/energy_efficiency/    Annex   Greenhouse gas emissions in CO   2       equivalents (excluding carbon sinks) compared with Kyoto Protocol targets for 2008–12                       MEMBER STATE                  1990    Kyoto Protocol base year 1)   2007   Change 2006–2007   Change 2006–2007   Change 1990-2007   Change base year–2007   Targets 2008–12 under Kyoto Protocol and "EU burden sharing"     (million tonnes)   (million tonnes)   (million tonnes)   (million tonnes)   (%)   (%)   (%)   (%)         Austria   79,0   79,0   88,0   -3,6   -3,9%   11,3%   11,3%   -13,0%     Belgium   143,2   145,7   131,3   -5,3   -3,9%   -8,3%   -9,9%   -7,5%     Denmark   69,1   69,3   66,6   -4,4   -6,2%   -3,5%   -3,9%   -21,0%     Finland   70,9   71,0   78,3   -1,6   -2,0%   10,6%   10,3%   0,0%     France   562,6   563,9   531,1   -10,6   -2,0%   -5,6%   -5,8%   0,0%     Germany   1215,2   1232,4   956,1   -23,9   -2,4%   -21,3%   -22,4%   -21,0%     Greece   105,6   107,0   131,9   3,8   2,9%   24,9%   23,2%   25,0%     Ireland   55,4   55,6   69,2   -0,5   -0,7%   25,0%   24,5%   13,0%     Italy   516,3   516,9   552,8   -10,2   -1,8%   7,1%   6,9%   -6,5%     Luxembourg   13,1   13,2   12,9   -0,39   -2,9%   -1,6%   -1,9%   -28,0%     Netherlands   212,0   213,0   207,5   -1,0   -0,5%   -2,1%   -2,6%   -6,0%     Portugal   59,3   60,1   81,8   -2,9   -3,4%   38,1%   36,1%   27,0%     Spain   288,1   289,8   442,3   9,3   2,1%   53,5%   52,6%   15,0%     Sweden   71,9   72,2   65,4   -1,5   -2,2%   -9,1%   -9,3%   4,0%     United Kingdom   771,1   776,3   636,7   -11,2   -1,7%   -17,4%   -18,0%   -12,5%     EU-15   4232,9   4265,5   4052,0   -64,0   -1,6%   -4,3%   -5,0%   -8,0%     Bulgaria   117,7   132,6   75,5   4,2   5,9%   -35,8%   -43,0%   -8,0%     Cyprus   5,5   5,5   10,1   0,2   1,6%   85,3%   Not applicable   Not applicable     Czech Republic   194,7   194,2   150,8   1,7   1,2%   -22,5%   -22,4%   -8,0%     Estonia   41,9   42,6   22,0   2,8   14,8%   -47,5%   -48,3%   -8,0%     Hungary   99,2   115,4   75,9   -2,9   -3,7%   -23,5%   -34,2%   -6,0%     Latvia   26,7   25,9   12,1   0,4   3,5%   -54,7%   -53,4%   -8,0%     Lithuania   49,1   49,4   24,7   1,9   8,1%   -49,6%   -49,9%   -8,0%     Malta   2,0   2,0   3,0   0,07   2,3%   45,7%   Not applicable   Not applicable     Poland   459,5   563,4   398,9   -0,4   -0,1%   -13,2%   -29,2%   -6,0%     Romania   243,0   278,2   152,3   -1,6   -1,0%   -37,3%   -45,3%   -8,0%     Slovakia   73,3   72,1   47,0   -2,0   -4,1%   -35,9%   -34,8%   -8,0%     Slovenia   18,6   20,4   20,7   0,2   0,7%   11,6%   1,8%   -8,0%     EU-27   5564,0   5759,8   5045,1   -59,4   -1,2%   -9,3%   -12.5%   Not applicable      Source: European Environment Agency  Voluntary ICT Sector commitments to targets and deadlines for CO 2 and Greenhouse Gas emissions (GHG), and energy efficiency/consumption           Companies   Target reduction %   Baseline *   Target date   Comment     Alcatel–Lucent   10   2007   2010    CO 2 emissions of facilities     Advanced Micro Devices Inc   33   2006   2012   GHG emissions per manufacturing index     Bell Canada   15   Not given   2012   GHG emissions     British Tele- Communications Plc   80   1996   2020    CO 2 emissions per unit of contribution to GDP     Cisco Systems   25   2007   2012   GHG emissions     Dell   Additional 15   Not given   2012   Operational carbon intensity     Deutsche Telekom AG   20   2006   2020    CO 2 emissions     Ericsson   15 - 20   2006   2008   Energy efficiency     France Telecom   20   2006   2020    CO 2 emissions     Hewlett-Packard   16 - 40   2005   2010-2011   Energy consumption and GHG emissions for operations and products     IBM   7   2005   2012   GHG emissions     Intel   20 30   2007 2004   2012 2010   Carbon footprint GHG emissions per production unit     Motorola   6   2000   2010    CO 2 emissions     Nokia   6   2006   2012   Energy consumption of offices and sites     Nokia Siemens Networks   20 - 49   2007   2009-2010   Energy consumption of products     Sun Microsystems Inc.   20   2007   2015   GHG emissions     Telecom Italia   30 % increase   2007   2008   Eco-efficiency indicator     Vodafone Plc   50   2006/2007   2020    CO 2 emissions     European Union (all sectors)   20 20   1990 Projected energy use in 2020   2020 2020    CO 2 emissions Energy savings/ efficiency     * The baseline is the year in relation to which the reduction/improvement target is set.  Source : SMART 2020: 'Enabling the low carbon economy in the information age' (company commitments), Appendix 4, p.75  A report by The Climate Group on behalf of the Global eSustainability Initiative (GeSI), GeSI [www.gesi.org] is an international strategic partnership of ICT companies and industry associations and EPA Climate Change Leaders Partnership website:   http://www.epa.gov/climateleaders/partners/index.html
