IP/09/ 1356   Bryssel, 25. syyskuuta 2009  Euroopan tutkijoiden yö: tilaisuus tavata tutkijoita 200 kaupungissa ja 30 maassa 25. syyskuuta 2009  Nyt viidettä kertaa järjestettävää Tutkijoiden yötä vietetään tänä vuonna 200 kaupungissa ympäri Eurooppaa – kussakin eri tavoin mutta saman lipun alla. Lissabonissa voi osallistua teatteriesityksiin, Brysselissä urheilukilpailuihin, Milanossa seinämaalaustapahtumiin. Samaan aikaan muissa Euroopan kaupungeissa suunnataan katseet taivaalle havainnoimaan kosmosta. Tänä yönä eurooppalaiset voivat 30 maassa tavata tutkimuksen ammattilaisia, osallistua tieteellisiin kokeisiin, käsitellä uudenaikaisia tutkimusvälineitä, tutkia tieteen ja taiteen välisiä yhteyksiä ja saada käsityksen siitä, miten pitkälle tiedon rajoja kyetään loitontamaan. Tänä yönä jokainen voi olla tieteentekijä.  Euroopan komission vuonna 2005 käynnistämä Tutkijoiden yö ‑tapahtuma kokoaa jo viidentenä vuonna peräkkäin tutkijoita ja tutkimuksesta kiinnostuneita keskustelemaan tiedemaailman kiehtovista ja mielenkiintoisista aiheista. Tapahtuma tarjoaa myös oivan tilaisuuden tutustua Euroopan eturivin tiedeprojekteihin ja saada lisätietoa tutkijan uralle ryhtymisestä.   Esimerkkejä tapahtumien annista:    Kilpa-autoilijatähti Henri Pescarolo ja Kim Gevaert haastavat paikalliset tiedemiehet urheilumittelöihin Redu-Transinnessa Belgiassa.    Frascatissa Italiassa lapset, opiskelijat, tutkijat ja muusikot voivat osallistua kilpailuun musiikin äänien tutkimisessa.     Britanniassa TNS Durham lähettää Tutkijoiden yön radio-ohjelman, jonka aikana kuulijoita kannustetaan osallistumaan kokeeseen keittiötieteen alalla.    Samaan a ikaan Hampurin planetaariossa Saksassa on ilmastonmuutokseen liittyvä showesitys.    Tutkijat ja yleisön edustajat lähtevät jopa yhteiselle purjehdukselle Zürich-järvellä Zürichissä Sveitsissä. Mainitut tapahtumat ovat vain pieni osa Tutkijoiden yön   koko annista   .  Tutkijoiden yö on vuosien mittaan osoittautunut yleisömenestykseksi. Vuonna 2005 näihin tapahtumiin osallistui 20 000 eurooppalaista 15 Euroopan maassa, viime vuonna yhteensä jo 320 000 ihmistä kaikkiaan 28 maassa EU:ssa ja sen ulkopuolella. Taustaa  Euroopan unioni rahoittaa Tutkijoid en yön tapahtumia EU:n 7. tutkimuspuiteohjelmasta (   7. puiteohjelman   IHMISET-erityisohjelmasta). Ehdotuspyynnöt järjestää EU:n vastaperustettu tutkimuksen toimeenpanovirasto (REA). Tutkijoiden yön ohjeellinen kokonaisbudjetti vuodeksi 2009 on 3 miljoonaa euroa.  EU myöntää myös 7. puiteohjelman   Marie Curie -apurahoja   , jotta eurooppalaiset tutkijat voisivat täysin hyödyntää valmiuksiaan ja antaa täyden panoksen tieteelliseen tutkimukseen ja sitä kautta koko yhteiskuntaan. Linkit  Tutkijoiden yön ohjelma :   http://ec.europa.eu/research/researchersineurope/events/researchersnight09/index_en.htm    7 . tutkimuspuiteohjelma:   http://ec.europa.eu/research/fp7/index_en.cfm    Marie Curie ‑apurahat :   http://ec.europa.eu/mariecurieactions/
