IP/09/218
Bryssel 5. helmikuuta 2009”Moninaisuuden puolesta.
Syrjintää vastaan”: EU palkitsee tämänvuotiset
voittajatToimittajille jaettava EU:n ”Moninaisuuden
puolesta. Syrjintää vastaan” -palkinto on tänään
myönnetty homoseksuaaleja jalkapalloilijoita käsittelevälle
ranskalaiselle artikkelille ja islamiin kääntyviä naisia
käsittelevälle tanskalaisartikkelille. Kolmas palkinto annettiin
portugalilaiselle artikkelille ja erityinen romanikysymyksiä
käsittelevä palkinto kreikkalaiselle toimittajalle. Palkintoseremonia
pidetään tänä iltana Prahassa Kaiserstejnskyn
palatsissa.
”Tiedotusvälineillä on keskeinen rooli syrjinnän,
ennakkoluulojen ja stereotypioiden torjumisessa”, toteaa tasa-arvoasioista
vastaava komissaari Vladimír &#352;pidla. ”Moninaisuuden ja
sosiaalisen yhteenkuuluvuuden arvoilla on entistä suurempi merkitys
nykyisessä yhteiskunnallisessa, taloudellisessa ja rahoituksellisessa
tilanteessa.”
Euroopan komissio palkitsee tässä seremoniassa toimittajia, jotka
kirjoittamillaan teksteillä auttavat ymmärtämään
moninaisuuden tuomaa hyötyä ja kannustavat lukijoita
miettimään tarkemmin syrjintään ja eriarvoisuuteen
liittyviä kysymyksiä. Tänä vuonna komissio
myöntää erityispalkinnon romanikysymyksiin keskittyvälle
artikkelille.
Le Mondelle työskentelevä Pascale Krémer voittaa jaetun
ensimmäisen palkinnon artikkelillaan ”Homophobie et football: la
leçon de Chooz” (Homofobia ja jalkapallo: Choozin opetukset)
homoseksuaaleista pelaajista paikallisessa jalkapallojoukkueessa. Artikkelissa
tarkastellaan, miten tuottoisa jalkapallomarkkinointi auttaa
pitämään yllä homojen ja lesbojen syrjintää.
Siinä käsitellään kuitenkin myös niitä
myönteisiä toimia, joihin jalkapalloliigat eri puolilla Eurooppaa ovat
ryhtyneet syrjinnän torjumiseksi.
Jaetulla ensimmäisellä sijalla on tanskalaiselle Morgenavisen
Jyllands-Postenille työskentelevän Ole Hallin artikkeli
”Danske muslimer udsat for chikane” (Tanskan muslimit
kärsivät häirinnästä). Artikkelissa
käsitellään sitä, miten islamiin kääntyvät
tanskalaiset naiset muuttuvat yhtäkkiä enemmistön
jäsenistä erittäin näkyvän vähemmistön
jäseniksi omassa maassaan. He kokevat yhteiskunnan taholta
tällöin samanlaista ennakkoluuloisuutta ja vihamielisyyttä kuin
ulkomaista syntyperää olevat muslimit. 
Christiana Martins ja Marisa Antunes voittavat kolmannen palkinnon
artikkelillaan ”Elite à prova de racismo” (Rasismin
kestävä eliitti). Artikkeli käsittelee menestyksekkäitä
vähemmistötaustaisia Portugalin kansalaisia, jotka ovat murtautuneet
lasikaton lävitse. Artikkeli julkaistiin portugalilaisessa
viikkolehdessä nimeltä Expresso.
Romanikysymyksiä käsittelevä erityispalkinto
myönnetään Eleftheros Tipos -julkaisulle
työskentelevälle toimittajalle Mika Kontourousille, joka kirjoitti
artikkelin ”Η
&#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;”
(Yuzyan ”murtautuu ulos” heimonsa piiristä). Artikkelissa
kuvataan niitä ongelmia, joita romaninaisilla on heidän
pyrkiessään ulos perinteisistä rooleistaan yhteiskunnassa.
Palkintoseremonia pidetään osana Euroopan komission
järjestämää seminaaria, jossa käsitellään
moninaisuuden hyväksi toimivia tiedotusvälineitä. Seminaarissa
esitetään tulokset yleiseurooppalaisesta tutkimuksesta, jossa
selvitettiin tiedotusvälineiden käyttämiä ja niihin
liittyviä hyviä käytäntöjä syrjinnän
torjunnassa ja moninaisuuden edistämisessä. Seminaari kokoaa yhteen
yli 80 media-ammattilaista, tasa-arvoelintä ja
kansalaisjärjestöä eri puolilta Eurooppaa. 
Toimittajille myönnettävä palkinto on yksi useista EU:n
”Moninaisuuden puolesta. Syrjintää vastaan”
-tiedotuskampanjan yhteydessä toteutettavista tietoisuuden
lisäämiseen pyrkivistä toimista. Eurooppalaisten nuorten
toimittajien järjestö European Youth Press sekä Euroopan
journalistiyhdistys (Association of European Journalists) ovat tukeneet
tämänvuotista kilpailua.
Voittajat valittiin yli 545 artikkelin joukosta. Artikkeleita toimitettiin 1.
tammikuuta ja 31. lokakuuta 2008 välisenä aikana kaikista 27
jäsenvaltiosta. Palkintolautakunnan jäsenet painottivat artikkeleiden
korkeaa laatua. Kukin neljästä voittajasta saa apurahan opintomatkan
tekemiseen valitsemaansa EU-maahan.
Ks. myös MEMO/09/51
Lisätietoja
Toimittajapalkinto 2008 
http://journalistaward.stop-discrimination.info”Moninaisuuden puolesta. Syrjintää vastaan”
-kampanja
http://www.stop-discrimination.info/2190.0.html
Media for Diversity -tutkimus (moninaisuuden hyväksi toimivat
tiedotusvälineet) 
http://www.media4diversity.eu/
