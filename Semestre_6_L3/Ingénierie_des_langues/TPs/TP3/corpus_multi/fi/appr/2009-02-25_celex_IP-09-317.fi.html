IP/09/317
Bryssel 25. helmikuuta 2009Talouskriisi ja työpaikat aiheina
komission ja työnantajien ja ammattiyhdistysten välisessä
tapaamisessaEuroopan komissio jatkoi
työskentelyään Euroopan talouden elvytyssuunnitelman
toteuttamiseksi tänään pidetyssä erityiskokouksessa EU:n
tasolla toimivien ammattiyhdistysten ja työnantajien edustajien kanssa.
Kokouksessa oltiin laajalti yksimielisiä siitä, että
sisämarkkinat ja elvytyssuunnitelma tarjoavat hyvän perustan kriisin
ratkaisemiselle ja työpaikkojen säilyttämiselle Euroopassa ja
että EU:n tason jatkotoimia tarvitaan.
Puheenjohtaja Barroson mukaan talouskriisistä selviäminen ja
työpaikkojen säilyttäminen edellyttävät
yhteistyötä. Hän totesi komission politiikan tavoitteena olevan
vähentää kriisin vaikutuksia reaalitalouteen ja
työllisyyteen, valmistella yrityksiä ja työvoimaa elpymiseen ja
auttaa kansalaisia löytämään työpaikkoja, joiden
tulevaisuus on turvattu. ”On selvää, että kriisi vaikuttaa
työllisyyteen. Laskusuuntauksen pysäyttäminen, työpaikkojen
katoamisen ja yritysten sulkemisen minimointi ja Euroopan palauttaminen kasvun
ja työllisyyden tielle edellyttävät kumppanuutta. Olen iloinen
mahdollisuudesta keskustella työmarkkinaosapuolten kanssa siitä, mihin
toimet olisi syytä kohdentaa jotta ne olisivat tehokkaita ja siitä,
miten voimme yhdessä saada tuloksia aikaan.”
Tämänpäiväisessä kokouksessa olivat edustettuina
komissio ja eurooppalaiset työmarkkinaosapuolet (Euroopan ammatillinen
yhteisjärjestö EAY, EU:n työnantajien järjestö Business
Europe, Julkisten työnantajien ja julkisten yritysten eurooppalainen keskus
CEEP sekä Käsiteollisuuden ja pienten ja keskisuurten yritysten
eurooppalainen liitto UEAPME). Osapuolet olivat yhtä mieltä
siitä, että EU:n ja sen sisämarkkinoiden sosiaaliset ja
taloudelliset saavutukset on turvattava ja niitä on kehitettävä
edelleen yhteisin toimin, sillä kyse on Euroopan hyvinvoinnin, kasvun ja
työllisyyden perustasta.
Eurooppalaiset työmarkkinaosapuolet olivat tyytyväisiä
Euroopan talouden elvytyssuunnitelmaan hyvänä lähtökohtana.
Ne myös ilmaisivat selkeästi olevansa valmiita
työskentelemään sen toteuttamiseksi
käytännössä ja huolehtimaan tavoitteen saavuttamisen
edellyttämistä toimenpiteistä.
Komission ehdottamassa ja Eurooppa-neuvoston joulukuussa
hyväksymässä Euroopan talouden elvytyssuunnitelmassa
esitetään lukuisia toimenpiteitä, joilla on tarkoitus
säilyttää olemassa olevat työpaikat ja luoda uusia sekä
maksimoida Euroopan talouden mahdollisuudet selvitä laman yli.
Monilla elvytyssuunnitelman keskeisistä osista on suora vaikutus
työntekijöihin. Yksi näistä on koulutus, jolla ihmisiä
autetaan pysymään työelämässä ja
löytämään uusia työpaikkoja. EU:n rahoitusta on
saatavilla Euroopan sosiaalirahaston ja Euroopan globalisaatiorahaston kautta,
ja pk-yrityksille on tarjolla uusia rahoituslähteitä.
Työmarkkinaosapuolten edustajien kanssa käyty keskustelu koski
pääasiassa näiden tekemiä ehdotuksia toimenpiteiksi, joilla
edistetään kasvua ja työllisyyttä, pannaan joustava
työsuhdeturva täytäntöön ja autetaan yrityksiä ja
työntekijöitä selviämään lamasta, tuetaan
investointeja ja pidetään yllä ostovoimaa ja kysyntää,
noudatetaan työvoiman vapaan liikkuvuuden periaatetta ja
työehtosopimuksia ja varmistetaan yhtenäismarkkinoiden jatkuminen.
Komissio sisällyttää työmarkkinaosapuolten näkemykset
lausuntoihin, joita se esittää 1. maaliskuuta
järjestettävässä valtioiden ja hallitusten
päämiesten epävirallisessa kokouksessa, kevään
Eurooppa-neuvostossa sekä toukokuussa pidettävässä
työllisyyshuippukokouksessa. Komissio ja työmarkkinaosapuolet sopivat
tekevänsä tiivistä yhteistyötä ja etsivänsä
keinot, joilla työnantajat ja ammattiyhdistykset koko Euroopan unionissa
pystyvät osaltaan elvyttämään tuloksellisesti Euroopan
taloutta.
Kokoukseen osallistuneet työmarkkinaosapuolten edustajat: Business
Europe: Ernest-Antoine Seillière, puheenjohtaja; CEEP: Carl
Cederschiöld, puheenjohtaja; ETUC: John Monks, pääsihteeri;
UEAPME: Georg Toifl, puheenjohtaja.
