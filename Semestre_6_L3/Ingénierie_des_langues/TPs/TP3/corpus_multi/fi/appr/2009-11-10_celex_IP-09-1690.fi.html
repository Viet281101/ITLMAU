IP/09/1690 Bryssel 10. marraskuuta 2009 EU:n tilinpidolle puhtaat paperit – jäljellä oleviin haasteisiin puututaan päättäväisesti  Toisena peräkkäisenä vuonna EU:n tilinpäätös on saanut puhtaat paperit ulkopuolisilta tilintarkastajilta.  Maksujen osalta voidaan todeta, että vuoden 2004 jälkeen tilintarkastajilta ” punaisen kortin ” saaneet määrät ovat puolittuneet EU:n varainhoidossa toteutettujen huomattavien parannusten ansiosta.  ”Kiitän tilintarkastustuomioistuinta sen kertomuksesta, joka vahvistaa, että toimemme ovat tuottaneet tuloksia”, sanoi Euroopan komission varapuheenjohtaja Siim Kallas, joka vastaa hallinnosta, tilintarkastuksesta ja petostentorjunnasta.  ”Kirjanpitomme on täysin luotettava, sillä kirjanpitojärjestelmämme on uudistettu.  Myös maatalouspolitiikkaan liittyvät maksut ovat kunnossa. Tämä on erityisesti yhteisen maatalouspolitiikan uudistuksen ansiota, jonka myötä prosessia on yksinkertaistettu viljelijöiden ja viranomaisten kannalta.  Tapauksissa, joissa jäsenvaltioiden maksuissa EU:n alueille on virheitä, perimme takaisin kaikki sellaiset summat, joita jäsenvaltiot eivät ole käyttäneet sääntöjenmukaisesti", hän jatkoi. Vihreää valoa maataloustuille  Kaikkiaan tilanne on hyvä.  Kirjanpidon katsottiin antavan oikean ja riittävän kuvan, toisin sanoen se on kunnossa.  Menojen osalta komissio on onnistunut puolittamaan menoihin liittyvän suurimman virheriskin. Vuonna 2004 yli 60 prosenttiin kokonaismenoista liittyi suurin virheriski, mutta viime vuonna vastaava osuus oli vain noin 30 prosenttia.  Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED Figures and graphics available in PDF and WORD PROCESSED   EU:n menoihin liittyvä arvioitu virheriski  Jopa 70 prosenttiin EU:n talousarviosta liittyy nyt vain pieni virheriski (ts. virheiden taloudellinen vaikutus on enintään 5 prosenttia). Jäljelle jäävä osuus muodostuu jäsenvaltioiden suorittamista koheesiopolitiikkaan liittyvistä maksuista, joissa takaisinperinnän lisääminen vähentää EU:n talousarvioon kohdistuvaa taloudellista riskiä. Myös maatalous on kaiken kaikkiaan saanut myönteisen lausunnon tilintarkastajilta. Takaisinperintä nelinkertaistunut  Tilintarkastajat arvioivat, että ainakin 11 prosenttia jäsenvaltioiden EU:n puolesta vuonna 2008 suorittamista maksuista, jotka liittyivät koheesiopoliittisiin alue- ja työllisyyshankkeisiin, olisi pitänyt jättää maksamatta. Vaikka monet näistä virheistä johtuvatkin EU:n varainhoitomenettelyjen virheellisestä soveltamisesta eikä kyse suinkaan ole epäonnistuneista hankkeista tai hukkaan menneistä rahoista, komissio ottaa tilintarkastajien varoituksen erittäin vakavasti ja aikoo periä jäsenvaltioilta takaisin kaikki virheellisesti suoritetut maksut.  Vuonna 2008 käynnistettyjen perintätoimien tarkoituksena on periä takaisin 2,9   miljardia euroa eri politiikan osa-alueilla. Pelkästään koheesiomaksujen osalta komission ja jäsenvaltioiden takaisin vaatima määrä nelinkertaistui vuoteen 2007 verrattuna ja oli 1,6   miljardia euroa . Lisäksi tarkoituksena on periä takaisin 1,1 miljardia euroa vuoden 2009 loppuun mennessä. Komissio myös keskeyttää maksujen suorituksen, kunnes jäsenvaltiot ovat toteuttaneet korjaustoimenpiteet. Kahden viime vuoden aikana on tehty yhteensä 15 päätöstä maksujen keskeyttämisestä. Maksujen keskeyttämistä koskeva menettely on parhaillaan käynnissä 28 ohjelman osalta. Ehkäisevät toimet  Komissio yhtyy tilintarkastustuomioistuimen näkemykseen, että monet virheet johtuvat sääntöjen monimutkaisuudesta. Virheiden ehkäisemiseksi komissio aikookin antaa jäsenvaltioille ohjeita aloilla, jotka ovat erityisen virhealttiita. Tarkoituksena on myös jakaa tietoa hyvistä valvontakäytännöistä. Yksinkertaistettujen varainhoitomenettelyjen (esim. kiinteiden maksujen laajempi käyttö tutkimushankkeissa), joita sovelletaan jo nyt uusiin, vuosien 2007–2013 ohjelmiin, odotetaan vähentävän virheriskiä entisestään. Parhaillaan on myös käynnissä julkinen kuuleminen EU:n varainhoitomenettelyjen parantamisesta. Lisätietoja: 1) Tarua vai totta? EU:n rahankäyttö – myytit nurin:    http://ec.europa.eu/budget/sound_fin_mgt/myths_en.htm    2) Lehdistöpaketti:    http://europa.eu/press_room/press_packs/auditors/index_en.htm
