IP/09/362
Bryssel 6. maaliskuuta 2009Eu:lta ja Intialta yhteinen julistus
monikielisyydestä – virallisia kieliä kummallakin
23Leonard
Orban ja Intian hallituksen edustaja, valtioministeri Daggubati Purandeshwari,
allekirjoittavat tänään yhteisen julistuksen
monikielisyydestä. Sen myötä Euroopan komissio ja Intian hallitus
haluavat lisätä yhteistyötä ja keskustelua
tärkeistä kysymyksistä. Aiheina ovat muun muassa kielellinen
monimuotoisuus ja kulttuurien välinen vuoropuhelu, kielten vaikutus
työllistyvyyteen, yritysten kilpailukykyyn ja sosiaaliseen koheesioon,
elinikäinen kieltenoppiminen, uusi teknologia kieltenoppimisessa ja
terminologia.
”Intian kokemus monikielisessä ympäristössä
selviytymisestä on maailmanlaajuisesti katsoen ainutlaatuinen, ja uskonkin
EU:lla ja Intialla olevan tässä asiassa paljon opittavaa
toisiltaan”, sanoi monikielisyydestä vastaava komissaari
Orban.
Yhteisen julistuksen taustalla on 29. syyskuuta 2008 Marseillessa pidetty
EU–Intia -huippukokous, jossa EU:n ja Intian johtajat lupasivat
käynnistää keskustelun kielten edistämisestä,
kulttuurienvälisestä vuoropuhelusta ja monikielisyydestä. 
Keskustelu pääsi alkamaan, kun New Delhissä Intiassa pidettiin
joulukuussa 2008 Euroopan kulttuurienväliseen teemavuoteen 2008 liittyen
konferenssi, jossa käsiteltiin monikielisyyttä ja kulttuuria koskevaa
vuoropuhelua globaalistuvassa maailmassa (Multilingualism and Cultural
Dialogue in Globalisation). Konferenssin järjestivät
yhteistyössä Euroopan komissio, Euroopan unionin puheenjohtajana
toimineen Ranskan suurlähetystö, Intian pääministerin
neuvoa-antava komissio (Indian National Knowledge Commission) sekä
Euroopan unionin kansallisten kulttuuri-instituuttien (EUNIC) Intia-klusteri.
Delhin yliopisto isännöi konferenssia toimitiloissaan.
Lisätietoja konferenssista: 
http://ec.europa.eu/education/languages/news/news3134_en.htmIntiassa on noin 1,1 miljardia asukasta. Etninen, sosiokulttuurinen ja
uskonnollinen monimuotoisuus ja sen mukanaan tuoma laaja kielten kirjo
tekevät maasta ainutlaatuisen. Vuoden 2001 väestöraportin mukaan
Intiassa on 29 kieltä, joilla on yli miljoona puhujaa, 122 kieltä,
joiden puhujia on vähintään 10 000, ja lisäksi 234
puhujamäärältään pienempää kieltä. Intian perustuslain mukaan hindi on liittovaltion virallinen kieli. Englantia voidaan käyttää
virallisiin tarkoituksiin, ja lisäksi maassa on 22 alueellista virallista
kieltä. Intia on ollut monikielinen maa koko historiansa ajan, ja
paikallistasolla useiden kielten rinnakkaiseloa pidetään täysin
normaalina.
Tämä muistuttaa kovasti kielellistä tilannetta Euroopan
unionissa, minkä vuoksi Intia onkin Euroopalle arvokas keskustelukumppani
monikielisyysasioissa. Yhteisessä julistuksessa sovitaan
säännöllisestä vuoropuhelusta ja hyvien toimintatapojen
jakamisesta.
