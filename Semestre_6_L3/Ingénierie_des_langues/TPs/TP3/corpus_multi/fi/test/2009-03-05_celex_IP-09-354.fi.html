IP/09/354
Bryssel 5. maaliskuuta 2009Nettiostamisen suosio kasvussa EU:ssa, mutta
esteet rajakaupan haittanaJuuri julkaistun sähköisen kaupan
esteitä koskevan raportin mukaan nettiostamisen suosio kasvaa EU:ssa, mutta
rajakaupan esteiden pelätään hidastavan kehitystä.
Raportissa, jonka EU:n kuluttaja-asioista vastaava komissaari Meglena Kuneva
esitteli tänään, analysoidaan tarkasti sähköisen kaupan
nykytrendejä EU:ssa muun muassa maakohtaisesti, useimmin ostettujen
tuotteiden mukaan sekä sen mukaan, mitä esteitä kuluttajat ja
yritykset kohtaavat verkossa. Vuosien 2006 ja 2008 välillä
vähintään yhden nettiostoksen tehneiden EU:n kuluttajien
määrä kasvoi 27 prosentista 33 prosenttiin.
Keskimääräiset luvut eivät kerro koko totuutta
nettiostamisen suosiosta, sillä esimerkiksi Yhdistyneessä
kuningaskunnassa, Ranskassa tai Saksassa yli 50 prosenttia netin
käyttäjistä on tehnyt nettiostoksia viime vuonna. Pohjoismaissa
(Suomi, Tanska, Ruotsi, Norja ja Islanti) 91 prosenttia netin
käyttäjistä osti tuotteita tai palveluja netistä vuonna
2008. Myös Italiassa ja Espanjassa markkinat kasvavat nopeasti. Vaikka
kansalliset markkinat kasvavat nopeasti, nettiostosten osuus rajakaupassa on
pysynyt pienenä ollen vain 7 % vuonna 2008 (6 % vuonna 2006). Raportissa
varoitetaan, että lukuisat (kielelliset, käytännön sekä
sääntelyyn ja luottamukseen liittyvät) esteet hidastavat
nettiostamisen kehitystä EU:ssa.
Komissaari Kuneva totesi, että ”kuluttajille internetistä voi
olla suurta etua. Sen ansiosta kuluttajien markkinat laajenevat, tavaraa ja
palveluja voidaan hankkia useammilta toimittajilta ja valinnanvara kasvaa.
Internet mahdollistaa tuotteiden, toimittajien ja hintojen vertailun
ennennäkemättömällä tavalla. Sen käyttö
vähittäismyynnissä kasvaa tulevaisuudessa. Jo 150 miljoonaa
kuluttajaa tekee ostoksia internetissä. Heistä tosin vain 30 miljoonaa
tekee nettiostoksia rajojen yli. Meidän on varmistettava, että
internet-palvelujen kehitys ei hidastu tarpeettomasti sen takia, että
merkittäviä sääntelyesteitä ei ole onnistuttu
poistamaan tai kuluttajille tärkeitä luottamuskysymyksiä
ratkaisemaan.”
Tärkeimmät havainnot 
1.	Sähköisellä kaupalla menee hyvin 
Kuluttajat ovat pääosin tyytyväisiä nettiostamiseen.
Useimmin ostettujen tuoteryhmien, kuten tietotekniikan sekä viihde- ja
vapaa-ajan tuotteiden, osalta kuluttajatyytyväisyys on verkkokaupassa
keskimäärin suurempi kuin vähittäiskaupassa yleensä.Kuluttajia miellyttää erityisesti se, että internetissä
heillä on mahdollisuus vertailla hintoja, tarjonta on laaja ja tuotteet
kohtuuhintaisia ja että heillä on vapaus valita toimittaja.
Sen sijaan tuotetietojen selkeys, mainonta, yksityisyyden suoja,
luottamuskysymykset ja tuotteiden palautusmahdollisuudet koetaan
ongelmallisiksi.2.	Rajakauppa tarjoaa runsaasti potentiaalia
sähköiseen kaupankäyntiinKolmannes EU:n kuluttajista on valmis harkitsemaan tuotteen tai palvelun
ostamista toisesta jäsenmaasta internetin kautta, jos se on halvempi tai
parempi. 
Kolmannes EU:n kuluttajista sanoo olevansa halukas ostamaan tavaroita tai
palveluja muulla kuin äidinkielellään. Monikulttuurisessa
Euroopassa kuluttajat haluavat enemmän valinnanvaraa ja suuremman tarjonnan
kuin paikalliset kaupat tai kansainväliset brändit voivat tarjota.
3.	Rajakaupan potentiaali on jäämässä
käyttämättä
Vuosien 2006 ja 2008 välillä nettiostajien määrä
EU:ssa kasvoi 27 prosentista 33 prosenttiin, mutta sähköisen
rajakaupan määrä pysyi ennallaan. Vain 7 % kuluttajista ostaa
internetin välityksellä toisesta maasta. Ero on kasvamassa eikä
suinkaan pienentymässä.
Merkittävimmät esteetMaantieteellinen jakautuminen: Useimmilla kauppiailla on jo
internet-sivut, joihin kuluttajat pääsevät kaikkialta. Silti
suurin osa heistä näyttää edelleen toimivan kuin
sisämarkkinat olisivat jakautuneet kansallisten rajojen mukaan.
Mahdollisuudet ovat valtavat, mutta käytännössä kuluttajat
eivät voi ostaa tuotteita tai heidät ohjataan takaisin kotimaahansa.
Käytännön ja sääntelyesteetKielelliset esteet ovat edelleen ongelma useimmille kauppiaille ja
kuluttajille, vaikka niiden merkitystä ei saisikaan korostaa liikaa.
Esimerkiksi vähittäismyyjistä 60 % pystyy jo tekemään
kauppaa useammalla kuin yhdellä kielellä.
Posti- ja maksujärjestelmien yhteensopivuuteen liittyy
logistiikkaongelmia ja verkkoon pääsyssä on ongelmia, kuten
laajakaistan levinneisyys. 
Sääntelyesteet tuntuvat kuluttajista ja yrityksistä
entistä perusteettomilta. Tällaisia ovat esimerkiksi
kuluttajalainsäädäntö, ALV-säännöt, valikoiva
jakelu, teollis- ja tekijänoikeuksien suojaaminen ja esimerkiksi
jätehuoltoa koskevan EU:n lainsäädännön
täytäntöönpano jäsenmaissa.
Kuluttajien luottamusta heikentävät esteet,
erityisesti maksuihin, toimittamiseen, valituksiin, takuun soveltamiseen ja
palautuspyyntöihin (myynnin jälkeinen tuki) sekä yksityisyyden
suojaan liittyvät asiat. Rajakaupassa vaikeuksia uskotaan esiintyvän
enemmän. Seuraavat toimet
Syyskuussa 2009 komissaari Kuneva esittelee riippumattoman
haamuasiointi-tutkimuksen (mystery shopping) tulokset, joiden avulla
määritetään, miten ja missä kuluttajia
estetään tekemästä nettiostoksia EU:n alueella. Osana
vähittäiskaupan tarkastelua komissaari Kuneva käynnisti viime
syksynä komission laajuisen prosessin sähköisen kaupan esteiden
kartoittamiseksi. Komission loppuraportti vähittäiskaupasta on
tarkoitus julkaista syksyllä 2009.
http://ec.europa.eu/consumers/strategy/docs/com_staff_wp2009_en.pdf
