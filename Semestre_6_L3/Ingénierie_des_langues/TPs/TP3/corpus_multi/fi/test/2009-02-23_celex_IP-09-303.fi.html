IP/09/303
Bryssel 23. helmikuuta 2009Komissio keskittyy katastrofien
ehkäisyyn ja katastrofiriskin vähentämiseen sekä EU:ssa
että sen ulkopuolellaEuroopan komissio antoi tänään kaksi
katastrofeihin liittyvää tiedonantoa.  Toinen tiedonannoista koskee
EU:n alueella tapahtuvien luonnonkatastrofien ja ihmisten aiheuttamien
katastrofien vaikutusten vähentämiseen sovellettavaa yhteisön
lähestymistapaa ja toinen kehitysmaiden katastrofiriskin
vähentämistä koskevaa tukistrategiaa. Nämä tiedonannot
ovat kokonaisuus, jolla pyritään ensimmäistä kertaa luomaan
strategisempi lähestymistapa – erityisesti ilmastonmuutoksen johdosta
kasvavan riskin huomioon ottamiseksi. Yhteisön tasolla toteutettavaksi
ehdotettavilla toimilla keskitytään osa-alueisiin, joilla yhteiset
toimet ovat tehokkaampia kuin erilliset kansalliset toimet. Näitä
osa-alueita ovat esimerkiksi tietämyksen kehittäminen, toimijoiden ja
toimintapolitiikkojen linkittäminen sekä yhteisössä
tällä hetkellä käytössä olevien katastrofien
torjuntavälineiden tehokkuuden parantaminen. Kehitysmaiden osalta komissio
ehdottaa strategiaa, jolla voidaan vähentää luonnonkatastrofien
vaikutuksia maissa, joissa katastrofiriskin katsotaan olevan korkea. Molemmilla
tiedonannoilla edistetään luonnonkatastrofien
vähentämistä koskevassa maailmanlaajuisessa konferenssissa
hyväksytyn vuosia 2005–2015 koskevan Hyogon toimintakehyksen
täytäntöönpanoa. 
Ympäristöasioista vastaavan komissaari Stavros Dimasin mukaan
luonnonkatastrofien uhka kasvaa EU:n jäsenvaltioissa. Niiden
määrän uskotaan lisääntyvän ja vaikutusten
laajentuvan tulevina vuosina ilmastonmuutoksen vaikutusten johdosta. Komissaari
korosti, että EU:n on tehtävä kaikki mitä se voi
vähentääkseen näiden katastrofien vaikutuksia.
”Valmiutemme on oltava paras mahdollinen. Tämä tiedonanto on
merkittävä ensimmäinen askel kehitettäessä
pitkällä aikavälillä yhteisön toimia tällä
alalla”, Dimas totesi.
Kehitysyhteistyöstä ja humanitaarisesta avusta vastaava komissaari
Louis Michel puolestaan muistutti, että tsunamit ja hurrikaanit aiheuttavat
hävitystä ja tuhoavat köyhien ihmisten elämää joka
puolella maapalloa. Komissaari painotti: ”Tiedämme, että
katastrofeja on parempi ehkäistä kuin jälkihoitaa. Investoinnit
katastrofiriskin vähentämiseen tuottavat huomattavia tuloksia
verrattuna katastrofin jälkeen annettavaan humanitaariseen apuun.
Tiedämme myöskin, että ilmastonmuutoksen johdosta tilanne vain
pahenee tulevaisuudessa. Meidän onkin toimittava nyt.” Komissaari
uskoi, että katastrofiriskin vähentämisellä pelastetaan
ihmishenkiä. Riskin vähentäminen on myös tärkeä
keino taisteltaessa köyhyyttä vastaan eri puolilla maailmaa. 
Katastrofien ehkäisy:   EU:n tason toimien
lisäarvoKatastrofien ehkäisyä koskevassa tiedonannossa
yksilöidään osa-alueet, joilla EU:n toimet voisivat antaa
lisäarvoa. Näitä ovat esimerkiksi olemassa olevaa tietoa ja
parhaita käytänteitä koskeva yhteisön luettelo; vaarojen
ja riskien kartoittamista koskevien suuntaviivojen laatiminen; katastrofien
hallintaprosessiin kuuluvien toimijoiden ja toimintapolitiikkojen
linkittäminen lisäämällä koulutusta ja tietoisuutta;
varhaisvaroitusjärjestelmiin pääsyn parantaminen ja yhteisön
varojen tehokkaampi kohdentaminen.
Katastrofiriskin vähentäminen on erottamaton osa köyhyyden
kestävää vähentämistä
Katastrofiriskin vähentämistä koskevassa tiedonannossa
asetetaan etusijalle seuraavat toimet:kehitysmaiden kanssa käytävän poliittisen vuoropuhelun
tehostaminen; 
katastrofiriskin vähentämisen sisällyttäminen sekä
EU:n että kehitysmaiden politiikkoihin ja toimiin, myös EU:n tukeen
kansallisille riskinvähentämisinvestoinneille;
alueellisten suunnitelmien kehittäminen. Ensimmäisenä on
tarkoitus laatia Karibian alueen suunnitelma. Toimintasuunnitelmaan
sisältyy muun muassa tiedotuskampanjoille annettava tuki.EU
esittelee kaikki suunnitellut toimet kesäkuussa 2009 erityisessä
täytäntöönpanosuunnitelmassa.
Taustaa
Komissio hyväksyi maaliskuussa 2008 tiedonannon Euroopan unionin
katastrofivalmiuksien lujittamisesta (KOM(2008) 130). Tiedonannossa esiteltiin
yhdennetty lähestymistapa, johon sisältyvät kaikki
katastrofitilanteiden vaiheet (ehkäisy, valmius, välittömät
avustustoimet ja jälkihoito) ja kaikentyyppiset katastrofit (sekä EU:n
alueella että sen ulkopuolella tapahtuvat luonnonkatastrofit ja ihmisen
aiheuttamat katastrofit). Siinä käsiteltiin myös kaikkia EU:n
välineitä sekä toimielinten välistä koordinaatiota.
Tiedonannossa on myös erityinen metsäpaloja koskeva liite.
Tiedonannossa esiteltiin katastrofien ehkäisyä ja kehitysmaiden
katastrofiriskin vähentämistä koskevat ehdotukset. Lisäksi
Euroopan parlamentti ja neuvosto ovat molemmat vaatineet
välittömiä toimia katastrofien ehkäisyn alalla.
Katastrofien arvioidaan aiheuttavan Euroopassa 15 miljardin euron
kustannukset.
Katastrofit vaikuttavat voimakkaimmin kehitysmaihin, koska ne ovat
haavoittuvaisimpia ja niiden toimintavalmiudet ovat heikoimmat. Katastrofit
myös  vaarantavat YK:n vuosituhannen kehitystavoitteiden saavuttamisen.
Näihin kahdeksaan tavoitteeseen kuuluvat alle dollarilla
päivässä elävien ihmisten määrän
puolittaminen ja peruskoulutuksen ulottaminen kaikille lapsille vuoteen 2015
mennessä (http://www.un.org/millenniumgoals)
Valtioiden olisi työskenneltävä yhdessä tässä
asiassa vuonna 2005 hyväksytyn katastrofiriskien
vähentämistä koskevan kansainvälisen Hyogon toimintakehyksen
puitteissa. 
http://www.unisdr.org/eng/hfa/hfa.htmLisätietoja
Tiedonannot ovat saatavissa seuraavista osoitteista:
Katastrofien ehkäisy: 
http://ec.europa.eu/environment/civil/index.htmKatastrofiriskin vähentäminen:
http://ec.europa.eu/development/policies/9interventionareas/environment_en.cfm
