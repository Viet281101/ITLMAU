IP/09/ 1779  Bryssel 20. marraskuuta 2009 Komissio hyväksyy vähävaraisimmille henkilöille annettavaa elintarvikeapua koskevan suunnitelman vuodeksi 2010 Euroopan komissio julkaisi tänään vähävaraisimmille henkilöille annettavaa elintarvikeapua koskevan suunnitelman vuodeksi 2010. Alun perin ohjelmassa toimitettiin apua tarvitseville elintarvikkeita maataloustuotannon ylijäämävarastoista eli ns. interventiovarastoista, mutta 1990-luvun puolivälissä ohjelmaa muutettiin siten, että hankintoja voidaan tietyin edellytyksin tehdä myös markkinoilta. Vuoden 2010 suunnitelman tarpeet pystytään kuitenkin kattamaan suurelta osin tämänvuotisista interventiovarastoista (vilja, sokeri, maitojauhe ja voi), eikä markkinoilta tehtäviin hankintoihin tarvitse juurikaan turvautua. Suunnitelmaan myönnetyt määrärahat ovat vuoden 2009 suunnitelman tavoin 500 miljoonaa euroa. Tänä vuonna ohjelmaan on päättänyt osallistua 19 jäsenvaltiota. Maataloudesta ja maaseudun kehittämisestä vastaava komission jäsen Mariann Fischer Boel totesi ohjelmasta seuraavaa: "Tämä on konkreettinen tapa, jolla Euroopan unioni voi auttaa yhteiskuntamme vähävaraisimpia. Sen vuoksi on välttämätöntä varmistaa ohjelman asianmukainen täytäntöönpano, jotta tuotteet todellakin päätyvät niitä tarvitseville." Tausta  Elintarvikkeiden ilmaisjakelu yhteisön vähävaraisimmille henkilöille aloitettiin kiireellisenä toimenpiteenä poikkeuksellisen kylmänä talvena 1986–1987, jolloin maataloustuotteiden ylijäämävarastoja luovutettiin jäsenvaltioiden hyväntekeväisyysjärjestöille jaettavaksi apua tarvitseville.  Sen jälkeen päätettiin, että toimenpide on pysyvä ja perustuu interventiovarastoihin. Ohjelman ansiosta jäsenvaltiot pystyvät hyödyntämään julkisia ylijäämävarastoja elintarvikeapuna. Yhteisen maatalouspolitiikan (YMP) uudistuksessa, joka aloitettiin 1990-luvun alussa ja jonka tavoitteena oli yhteisön interventiovarastojen voimakas pienentäminen, päätettiin kuitenkin sallia turvautuminen markkinoilta tehtäviin hankintoihin tietyin edellytyksin. Tänä vuonna käytettävissä olevien interventiovarastojen määrä on silti riittänyt kattamaan suunnitelman tarpeet lähes kokonaisuudessaan, minkä vuoksi markkinaostoihin ei ole tarvinnut turvautua juuri lainkaan. Interventiovarastojen pysyvän supistumisen vuoksi ohjelmasta on laadittu uudistusehdotus, jonka tavoitteena on mukauttaa sitä YMP:n kehitykseen ja parantaa sen tehokkuutta vähävaraisimpiin henkilöihin nähden. Uudistusta ei ole vielä hyväksytty neuvostossa. Jäsenvaltioiden osallistuminen ohjelmaan on vapaaehtoista, ja komissio hyväksyy uuden suunnitelman vuosittain. Apua tarjotaan yleensä monista eri syistä köyhyydessä eläville, esimerkiksi vaikeassa tilanteessa oleville perheille, vähävaraisille vanhuksille, kodittomille, vammaisille, syrjäytymisvaarassa oleville lapsille, pienipalkkaisille, siirtotyöläisille ja turvapaikanhakijoille. Jäsenvaltiot, jotka haluavat osallistua ohjelmaan, antavat siitä komissiolle tiedon vuoden alussa ja ilmoittavat tämän jälkeen tuotetarpeensa. Lisäksi niiden on toimitettava komissiolle jälkikäteen raportti ohjelman täytäntöönpanosta. Vaikka elintaso EU:ssa kuuluukin keskimäärin maailman korkeimpiin, kaikki eivät pysty huolehtimaan riittävästä ravinnosta. Viimeisimpien arvioiden mukaan Euroopan unionin väestöstä keskimäärin 17 prosenttia elää köyhyysrajalla tai sen alapuolella, minkä vuoksi tällä väestönosalla ei ole varaa monipuoliseen ravintoon eikä monipuoliseen ateriaan edes joka toinen päivä. Elintarvikeapuohjelman avulla voidaan varmistaa, että YMP, joka on Euroopan vanhimpia julkisia politiikkoja, hyödyttää köyhimpiä EU:n kansalaisia. Ohjelmasta on saatavilla lisätietoja seuraavassa internet-osoitteessa:    http://ec.europa.eu/agriculture/markets/freefood/index_en.htm    Liite 1: Tuotemäärät, jotka voidaan poistaa yhteisön interventiovarastoista niiden jakamiseksi jäsenvaltioissa vuoden 2010 suunnitelman mukaisesti. Liite 2: Jäsenvaltioiden käyttöön myönnetyt määrärahat vuoden 2010 suunnitelmassa. Liite 1  Tuotemäärät, jot ka voidaan poistaa yhteisön interventiovarastoista niiden jakamiseksi jäsenvaltioissa vuoden 2010 suunnitelman mukaisesti.  (tonnia)            Jäsenvaltio   Vilja   Voi   Maito- jauhe   Sokeri     Belgique/België   29 067   1 285   -   1 507      България    54 104    -   -   1 724     Česká republika   302   20   22   9     Eesti   5 147   -   1   -     Eire / Ireland   -   350   -   -     Elláda   64 397   -   5 889   -     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006      Latvij a    22 951   -   969   -     Lietuva   40 317   145   1 212   1 182     Magyarország   95 687   -   -   1 938     Malta   4 740   -   -   -     Polska   387 305   1 901   17 952   10 823     Portugal   47 522   5 079   1 826   1 045     România   135 555   -   4 500   5 577     Slovenija   9 810   -   600   289     Suomi / Finland   25 371   -   500   -     Yhteensä   1 555 726   51 148   65 290   34 832     Liite 2 Jäsenvaltioiden käyttöön myönnetyt määrärahat vuoden 2010 suunnitelmassa.          (euroa)     Jäsenvaltio    Määrärahat     Belgique/België   7 806 433      България   8 565 832      Česká republika      133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115     Luxembourg   107.483     Magyarország   14 770 126     Malta   698 841     Polska   97 405 034     Portugal   22 516 761     România   29 951 704     Slovenija   2 619 927     Suomi/Finland   4 636 567     Yhteensä   478 000 000
