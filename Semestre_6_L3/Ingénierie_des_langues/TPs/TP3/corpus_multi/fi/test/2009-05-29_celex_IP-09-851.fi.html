IP/09/ 851  Bryssel 29. toukokuuta 2009 Komissio on tyytyväinen kasvihuonekaasupäästöjen vähenemiseen jo kolmantena peräkkäisenä vuotena  Ympäristöasioista vastaava komissaari Stavros Dimas on tyytyväinen tietoihin, joiden mukaan EU:n kasvihuonekaasupäästöt ovat vähentyneet jo kolmantena peräkkäisenä vuotena. Euroopan ympäristökeskus on koonnut tiedot vuodelta 2007, joka on viimeisin vuosi, jolta on saatavilla täydelliset tiedot. Niistä käy ilmi, että EU 15 -maiden päästöt vähenivät 1,6 prosenttia vuoden 2006 päästöihin verrattuna, vaikka talous kasvoi 2,7 prosenttia. Tämä vähennys merkitsee sitä, että EU 15 -maiden päästöt ovat 5 prosenttia pienemmät kuin perusvuosien päästöt (useimmissa tapauksissa perusvuosi on vuosi 1990). EU 15 -maat ovat näin ollen etenemässä hyvin kohti Kioton pöytäkirjan tavoitetta, joka on päästöjen vähentäminen vuosina 2008–2012 keskimäärin 8 prosenttia pienemmiksi kuin perusvuoden päästöt. EU 27 -maiden päästöt vähenivät vuodessa 1,2 prosenttia ja ovat siten 12,5 prosenttia alhaisemmat kuin perusvuoden päästöt. ”EU 15 -maiden viimeaikaiset vähennykset lisäävät luottamustamme siihen, että saavutamme Kioton tavoitteemme. Yli puolet EU 15 -maista rekisteröi jälleen vuonna 2007 merkittävät päästövähennykset. Tärkein tavoitteemme onkin nyt varmistaa, että vuoden 2012 jälkeistä aikaa koskevaan kunnianhimoiseen ilmastosopimukseen päästään joulukuussa pidettävässä Kööpenhaminan konferenssissa. Sopimus luo puitteet tuleville maailmanlaajuisille vähennyksille”, totesi komissaari Dimas. Hän lisäsi, että vaikka EU 15 -maiden päästövähennykset vuonna 2007 johtuvat osittain suosiollisista ilmasto-olosuhteista joissakin jäsenvaltioissa, viimeisen kolmen vuoden päästövähennystrendi osoittaa, että kansalliset ja EU:n tason ennakoivat ilmastopolitiikat ja toimenpiteet alkavat tuottaa tulosta. Viime kuussa hyväksytyllä ilmasto- ja energiapaketilla varmistetaan, että tulevina vuosina vähennykset ovat jopa nykyistäkin suurempia. Päästöt vähenevät talouden kasvusta huolimatta  EU 15 -maiden päästöt vähenivät 1,6 prosenttia vuosina 2006–2007, vaikka BKT kasvoi tällä kaudella 2,7 prosenttia. EU on siis onnistunut irrottamaan päästöt entistä voimakkaammin talouskasvusta. Päästöt vähenivät myös kahtena edellisenä vuonna. Vuonna 2005 ne vähenivät 0,9 prosenttia ja vuonna 2006 0,6 prosenttia.  Suurimmat syyt päästöjen vähenemiselle vuonna 2007 yhteensä 64 miljoonalla hiilidioksidiekvivalenttitonnilla olivat lämpimämmästä säästä johtuneet kotitalouksien päästövähennykset sekä valmistusteollisuuden ja rauta- ja terästeollisuustuotannon päästövähennykset. Sen sijaan jäähdytyksestä ja ilmastoinnista aiheutuvat päästöt kasvoivat.  Suurimmalla osalla aloista on kirjattu päästövähennyksiä perusvuoden ja vuoden 2007 välisenä aikana. Teollisuusprosessien päästöt vähenivät 14 ,1 prosenttia, energian (lukuun ottamatta liikennettä) 7,4 prosenttia, liuotteiden ja muiden tuotteiden käytön päästöt 23,7 prosenttia, maatalouden päästöt 11,3 prosenttia ja jätteistä aiheutuvat päästöt 38,9 prosenttia. Liikenteen päästöt sen sijaan nousivat 23,7 prosenttia (tieliikenteen päästöt nousivat 24,7 prosenttia).   EU 27 -maiden päästöt vähenivät vuodessa 1,2 prosenttia. Ne ovat näin ollen 12,5 prosenttia alle perusvuoden päästöjen (perusvuosi ei kaikilla ole vuosi 1990), ja 9,3 prosenttia alle vuoden 1990 päästöjen. Päästövähennykset vuoteen 2006 verrattuna ovat yhteensä 59,4 miljoonaa hiilidioksidiekvivalenttia, ja ne aiheutuvat pitkälti samoista syistä kuin EU 15 -maiden vähennykset. Liikenteen, sementintuotannon, julkisen sähkön- ja lämmöntuotannon sekä jäähdytyksen ja ilmastoinnin päästöt puolestaan kasvoivat EU 27 -maissa. Kioton pöytäkirjassa ei ole EU 27 -ryhmää koskevia päästötavoitteita, koska EU 12 -maat eivät olleet kyseisenä ajankohtana jäsenvaltioita. Kaikilla EU 12 -mailla, Kyprosta ja Maltaa lukuun ottamatta, on kuitenkin erilliset Kioton velvoitteet vähentää päästöjä 6–8 prosenttia alle perusvuoden tasojen. Euroopan ympäristökeskuksen kokoamat tiedot on toimitettu Yhdistyneiden Kansakuntien ilmastonmuutosta koskevalle puitesopimukselle. Lisätietoja European Environment Agency    www.eea.europa.eu    Liite Kasvihuonekaasupäästöt hiilidioksidiekvivalentteina (lukuun ottamatta hiilinieluja) verrattuna Kioton pöytäkirjan tavoitteisiin vuosille 2008–2012.                 JÄSEN -VALTIO                  1990    Kioton pöytäkirja Perus-vuosi 1)   2007   Muutos 2006–2007   Muutos 2006–2007   Muutos 1990–2007   Muutos perusvuosi –2007)   Kioton pöytäkirjan ja EU:n taakanjako-sopimuksen tavoitteet vuosille 2008–2012      (miljoo-naa tonnia)     (miljoo -naa tonnia)    (miljoonaa tonnia)   (miljoonaa tonnia)   (%)   (%)   (%)   (%)         Suomi   70,9   71,0   78,3   -1,6   -2,0 %   10,6 %   10,3 %   0,0 %     Alankomaat   212,0   213,0   207,5   -1,0   -0,5 %   -2,1 %   -2,6 %   -6,0 %     Belgia   143,2   145,7   131,3   -5,3   -3,9 %   -8,3 %   -9,9 %   -7,5 %     Espanja   288,1   289,8   442,3   9,3   2,1 %   53,5 %   52,6 %   15,0 %     Irlanti   55,4   55,6   69,2   -0,5   -0,7 %   25,0 %   24,5 %   13,0 %     Italia   516,3   516,9   552,8   -10,2   -1,8 %   7,1 %   6,9 %   -6,5 %     Itävalta   79,0   79,0   88,0   -3,6   -3,9 %   11,3 %   11,3 %   -13,0 %     Kreikka   105,6   107,0   131,9   3,8   2,9 %   24,9 %   23,2 %   25,0 %     Luxemburg   13,1   13,2   12,9   -0,39   -2,9 %   -1,6 %   -1,9 %   -28,0 %     Portugali   59,3   60,1   81,8   -2,9   -3,4 %   38,1 %   36,1 %   27,0 %     Ranska   562,6   563,9   531,1   -10,6   -2,0 %   -5,6 %   -5,8 %   0,0 %     Ruotsi   71,9   72,2   65,4   -1,5   -2,2 %   -9,1 %   -9,3 %   4,0 %     Saksa   1215,2   1232,4   956,1   -23,9   -2,4 %   -21,3 %   -22,4 %   -21,0 %     Tanska   69,1   69,3   66,6   -4,4   -6,2 %   -3,5 %   -3,9 %   -21,0 %     Yhdistynyt kuningaskunta   771,1   776,3   636,7   -11,2   -1,7 %   -17,4 %   -18,0 %   -12,5 %      EU 15    4232,9   4265,5   4052,0   -64,0   -1,6 %   -4,3 %   -5,0 %   -8,0 %     Bulgaria   117,7   132,6   75,5   4,2   5,9 %   -35,8 %   -43,0 %   -8,0 %     Kypros   5,5   5,5   10,1   0,2   1,6 %   85,3 %   Ei sovelleta   Ei sovelleta     Latvia   26,7   25,9   12,1   0,4   3,5 %   -54,7 %   -53,4 %   -8,0 %     Liettua   49,1   49,4   24,7   1,9   8,1 %   -49,6 %   -49,9 %   -8,0 %     Malta   2,0   2,0   3,0   0,07   2,3 %   45,7 %   Ei sovelleta   Ei sovelleta     Puola   459,5   563,4   398,9   -0,4   -0,1 %   -13,2 %   -29,2 %   -6,0 %     Romania   243,0   278,2   152,3   -1,6   -1,0 %   -37,3 %   -45,3 %   -8,0 %     Slovakia   73,3   72,1   47,0   -2,0   -4,1 %   -35,9 %   -34,8 %   -8,0 %     Slovenia   18,6   20,4   20,7   0,2   0,7 %   11,6 %   1,8 %   -8,0 %     Tšekki   194,7   194,2   150,8   1,7   1,2 %   -22,5 %   -22,4 %   -8,0 %     Unkari   99,2   115,4   75,9   -2,9   -3,7 %   -23,5 %   -34,2 %   -6,0 %     Viro   41,9   42,6   22,0   2,8   14,8 %   -47,5 %   -48,3 %   -8,0 %     EU 27   5564,0    5759,8    5045,1   -59,4   -1,2 %   -9,3 %   12,5 %   Ei sovelleta
