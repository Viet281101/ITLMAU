IP/09/560
Bryssel, 8. huhtikuuta 2009Komissio
päivitti luettelon Euroopan ilmatilassa kielletyistä
lentoyhtiöistäEuroopan komissio hyväksyi
tänään lentoyhtiöiden ns. mustan listan päivityksen.
Kyseessä on luettelo lentoyhtiöistä, jotka eivät
turvallisuussyistä saa lentää Euroopan unionin alueella. Komissio
on antanut lentokiellon kuudelle lentoyhtiölle Kazakstanista, yhdelle
Thaimaassa toimiluvan saaneelle lentoyhtiölle, yhdelle lentoyhtiölle
Ukrainasta ja kaikille Beninissä toimiluvan saaneille
lentoyhtiöille.
”Komissio aikoo jatkaa aktiivista vuoropuhelua kaikkien ilmailualan
toimijoiden kanssa varmistaakseen, että kaikki ilma-alukset ja
lentoyhtiöt noudattavat kansainvälisesti sovittuja
lentoturvallisuusvaatimuksia. Lentomatkustajilla on oikeus tuntea olonsa
turvalliseksi ja lentää turvallisesti", totesi liikenteestä
vastaava EU-komissaari Antonio Tajani.
Uusi lista korvaa edellisen marraskuussa 2008 julkaistun listan, ja siihen
voi tutustua komission
verkkosivuilla[1].
Lentoturvallisuuskomitean yksimielisen lausunnon perusteella komissio
päätti laajentaa listaa määräämällä
toimintakiellon turvallisuussyistä seuraaville lentoyhtiöille:Air Company Kokshetau, ATMA Airlines, Berkut Air, East Wing, Sayat Air ja
Starline KZ (Kazakstan) 
One Two Go Airlines (Thaimaa)
Motor Sich Airlines (Ukraina)
Kaikki Beninin tasavallassa toimiluvan saaneet lentoyhtiöt johtuen
Kansainvälisen siviili-ilmailujärjestön (ICAO) suorittaman
tarkastuksen negatiivisista tuloksista. Komissio totesi, että
Angola on edistynyt hyvin toimissaan lentoturvallisuuden parantamiseksi.
Erityisesti se pani merkille Angolan ilmailuviranomaisten raportin korjaavista
toimista, joita on toteutettu sen jälkeen, kun eurooppalainen
asiantuntijaryhmä vieraili maassa helmikuussa 2008 ja ICAO julkaisi
turvallisuusraporttinsa lokakuussa 2008.
Raportti eurooppalaisen asiantuntijaryhmän vierailusta Indonesiaan
helmikuussa 2009 osoittaa, että tilanne on parantunut huomattavasti.
Komissio pitää jatkuvasti tiiviisti yhteyttä ilmailuviranomaisiin
voidakseen arvioida turvallisuustilannetta uudestaan
lentoturvallisuuskomiteassa.
Listalla ovat tästä päivästä lähtien:Kaikki lentoliikenteen harjoittajat, joiden sijoittautumisvaltio on Angola,
Benin, Päiväntasaajan Guinea, Indonesia, Kirgisia, Liberia, Sierra
Leone, Swazimaa, Kongon demokraattinen tasavalta tai Gabon lukuun ottamatta
Gabon Airlines- ja Afrijet-yhtiöitä, joille on myönnetty poikkeus
muutamien ilma-alusten osalta.
Kuusitoista yksittäistä lentoliikenteen harjoittajaa:
Afganistan – Ariana Afghan Airlines 
Kambodža – Siem Reap Airways International
Korean demokraattinen kansantasavalta – Air Koryo 
Kazakstan – Air Company Kokshetau, ATMA Airlines, Berkut Air, East
Wing, Sayat Air ja Starline KZ
Ruanda – Silverback Cargo Freighters 
Sudan – Air West 
Thaimaa – One Two Go Airlines 
Ukraina – Motor Sich Airlines, Ukraine Cargo Airways, Ukraine
Mediterranean Airlines ja Volare Aviation
[1] http://ec.europa.eu/transport/air-ban/
