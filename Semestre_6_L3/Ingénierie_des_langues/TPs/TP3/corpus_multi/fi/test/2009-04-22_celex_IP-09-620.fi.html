IP/09/620
Strasbourg, 22. huhtikuuta 2009Tekstiviestien, puhelujen ja datapalvelujen
verkkovierailuhinnat alenevat roimasti 1. heinäkuutaUlkomailta
EU:n alueelta lähetettävä tekstiviesti maksaa 1. heinäkuuta
alkaen enää enintään 11 senttiä. Tähänastinen
hinta on ollut keskimäärin 28 senttiä. Kuluttajien ei liioin
tarvitse enää pelätä jättilaskuja kännykän
käytöstä valokuvan tai elokuvan lataamiseen
kännykkään EU:n alueella matkustettaessa. Euroopan parlamentti
hyväksyi tänään täysistunnossaan Strasbourgissa
suurella enemmistöllä uudet EU-säännöt tekstiviestien
ja datapalvelujen verkkovierailuhinnoittelua varten. Euroopan komissio oli
ehdottanut sääntöjä syyskuussa 2008 (IP/08/1386).
Parlamentti hyväksyi myös EU-maiden välisten
kännykkäpuhelujen verkkovierailuhintojen alentamisen. Ulkomailta
soitetun matkapuhelun nykyinen hintakatto alenee asteittain 46 sentistä 35
senttiin minuutilta vuoden 2011 heinäkuuhun mennessä ja ulkomailla
vastaanotetun matkapuhelun hintakatto nykyisestä 22 sentistä 11
senttiin. Teleoperaattoreiden on lisäksi sovellettava
verkkovierailupuheluihin sekuntiveloitusta vähintään 31.
sekunnista lähtien. Tämä merkitsee loppua
nykykäytännölle, joka on aiheuttanut kuluttajille jopa
24 prosenttia ylimääräistä laskutusta. EU:n
televiestintäministerit ovat kokouksessaan jo hyväksyneet uudet
verkkovierailusäännöt, joten tämänpäiväinen
äänestystulos mahdollistaa uusien sääntöjen
voimaantulon sopivasti kesälomakaudeksi. Eurooppalaisten kuluttajien
odotetaan säästävän jopa 60 prosenttia kuluistaan,
joita aiheutuu kännykän käytöstä ulkomaanmatkoilla
EU:ssa. 
”Olen iloinen siitä vahvasta tuesta, jonka Euroopan parlamentti
on tänään antanut komission ehdotukselle yhteisten
telemarkkinoiden luomiseksi kaikille eurooppalaisille, jotka matkustavat
Euroopassa niin loma- kuin työmatkoillaankin”, totesi Euroopan
komission puheenjohtaja José Manuel Barroso. ”Tämän
äänestyksen jälkeen Eurooppa on selvästi maailman
houkuttelevin maanosa matkapuhelimen käyttäjille. Uskon, että
tämä näkyy hyvin pian mobiilidatapalvelujen entistäkin
vahvempana kasvuna EU:ssa.”
”Tämänpäiväinen äänestystulos
merkitsee ryöstöhinnoittelun loppua Euroopassa”, iloitsi
EU:n televiestintäkomissaari Viviane Reding. ”Euroopan parlamentin
ja neuvoston vahvan tuen ansiosta uudet verkkovierailusäännöt
hyväksyttiin ennätysajassa, vain seitsemässä kuukaudessa.
Telealan Euroopan sisämarkkinat tulevat näkymään
eurooppalaisten puhelinlaskuissa sopivasti kesälomakaudella.”
”Talouden taantuma-aikoina kuluttajien ostovoiman parantaminen
toimii väkevänä keinona nopeaan elpymiseen”, korosti
kuluttaja-asioista vastaava EU-komissaari Meglena Kuneva.
”Tämänpäiväinen äänestystulos parantaa
kuluttajien asemaa ja edistää entisestään matkapuhelimien
käyttöä Euroopassa.”
Euroopan parlamentin tänään hyväksymillä uusilla
EU:n verkkovierailusäännöillä:asetetaan hintakatto kuluttajien ulkomailla
lähettämälle tekstiviestille 11 senttiin (ilman alv:tä),
kun nykyinen keskihinta on 28 senttiä (Alankomaissa ja Portugalissa
verkkovierailutekstiviestin hinta on yli 35 senttiä); 
alennetaan huomattavasti dataverkkovierailuhintoja
(kustannuksia netin käytöstä kännykällä tai
esimerkiksi elokuvien lataamisesta kännykkään ulkomailla)
asettamalla tukkutason hintakatoksi 1 euro ladatulta megatavulta, kun
nykyinen keskimääräinen tukkuhinta on ollut 1,68 euroa
megatavulta (Irlannissa 6,82 €, Kreikassa 5,30 € ja
Virossa 5,10 €); Tukkutason hintakatto alenee 80 senttiin vuonna 2010
ja 50 senttiin vuonna 2011.
suojataan kuluttajat yllättäviltä jättilaskuilta
tarjoamalla asiakkaille palvelu, joka katkaisee yhteyden laskun noustessa 50
euroon, paitsi jos asiakas haluaa korkeamman rajan. Operaattoreilla on aikaa
maaliskuuhun 2010 asti näiden avoimuutta lisäävien toimenpiteiden
toteuttamiseen. Äskettäin eräs saksalainen kuluttaja, joka
Ranskassa matkaillessaan latasi kännykkäänsä TV-ohjelman,
sai siitä 46 000 euron laskun;
alennetaan verkkovierailupuhelujen hintakattoja
entisestään. Hintakatto on nyt 46 senttiä ulkomailla
soitetulta ja 22 senttiä ulkomailla vastaanotetulta puhelulta; se alenee 43
senttiin ulkomailla soitetulta ja 19 senttiin ulkomailla vastaanotetulta
puhelulta 1. heinäkuuta 2009, 39 senttiin ja 15 senttiin 1. heinäkuuta
2010 ja 35 senttiin ja 11 senttiin 1. heinäkuuta 2011 mennessä
(minuuttihinta ilman alv:tä);
otetaan käyttöön sekuntiveloitusperiaate soitetun
verkkovierailupuhelun ensimmäisten 30 sekunnin jälkeen ja
vastaanotetun verkkovierailupuhelun ensimmäisestä sekunnista
lähtien. Tällä hetkellä kuluttajat maksavat noin 20 %
liikaa suhteessa soitetun tai vastaanotetun puhelun todelliseen
kestoon.Euroopan parlamentin tämänpäiväisen
äänestyksen jälkeen EU:n uusi verkkovierailuasetus tulee suoraan
sovellettavaksi kaikissa 27 EU:n jäsenvaltiossa 1. heinäkuuta 2009.Uusia
verkkovierailusääntöjä, joilla muutetaan vuonna 2007
annettua EU:n ensimmäistä verkkovierailuasetusta (IP/07/870),
sovelletaan kesään 2012 asti. Euroopan parlamentti on pyytänyt
komissiota raportoimaan uusien sääntöjen toiminnasta uudestaan
kesään 2010 mennessä. Komissio voi sen jälkeen halutessaan
ehdottaa uusia sääntöjä kesäkuun 2011 loppuun
mennessä. ”EU seuraa tarkasti verkkovierailumarkkinoiden
kehittymistä seuraavien kolmen vuoden aikana”, painotti
komissaari Reding. ”Toivon todella, että televiestintäala
ymmärtää tämän viestin. Pallo on nyt heillä, ja
heillä on halutessaan tilaisuus näyttää, että
verkkovierailumarkkinoilla voi olla tervettä kilpailua. Paras todiste
siitä olisi, että markkinoille alkaa hyvin pian ilmestyä
houkuttelevia puhelu- ja dataverkkovierailupaketteja.”
Taustaa: 
Nykyisen Euroopan
komission toimikauden alusta matkapuhelinliittymien tiheys EU:ssa on
lisääntynyt 84,6 prosentista 119 prosenttiin
väestöstä (IP/09/473).
EU:n
telemarkkinoilla on 500 miljoonaa potentiaalista kiinteiden ja
matkapuhelinverkkojen, laajakaista-internetin ja mobiilidatapalvelujen
käyttäjää. Markkinoilla esiintyy kuitenkin rakenteellisia
ongelmia, sääntelyn yhdenmukaisuudessa on parantamisen varaa ja
teleala kaipaa uusia investointeja. Näiden haasteiden ratkaisemiseksi
Euroopan parlamentin odotetaan äänestävän mittavasta EU:n
televiestintäsääntöjen uudistamisesta, jonka komissio pani
alulle marraskuussa 2007 (IP/07/1677,
MEMO/07/458,
IP/08/1661).
Uusiin sääntöihin sisältyy Euroopan sähköisen
viestinnän sääntelyviranomaisten yhteistyöelimen
perustaminen tammikuuhun 2010 mennessä.
EU:n verkkovierailua koskevilla verkkosivuilla on ajankohtaista tietoa
EU-jäsenvaltioiden verkkovierailuhinnoista: 
http://ec.europa.eu/information_society/activities/roaming/index_en.htmAnnex:
The new EU Roaming Rules in detail
1) SMS roaming
a) The situation today
Retail average SMS prices
[ Taulukot saatavilla PDF ja Word muodossa ]b) The new EU
rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[ Taulukot saatavilla PDF ja Word muodossa ]
Average off-net retail price per MB
[ Taulukot saatavilla PDF ja Word muodossa ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[ Taulukot saatavilla PDF ja Word muodossa ]
Average price roaming voice calls for calls received (April
– September 2007)
[ Taulukot saatavilla PDF ja Word muodossa ]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[ Taulukot saatavilla PDF ja Word muodossa ]
