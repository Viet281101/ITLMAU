IP/09/26
Bryssel, 9. tammikuuta 2009EU:n elokuva-alan tuki kansainvälistyyEuroopan komissio hyväksyi
tänään uuden MEDIA MUNDUS -ohjelman. Kyseessä on laaja
kansainvälinen audiovisuaalisen teollisuuden yhteistyöohjelma, jolla
lujitetaan kulttuurisia ja kaupallisia suhteita Euroopan filmiteollisuuden  ja
kolmansien maiden elokuvantekijöiden välillä. Vuosina
2011–2013 EU rahoittaa EU:n ja sen ulkopuolisten maiden audiovisuaalialan
ammattilaisten esittämiä hankkeita 15 miljoonalla eurolla.
Yhteistyö Euroopan filmiteollisuuden kanssa on erittäin haluttua
ympäri maailmaa, mikä käy ilmi MEDIA International
-valmisteluhankkeen menestyksestä. Hankkeen puitteissa EU rahoitti 2
miljoonalla eurolla 18:aa hanketta, joihin osallistui kansainvälisiä
kumppaneita (IP/08/1273).
Uusi MEDIA MUNDUS -ohjelma kattaa vuodet 2011–2013, ja se
hyödyntää lisääntynyttä mielenkiintoa ja
audiovisuaalialan kansainvälisen yhteistyön tarjoamia mahdollisuuksia.
Se lisää kuluttajien valinnanmahdollisuuksia tuomalla EU:n ja
kansainvälisille markkinoille enemmän kulttuurisesti vaihtelevia
tuotteita ja luo uusia liiketoimintamahdollisuuksia Euroopan ja koko maailman
audiovisuaalialan ammattilaisille.
"Audiovisuaalialan kansainvälinen toimintaympäristö on
muuttunut merkittävästi kahden viimeksi kuluneen vuosikymmenen aikana,
lähinnä teknologian kehittymisen vuoksi, josta esimerkkejä ovat
tilausvideopalvelut, internet-televisio ja monikanavainen digitaalitelevisio.
Tämä on lisännyt yhä kasvavassa määrin
audiovisuaalisen sisällön kysyntää, ja uuden teknologian
tarjoamat puitteet on täytettävä uudella mielenkiintoisella
sisällöllä", totesi tietoyhteiskunnasta ja viestimistä
vastaava komissaari Viviane Reding. "Uskon, että kulttuurin saralla
MEDIA MUNDUS on oikea vastaus tähän maailmanlaajuiseen teknologiseen
haasteeseen. Nykyisten MEDIA- ja MEDIA International -hankkeiden menestys
on osoittanut jatkotoimien tarpeellisuuden: On koittanut maailmanlaajuisen
toiminnan aika. EU:n kansalaiset tulevat näkemään uusien
toimenpiteiden tulokset hyvinkin pian lähimmässä
elokuvateatterissa!" 
Ehdotetun uuden MEDIA MUNDUS -ohjelman avullaedistetään, erityisesti koulutuksen ja apurahojen avulla,
tiedonvaihtoa ja helpotetaan verkostoitumista EU:n ja kolmansien maiden
ammattilaisten kesken. Näin voidaan parantaa pääsyä
kolmansien maiden markkinoille ja rakentaa luottamusta ja pitkän
aikavälin kaupallisia suhteita
parannetaan maailmanlaajuisesti audiovisuaalisten
teosten kilpailukykyä ja kansainvälistä jakelua helpottamalla
kansainvälisiä yhteistuotantohankkeita 
parannetaan audiovisuaalisten teosten levitystä ja näkyvyyttä
maailmanlaajuisesti ja lisätään kulttuurisesti monimuotoisen
audiovisuaalisen sisällön yleistä kysyntää erityisesti
nuoren yleisön piirissä. Uusi MEDIA MUNDUS -ohjelma
kattaa vuodet 2011-2013.
Taustaa:
Meneillään olevassa MEDIA 2007 -ohjelmassa suunnataan kaudella
2007–2013 Euroopan audiovisuaalialalle 755 miljoonaa euroa, joilla
autetaan alan ammattilaisia saamaan koulutusta ja kehittämään,
jakelemaan ja mainostamaan töitään eri puolilla Eurooppaa (IP/07/169).
Toukokuussa 2008 neljä MEDIA-rahoitusta saanutta elokuvaa sai arvostetun
palkinnon Cannesin elokuvajuhlilla, esimerkiksi kultaisen palmun sai Entre Les
Murs -elokuva (Ranska) ja tuomariston Grand Prix myönnettiin elokuvalle
Gomorra (Italia) (IP/08/800).
Ne kuuluivat niihin 14:ään Cannesissa ehdolla olleeseen elokuvaan,
joiden tekemiseen tai jakeluun oli myönnetty MEDIA-ohjelmasta tukea
yhteensä yli 900 000 euroa (IP/08/741).
MEDIA-ohjelmassa tuetut elokuvat olivat voitokkaita jo Oscar-juhlissa: elokuvat
Väärentäjä (Die Fälscher/Itävalta-Saksa) ja
Pariisin varpunen (La Môme/Ranska) (IP/08/298)
palkittiin Oscar-patsaalla.
MEDIA Internationalin hakuilmoitus ja luettelo valituista tuensaajista: 
http://ec.europa.eu/information_society/media/prep_action/index_en.htm
MEDIA MUNDUS: 
http://ec.europa.eu/information_society/media/mundus/index_en.htm
