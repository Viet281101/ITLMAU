IP/09/666
Bryssel 29. huhtikuuta 2009Komissio haluaa parantaa
yksityishenkilöille myytävien pakattujen sijoitustuotteiden
sijoittajansuojaaEuroopan komissio aikoo parantaa huomattavasti
yksityishenkilöiden suosituimpien sijoitustuotteiden sijoittajansuojaa. 
Nykyiset vaatimukset eivät ole tarpeeksi yhdenmukaiset, mikä voi
aiheuttaa vahinkoa sijoittajille ja vääristää kilpailua
yksityishenkilöille tarkoitettujen sijoitustuotteiden markkinoilla.
Komissio toteaa kyseisiä sijoitustuotteita koskevassa tiedonannossaan,
että tuotetietovaatimuksia ja sijoitustuotteiden myyntiä koskevia
sääntöjä on parannettava ja yhdenmukaistettava.
Tiedonannossa hahmotellaan uutta kattavaa säädöspakettia, jossa
hyödynnettäisiin jo olemassa olevien vaatimusten parhaat puolet ja
jota sovellettaisiin kaikkiin tällaisiin sijoitustuotteisiin. Komissio
aloittaa nyt näiden uusien periaatteiden mukaisten yksityiskohtaisten
säädösehdotusten valmistelun ja raportoi työn
edistymisestä tämän vuoden loppupuolella.
Sisämarkkinoista ja palveluista vastaava komissaari Charlie McCreevy
totesi: ”Finanssikriisi on tuonut esiin sen, että
yksityissijoittajilla on oltava riittävästi tietoa
sijoituspäätöksiä tehdessään. On
tärkeää, että sijoittajat saavat sijoitustuotteista
luotettavia tietoja helppotajuisessa muodossa ja että sijoitustuotteiden
myyjät kohtelevat sijoittajia aina oikeudenmukaisesti heidän tarpeensa
huomioiden.  Tänään käynnistyneen kunnianhimoisen
työohjelmamme tarkoituksena on tuoda tämä tavoite
lähemmäksi varmistamalla, että yksityissijoittajille
tarkoitetuista pakatuista sijoitustuotteista annettaviin tietoihin ja kyseisten
tuotteiden myyntiin sovelletaan tiukkoja yhdenmukaisia vaatimuksia.”Tiedonantoon sisältyvät ehdotukset koskevat kaikenlaisista
yksityishenkilöille tarkoitetuista pakatuista sijoitustuotteista annettavia
tietoja ja kyseisten tuotteiden myyntiä. Tällaisia tuotteita ovat
esimerkiksi sijoitusrahastot, vakuutussidonnaiset sijoitustuotteet ja
erityyppiset strukturoidut sijoitustuotteet. Näillä tuotteilla on
määräävä asema yksityishenkilöille tarkoitettujen
sijoitustuotteiden markkinoilla, niiden kohderyhmä on sama ja niihin
liittyy samanlaisia merkittäviä sijoittajansuojaan liittyviä
ongelmia.
Tiedonantoon ei vielä tässä vaiheessa sisälly
yksityiskohtaisia säädösehdotuksia vaan siinä vasta
vahvistetaan periaatteet, joita noudattaen tuotetietoihin ja sijoitustuotteiden
myyntiin liittyviä kysymyksiä tullaan käsittelemään
laaja-alaisesti. Tiedonannossa komissio niin ikään sitoutuu laatimaan
säädösehdotuksia kyseisten periaatteiden mukaisesti.
TaustaaYksityishenkilöille tarkoitettujen pakattujen sijoitustuotteiden
markkinat ovat suuret; niiden arvoksi arvioitiin 8 biljoonaa euroa vuoden 2008
lopussa.
Yksityissijoittajat voivat saada näistä sijoitustuotteista
huomattavia hyötyjä. Tuotteet ovat kuitenkin usein monimutkaisia, ja
sijoittajilla on vaikeuksia ymmärtää, mitä ne itse asiassa
pitävät sisällään, erityisesti kun kyse on
riskeistä ja kustannuksista. 
Ehdotukset
ovat osa keväällä kokoontuneelle Eurooppa-neuvostolle annettuun
komission tiedonantoon sisältyvää uudistusohjelmaa (IP/09/351),
jolla pyritään palauttamaan luottamus rahoitusmarkkinoihin ja luomaan
vastuulliset rahoitusmarkkinat.
Komissio on tehnyt yhteistyötä Euroopan
arvopaperimarkkinavalvojien komitean (CESR) kanssa valmistellessaan
yhteissijoitusyritysten[1]
rahastoja koskevaa tuotetietoasiakirjaa eli ”sijoittajille annettavia
avaintietoja”. Näissä avaintiedoissa otetaan huomioon
yksityissijoittajien tarpeet ja ne muodostavat hyvän perustan muista
yksityissijoittajille tarkoitetuista paketoiduista sijoitustuotteista
annettaville tiedoille.  
Tuotteiden myyntiä – hoitaapa sitä välittäjä
tai tuotteen tarjoaja – koskevat säännöt kattavat muun
muassa eturistiriidat, kannustimet sekä myyntitavan sopivuuden ja
asianmukaisuuden.  Komission mielestä rahoitusmarkkinadirektiivin (Mifid)
asiaa koskevat säännökset tarjoavat hyvän perustan
kaikenlaisten yksityishenkilöille tarkoitettujen pakattujen
sijoitustuotteiden myynnille.Lisätietoja
internetsivustolla
http://ec.europa.eu/internal_market/finservices-retail/index_en.htm
MEMO/09/210
[1] Arvopapereihin
kohdistuvaa yhteistä sijoitustoimintaa harjoittavat yritykset.
