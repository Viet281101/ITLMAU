IP/09/554
Bryssel 8. huhtikuuta 2009Uusimman valtiontukien tulostaulun aiheena
jäsenvaltioiden toimet talouskriisin voittamiseksi 
(ks. myös MEMO/09/160)Euroopan komissio tarkastelee vasta julkaistussa
valtiontukien tulostaulun erityispainoksessa toimia, joita jäsenvaltiot
ovat toteuttaneet finanssi- ja talouskriisin voittamiseksi. Komissio on
koordinoinut toimintaa ja tutkinut toimenpiteet etukäteen.
Jäsenvaltiot ovat toteuttaneet rahoitusjärjestelmän
vakauttamiseksi takauksiin, riskisuojaan ja pääomasijoituksiin
liittyviä rahoitusalan toimenpiteitä, joiden yhteenlaskettu arvo on
noin 3 000 miljardia euroa. Kolmessa uudessa komission tiedonannossa
esitetään selkeät säännöt näiden uusien
toimenpiteiden soveltamiselle niin, että ne eivät vaikuta
yhtenäismarkkinoiden toimintaedellytyksiin eivätkä aiheuta
haitallista tukikilpailua jäsenvaltioiden välillä. Myös
joulukuussa 2008 vahvistetuissa valtion tukitoimien tilapäisissä
puitteissa annetaan jäsenvaltioille ohjeita siitä, miten
reaalitaloudessa voidaan parhaiten tukea yrityksiä ja
työllisyyttä ilman kohtuutonta kilpailun
vääristymistä.
”Viimeiset kuusi kuukautta ovat osoittaneet, että valtiontukien
valvonta on olennaisen tärkeää, kun talouskriisin haasteisiin
pyritään vastaamaan johdonmukaisesti kautta koko Euroopan",
kilpailuasioista vastaava komissaari Neelie Kroes totesi.
"Käytännössä toimiviksi todetut EU:n
valtiontukisäännöt ovat selvästi auttaneet ratkaisujen
löytämisessä. EU:n toimenpiteet ja osittain tiukatkin ehdot ovat
estäneet jäsenvaltioita sortumasta protektionismiin ja
siirtämästä ongelmiaan muihin jäsenvaltioihin. Samalla
jäsenvaltiot ovat onnistuneet välttämään talouden
romahtamisen. Vastuu on nyt finanssisektorin yrityksillä, joiden on
siivottava taseensa ja toteutettava uudelleenjärjestelyjä
elinkelpoisen tulevaisuuden turvaamiseksi.”
Finanssikriisi
Jäsenvaltioiden ja komission koordinoidun toiminnan avulla on voitu
nopeasti ottaa käyttöön tarkoituksenmukaisia tukiohjelmia ja
tilapäistoimenpiteitä rahoituskriisin luomien ongelmien
ratkaisemiseksi aiheetonta kilpailun vääristymistä
välttäen. Komissio on tehnyt syyskuusta 2008 lähtien yli 50
valtiontukipäätöstä usein ennätysajassa. Tämä
on osaltaan tukenut rahoitusjärjestelmän vakauden
säilymistä ja auttanut palauttamaan luottamusta rahoitussektoriin ja
koko talouselämään yleensä. Toisaalta on voitu
säilyttää kannustimet asianmukaiseen riskinottoon ja kilpailuun
tulevaisuudessa. Valtiontukien valvonta on olennaisella tavalla auttanut
tukikilpailun välttämisessä ja yritysten tasavertaisten
toimintaedellytysten turvaamisessa yhtenäismarkkinoilla. Se on suojannut
niiden perustaltaan terveiden rahoituslaitosten etuja, jotka kykenevät
toimimaan ilman valtiontukea. 
Valtiontukien
tulostaulun erityispainoksen mukaan rahoituslaitosten tukemiseen tarkoitettujen,
komission hyväksymien toimenpiteiden yhteenlaskettu arvo on jo noin
3 000 miljardia euroa. Tämä luku on yhteenlaskettu
enimmäismäärä, joka muodostuu takausjärjestelmistä
(jopa 2 300 miljardia euroa), pääomasijoituksista (lähes 300
miljardia euroa) ja yksittäisille pankeille ja muille rahoituslaitoksille
myönnetyistä tilapäisistä pelastamis- ja
rakenneuudistustoimenpiteistä (noin 400 miljardia euroa). Valtiontuen
todellinen määrä on huomattavaksi pienempi erityisesti siksi,
että valtiontakauksiin sisältyvän valtiontuen
määrä on yleensäkin vain murto-osa takauksen kohteena
olevasta määrästä. Todelliset talousarviovaikutukset tulevat
näkyviin vasta kun valtiontakaukseen joudutaan
käytännössä vetoamaan.
Komissio on vuoden 2008 lokakuun alusta lähtien ohjannut toimia, joiden
tarkoituksena on edistää finanssikriisin torjumista selkeän
toimintakehyksen avulla. Komissio antoi lokakuun 2008 ja helmikuun 2009
välisenä aikana tiiviissä yhteistyössä
jäsenvaltioiden kanssa kolme tiedonantoa: 13. lokakuuta 2008 ns.
pankkitiedonannon (ks. IP/08/1495),
5. joulukuuta 2008 tiedonannon rahoituslaitosten pääomapohjan
vahvistamisesta (ks. IP/08/1901)
ja 25. helmikuuta 2009 tiedonannon ongelmallisten omaisuuserien
käsittelystä (ks. IP/09/322).Reaalitalous 
Vuoden
2008 lopulla finanssikriisin vaikutukset alkoivat näkyä myös
reaalitaloudessa. Yritysten luotonsaannin vaikeuduttua komissio hyväksyi
17. joulukuuta 2008 tilapäiset puitteet (ks. IP/08/1993),
joissa jäsenvaltioille annetaan lisäkeinoja puuttua luotonannon
kiristymisen vaikutuksiin reaalitaloudessa. Komissio on tähän
mennessä hyväksynyt noin 25 valtiontukitoimenpidettä, joiden
tarkoituksena on vakauttaa yritysten toimintaympäristöä ja
varmistaa työpaikkojen säilyminen kymmenessä eri
jäsenvaltiossa.
Valtiontukien tulostaulu sekä joukko jäsenvaltioittain
esitettyjä yksityiskohtaisia tilastotaulukkoja ja indikaattoreita on
saatavilla komission Europa-verkkosivuilla osoitteessa
http://ec.europa.eu/competition/state_aid/studies_reports/studies_reports.html
kohdassa ”Scoreboard, reports and studies”.
Jäsenvaltioissa talous- ja finanssikriisin vuoksi
toteutetut hyväksytyt valtiontukitoimenpiteet (tilanne
31.maaliskuuta 2009)JäsenvaltioTakausjärjestelmätPääomasijoituksetEri toimenpiteistä muodostuvat
järjestelmätMuut toimenpiteetUusimmat tilapäiset toimenpiteetReaali-taloutta koskevat toimen-piteetBelgiaxxBulgariaTšekkiTanskaxxSaksaxxxViroIrlantixxKreikkaxEspanjaxxxRanskaxxxxItaliaxxKyprosLatviaxxxLiettuaLuxemburgxxUnkarixxMaltaAlankomaatxxItävaltaxxPuolaPortugalixxxRomaniaSloveniaxxSlovakiaSuomixxRuotsixxxYhdistynyt kuningaskuntaxxxKevään
2009 valtiontukien tulostaulun taulukoissa esitetään
yksityiskohtaisempia tietoja, mm. valtiontukipäätösten
julkaisutiedot ja linkit verkkoasiakirjoihin. Yleiskatsaus finanssi- ja
talouskriisin vuoksi toteutettuihin kansallisiin toimenpiteisiin
esitetään asiakirjassa MEMO/09/111.
