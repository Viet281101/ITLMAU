IP/09/238
Bryssel, 10. helmikuuta 2009Komission Covenant of Mayors -aloitteessa
400 kaupunkia sitoutuu EU:n 20 prosentin tavoitetta kovempiin
energiatavoitteisiinEuroopan parlamentin täysistuntosalissa
järjestettiin tänään juhlallinen tilaisuus, jossa 350
kaupunkia eri puolilta Eurooppaa allekirjoitti Covenant of Mayors
–sitoumuksen. Siten kaupungit sitoutuvat tavoitteisiin, jotka ovat
kovempia kuin EU:n tavoite vähentää
CO2-päästöjä
20 prosentilla vuoteen 2020 mennessä. Tämän komission ja
alueiden komitean yhteisen aloitteen myötä yli 60 miljoonan
kansalaisen edustajat pyrkivät yhdessä edistämään
ympäristönsuojelua ja järkevämpää
energiankäyttöä.
”Suurin osa Euroopassa tuotetusta energiasta kulutetaan
kaupunkialueilla. Taistelu ilmastonmuutosta vastaan on käytävä ja
voitettava kaupungeissa. Allekirjoittamalla kaupunginjohtajien sopimuksen
kaupunginjohtajat eri puolilta Eurooppaa lähettävät vahvan
viestin toivosta, erityisesti näinä vaikeina aikoina”, totesi
komissaari Piebalgs. 
Alueiden komitean puheenjohtaja Luc Van den Brande, joka puhui
allekirjoitustilaisuudessa, totesi seuraavaa: ”Kaupunginjohtajien sopimus
on erinomainen aloite, joka laajenee yhteistyössä alueiden komitean
kanssa. EU:n kunnianhimoiset tavoitteet kasvihuonekaasujen
vähentämiseksi saavutetaan ainoastaan, jos Euroopan paikallis- ja
alueviranomaiset puhaltavat yhteen hiileen ja toimivat toistensa kumppaneina.
Aloite ei ole tarkoitettu vain suurille kaupungeille. Myös pieniä
kaupunkeja sekä kokonaisia alueita olisi rohkaistava allekirjoittamaan
sopimus ja sitoutumaan ympäristötavoitteisiin. Alueiden komiteassa
tutkitaan myös mahdollisuutta perustaa allekirjoittaneiden kaupunkien ja
alueiden verkosto, jossa voitaisiin vaihtaa tietoja parhaista
käytännöistä ja kokemuksista.”
Yli 100 kaupunginjohtajaa eri puolilta Eurooppaa osallistui tilaisuuteen,
jossa puhetta johtivat Euroopan komission puheenjohtaja Jose Manuel Barroso,
energia-asioista vastaava komissaari Andris Piebalgs, alueiden komitean
puheenjohtaja Luc Van den Brande, Euroopan parlamentin varapuhemies Alejo Vidal
Quadras, Budapestin pormestari Gábor Demszky, Hampurin pormestari Ole von
Beust, Madridin pormestari Alberto Ruiz Gallardón, Riian pormestari
Jānis Birks ja Växjön pormestari Bo Frank.
Tilaisuuden kanssa samaan aikaan on avattu uusi Covenant of Mayors 
-internetsivusto, joka toimii verkkoportaalina ja palvelee sekä
aloitteeseen osallistuvia kaupunkeja että kansalaisia. Sivustolla www.eumayors.eu on uutisia ja kuvia
toiminnasta sekä tietoa osallistuvista kaupungeista.
Lisätietoja: katso MEMO/09/59
