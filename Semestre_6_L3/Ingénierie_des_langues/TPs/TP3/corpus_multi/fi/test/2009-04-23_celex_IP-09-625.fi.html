IP/09/625
Bryssel 23. huhtikuuta 2009EU vahvistaa naapuruussuhteitaan ja tukee
edelleen naapurimaiden uudistuksiaEuroopan komissio selvittää vuotuisissa
edistymiskertomuksissa, miten Euroopan naapuruuspolitiikan piiriin kuuluvat maat
ovat edistyneet uudistuksissaan vuonna 2008, ja määrittää
osa-alueet, joilla tarvitaan vielä lisätyötä.
Tänään esitetyssä tiedonannossa Euroopan naapuruuspolitiikan
täytäntöönpanosta komissio luo katsauksen kehitykseen 12:ssa
naapuruuspolitiikan piiriin kuuluvassa maassa. Lisäksi valotetaan
finanssikriisin vaikutuksia näihin maihin ja ehdotetaan keinoja, joilla EU
voisi edistää niiden elpymistä. Toimintaympäristö on
ollut vuonna 2008 vaikea, ja sitä ovat leimanneet poliittiset ja
taloudelliset haasteet sekä yleinen uudistusten – etenkin
hallintotapaa koskevien uudistusten – hidastuminen. Kumppanimaat ovat
kuitenkin edistyneet monin tavoin yhteistyön avainalueilla.
Esimerkkeinä voidaan mainita läheisemmät poliittiset yhteydet,
kaupan lisääntyminen, tutkimus- ja innovaatioyhteistyön
syveneminen sekä nuorten liikkuvuuden lisääntyminen.
Yhteyksiä on vahvistettu merkittävästi myös luomalla kaksi
uutta alueellista järjestelyä, Välimeren unioni ja itäinen
kumppanuus, jotka täydentävät kahdenvälisiä suhteita.
Tiedonannon ohessa on julkaistu alakohtainen edistymiskertomus sekä
maakohtaiset edistymiskertomukset kustakin maasta, jolla on naapuruuspolitiikan
toimintasuunnitelma[1].
Ulkosuhteista ja Euroopan naapuruuspolitiikasta vastaavan komission
jäsenen Benita Ferrero-Waldnerin mukaan vuosi 2008 on selvästi
osoittanut Euroopan naapuruuspolitiikan strategisen tärkeyden.
Talous- ja finanssikriisi, väkivaltaiset konfliktit EU:n
lähialueilla ja poliittinen epävakaus vaikuttavat kaikki EU:n
kansalaisten turvallisuuteen ja vaurauteen. Komissaari korostaakin,
että EU:n on ratkaisevan tärkeää tarjota edelleenkin
konkreettista, kohdennettua ja uskottavaa tukea naapureilleen molemminpuolisen
turvallisuuden ja vaurauden jakamiseksi. 
Vaikka toimintaympäristö on ollut vaikea (maailmanlaajuinen talous-
ja finanssikriisi, Venäjän ja Georgian välinen konflikti
elokuussa 2008, Israelin interventio Gazassa joulukuussa 2008 ja tammikuussa
2009), EU:n suhteet naapureihin ovat edelleen tiivistyneet vuonna 2008. EU:n
kumppanit ovat osoittaneet edistyneensä taloutensa uudistamisessa ja
yhteiskuntiensa mahdollisuuksien parantamisessa uudenaikaistamistyön
ansiosta.
Ferrero-Waldner totesi kansainvälisen toimintaympäristön
olleen vuonna 2008 vaikean. Euroopan naapuruuspolitiikka on tuottanut kuitenkin
edelleen tuloksia ja sitä on syvennetty kahdella uudella hankkeella:
Välimeren unionilla ja itäisellä kumppanuudella. "Kumppanimme
ovat edistyneet merkittävästi avainalueilla, joista esimerkkeinä
voidaan mainita kauppa, verotus ja parempi liiketoimintaympäristö,
mutta niiden on tehtävä huomattavasti enemmän poliittisten
uudistusten, hyvän hallintotavan ja ihmisoikeuksien suhteen. Siksi EU
käyttää edelleen Euroopan naapuruuspolitiikkaa
välineenä, jolla edistetään uudistuksia sen
välittömässä naapurustossa”, Ferrero-Waldner
sanoi.
Poliittista yhteistyötä vahvistettuArmenia, Azerbaidžan, Georgia, Moldova ja
Ukraina yhtyivät suurimpaan osaan niistä yhteistä ulko- ja
turvallisuuspolitiikkaa koskevista julistuksista, joihin niitä on pyydetty
yhtymään, ja ne ovat esiintyneet EU:n kanssa yhteisessä
rintamassa kansainvälisillä foorumeilla.
Euroopan komissio oli yksi palestiinalaisille annettavaa tukea
käsitelleen avunantajakonferenssin puheenjohtajista (440 miljoonan euron
sitoumus vuonna 2008) ja se tukee Libanonin poliittista vakauttamista ja
kansallista sovintoa (vaaliuudistus).
EU:lla oli tärkeä rooli sovittaessa tulitauosta Venäjän
ja Georgian välisessä aseellisessa konfliktissa. EU tuki
Georgian alueellista koskemattomuutta, lähetti nopeasti omia
tarkkailijoitaan alueelle, antoi välittömästi humanitaarista apua
maan sisällä siirtymään joutuneille ja tuki Geneven
neuvotteluja konfliktin ratkaisemiseksi. Euroopan komissio oli yksi Georgiaa
käsitelleen kansainvälisen avunantajakonferenssin puheenjohtajista, ja
se teki 500 miljoonan euron sitoumukset vuosiksi
2008–2010.Taloudellinen yhdentyminen ja kauppavaihto sai
vauhtiaUkraina liittyi Maailman kauppajärjestöön, ja se
neuvottelee EU:n kanssa pitkälle menevästä ja laaja-alaisesta
vapaakauppasopimuksesta uuden assosiaatiosopimuksen yhteydessä
(ensimmäinen tällainen itäisten naapurien kanssa
tehtävä sopimus).
On selvitetty mahdollisuutta tehdä Georgian ja Armenian
kanssa pitkälle menevät ja laaja-alaiset vapaakauppasopimukset.
Egyptin ja Israelin kanssa käydyt maatalous- ja
kalataloustuotteita koskevat kauppaneuvottelut on saatu
päätökseen, ja vastaavia neuvotteluja käydään
edelleen Marokon ja Tunisian kanssa. Egyptin,
Marokon ja Tunisian kanssa on käynnistetty neuvottelut
palvelukaupan vapauttamisesta ja sijoittautumisoikeudesta.
EU on naapuruuspolitiikan piiriin kuuluvien maiden tärkein
kauppakumppani. Vuonna 2008 Egyptin, Jordanian, Libanonin
ja Ukrainan vienti EU:hun kasvoi kaksinumeroisin
luvuin.Viisumikäytäntöjen helpottaminen ja
laittoman maahanmuuton torjuntaUkrainan ja Moldovan kanssa tehdyt viisumimenettelyjen
helpottamista koskevat sopimukset ja takaisinottosopimukset tulivat voimaan 1.
tammikuuta 2008.
Ukrainan kanssa käynnistettiin lokakuussa 2008 viisumeita
koskeva vuoropuhelu, jonka pitkän aikavälin tavoitteena on
viisumivapaa matkustaminen.   Vuoropuhelua Georgian kanssa on tehostettu.
Tarkoituksena on tehdä viisumimenettelyjen helpottamista koskeva sopimus ja
takaisinottosopimus sekä käynnistää liikkuvuuskumppanuus,
jolla helpotetaan laillista ja torjutaan laitonta maahanmuuttoa. Moldovan
kanssa tällainen liikkuvuuskumppanuus käynnistettiin vuoden 2008
puolivälissä.
Laitonta maahanmuuttoa koskevaa poliittista vuoropuhelua ja
turvallisuusyhteistyötä Marokon kanssa on syvennetty. 
Tunisia on parantanut välineistöään ja
infrastruktuuriaan rajavalvonnan parantamiseksi ja ottanut
käyttöön uudet biometriset passit. Tunisialaisperäinen
laiton maahanmuutto lisääntyi kuitenkin merkittävästi vuonna
2008.Oikeusalan yhteistyöPalestiinalaisten tuomarien ja syyttäjien koulutusolosuhteita
parannettiin perustamalla EY:n rahoittama oikeusalan koulutuslaitos.
Libanonissa valmistellaan tuomareille, lakimiehille ja alemmille
tuomioistuinvirkamiehille erityiskoulutusta. 
Komissio toimitti Palestiinan poliisille ajoneuvoja, mikä
tehosti huomattavasti poliisiin toimintaa. 
Georgia edistyi huomattavasti korruption torjunnassa, paransi
vankilaoloja ja onnistui torjumaan kidutusta ja huonoa kohtelua.
Armenia pyrkii uudella pakolais- ja
turvapaikkalainsäädännöllä lähestymään
kansainvälisiä ja EU:n normeja.Energiayhteistyö
uuteen vaiheeseenNeuvottelut Moldovan ja Ukrainan liittymisestä
energiayhteisösopimukseen käynnistettiin. Tämä tarkoittaa
sitoutumista siihen, että ne lähentyvät vähitellen EU:n
energian sisämarkkinoiden sääntöjä. 
EU:n rahoitus on ratkaisevan tärkeää Ukrainan
ydinenergiaturvallisuuden kannalta uudistettaessa neuvostotyyppisiä
reaktoreita. Euroopan komissio jatkaa Armenian taloudellista avustamista,
jotta vähimmäisturvallisuusnormit voidaan varmistaa Medzamorin
ydinvoimalassa.
EU on allekirjoittanut yhteisymmärryspöytäkirjan
energiayhteistyöstä tärkeän energiantuottajan Egyptin
kanssa. Azerbaidžan on Kaspianmeren öljy- ja kaasuvarojen
osalta EU:n strateginen kumppani sekä tuottajana että
kauttakulkumaana.
Israel, palestiinalaishallinto ja Euroopan komissio
käynnistivät uudelleen kolmenvälisen Solar for Peace
-energiayhteistyön, ja palestiinalaishallinto suunnitteli aurinkovoimalaa
Jerikoon. 
Välimeren unionin huippukokouksessa 13. heinäkuuta 2008
vahvistettiin Välimeren aurinkoenergiasuunnitelma Barcelonan
prosessin mukaisen Välimeren unionin ensisijaiseksi
hankkeeksi.Liikenneyhteyksiä vahvistettiinMarokon kanssa tehty lentoliikennesopimus on tähän
mennessä lisännyt liikennettä 17 prosentilla vuodesta 2007. Uusia
liityntäreittejä on perustettu 52 ja markkinoille on tullut 12 uutta
lentoyhtiötä. Tämän ansiosta hinnat alenevat ja
matkailijoilla on enemmän valinnanvaraa, mikä auttaa
kehittämään matkailuelinkeinoa ja luo työpaikkoja.
Neuvottelut samanlaisesta sopimuksesta on käynnistetty Ukrainan
kanssa ja neuvotteluja Georgian kanssa suunnitellaan. 
Armenian, Israelin ja Jordanian kanssa on
allekirjoitettu horisontaaliset lentoliikennesopimukset, ja kahden viimeksi
mainitun kanssa on käynnistetty neuvottelut
Euro–Välimeri-ilmailusopimuksista.
Etelä-Kaukasiassa on käynnistetty Jerevan–Tbilisi-rautatien
(Armenia–Georgia) kunnostus.
Naapuruuspolitiikan investointivälineestä annetaan taloudellista
tukea esim. Marokossa Rabatin raitiotielle ja teiden rakentamiseen
maaseudulla  sekä Moldovassa Chisinaun lentokentän
uudistamiselle ja teiden kunnostukselle.Muuta’Euroopan komissio tukee taloudellisesti
kansalaisjärjestöjä ja paikallisviranomaisia
Egyptissä, Georgiassa, Jordaniassa,
miehitetyillä palestiinalaisalueilla, Tunisiassa ja
Ukrainassa.
Marokon koulutusjärjestelmän uudistamiseen suunnatulla
taloudellisella tuella pyritään vähentämään
lukutaidottomuutta (lukutaidottomien osuus väestöstä on 38
prosenttia ja heistä suurin osa on naisia). 
Jordaniassa, Tunisiassa ja Egyptissä parannettiin
edelleen naisten asemaa ja heidän oikeuksiensa suojelua. 
EU:n tuella Marokossa oli mahdollista ottaa käyttöön
pakollinen sairausvakuutus, ja EU:n tuella on tärkeä merkitys
myös Moldovan terveydenhuoltoalan uudistamisessa.
EU rahoittaa Jordaniassa vedenjakelun parantamista. Hankkeella
vastataan irakilaisten pakolaisten tarpeisiin Zargan alueella.
Yhteisön pelastuspalvelumekanismia käytettiin vuonna 2008
Georgian auttamiseksi Georgian ja Venäjän välisen sodan
jälkeen ja Ukrainan ja Moldovan auttamiseksi
selviytymään tuhoisista tulvista. 
Israel (liitännäisjäsenenä), Egypti,
Jordania ja Marokko ovat osallistuneet menestyksekkäästi
tutkimuksen seitsemännen puiteohjelman ensimmäisiin
ehdotuspyyntöihin.
EU:n Youth in Action -ohjelman puitteissa vapaaehtoistyöhön
osallistuvien nuorten määrä kasvoi naapuruuspolitiikan piiriin
kuuluvissa maissa merkittävästi (87,5 prosenttia), kuten myös
nuorisovaihto ja nuoristotyöntekijöiden vaihto (23
prosenttia).’Barcelonan prosessiin perustuva
Välimeren unioni on tehostanut EU:n suhteiden hoitoa eteläisten
naapureiden kanssa. Euroopan komissio on myös tehnyt ehdotuksen
kunnianhimoisesta itäisestä kumppanuudesta Armenian,
Azerbaidžanin, Moldovan, Ukrainan ja Valko-Venäjän kanssa.
Kumppanuuteen liittyy kunnianhimoisia tavoitteita suhteiden syventämiseksi
näihin maihin.
 Vuonna 2008 EU:n tuki naapuruuspolitiikan kumppaneille kasvoi 1,71
miljardiin euroon, kun määrä oli 1,67 miljardia euroa vuonna
2007.
Asiakirjat:
Komission tiedonanto Euroopan parlamentille ja neuvostolle Euroopan
naapuruuspolitiikan täytäntöönpanosta vuonna 2008
(Bryssel 23. huhtikuuta 2009) ja Armeniaa, Azerbaidžania, Egyptiä,
Georgiaa, Israelia, Jordaniaa, Libanonia, Marokkoa, miehitettyjä
palestiinalaisalueita, Moldovaa, Tunisiaa ja Ukrainaa koskevat maakohtaiset
edistymiskertomukset sekä alakohtainen edistymiskertomus ovat
osoitteessa 
http://ec.europa.eu/world/enp/documents_en.htm
Kunkin maan tilannetta koskevat memot ovat osoitteessaArmenia 	MEMO/09/182Azerbaidžan
	MEMO/09/183Egypti
		MEMO/09/179Georgia
	MEMO/09/184Israel
		MEMO/09/185Jordania
	MEMO/09/186Libanon
	MEMO/09/187Marokko
	MEMO/09/188Miehitetyt
palestiinalaisalueet MEMO/09/181Moldova
	MEMO/09/180Tunisia
	MEMO/09/178Ukraina
	MEMO/09/189
Lisätietoa Euroopan naapuruuspolitiikasta
http://ec.europa.eu/world/enp/index_en.htm
[1] Armenia,
Azerbaidžan, Egypti, Georgia, Israel, Jordania, Libanon, Marokko,
miehitetyt palestiinalaisalueet, Moldova, Tunisia ja Ukraina.
