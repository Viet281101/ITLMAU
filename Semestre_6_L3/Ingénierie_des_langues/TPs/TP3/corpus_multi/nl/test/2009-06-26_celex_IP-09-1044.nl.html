IP/09/ 1044   Brussel, 26 juni 2009   '.eu'-internetdomein weldra ook in Cyrillisch en Grieks alfabet beschikbaar   Bulgaars- en Griekstaligen zullen binnenkort kunnen beschikken over .eu-websites in hun eigen taal. Vandaag heeft de Europese Commissie nieuwe EU-voorschriften goedgekeurd die het internetgebruikers en ondernemingen mogelijk maakt domeinnamen onder .eu te registeren met gebruikmaking van de tekens van alle 23 officiële talen van de Europese Unie, nu ook met inbegrip van het Cyrillische en Griekse schrift. Dit betekent dat .eu later dit jaar ook beschikbaar zal zijn in het alfabet dat wordt gebruikt door de Bulgaren, de Grieken en de Cyprioten, en in de speciale tekens die in andere talen worden gebruikt. Tot nu toe konden de Tsjechen slechts 27 van de 42 tekens van hun taal gebruiken en de Litouwers 23 van de 32. Vandaag heeft de Commissie een verslag bekendgemaakt over de ontwikkeling van het topniveaudomein van Europa, dat aangeeft dat het aantal geregistreerde .eu‑domeinnamen (momenteel ongeveer 3 miljoen) in zowel 2007 als 2008 met 11   % is toegenomen.  " Drie jaar na de start is .eu voor steeds meer ondernemingen en burgers die een Europese internetidentiteit willen, een gewaardeerde optie geworden. Kiezen voor .eu is een zeer eenvoudige manier voor ondernemingen om te laten zien dat zij gevestigd zijn in één van de 27 EU-lidstaten en zijn onderworpen aan de hoge normen van de EU-wetgeving, met name wanneer het gaat om gegevensbescherming, consumentenvoorschriften of de regels voor de financiële markten van de EU," aldus Viviane Reding, commissaris voor Informatiemaatschappij en media. "Het is dan ook vanzelfsprekend dat de domeinnamen die door Europeanen worden gekozen zo divers mogen zijn als Europa zelf. We hebben daarom besloten dat .eu beschikbaar moet worden in elk alfabet dat in de lidstaten wordt gebruikt en dat alle tekens van de 23 officiële talen van de Europese Unie moeten kunnen worden gebruikt."  De Europese Commissie wijzigde vandaag de regels voor .eu zodanig dat internetgebruikers nu een .eu-domeinnaam kunnen registreren waarin andere lettertekens zoals die van het Cyrillisch of het Grieks worden gebruikt.  Tot nog toe konden onder het .eu-topniveaudomein alleen domeinnamen geregistreerd worden die de letters van "a" tot "z" omvatten, cijfers van "0" tot "9" en "-". In de toekomst zullen namen onder ".eu" geregistreerd kunnen worden die gebruik maken van tekens als "à", "ą", "ä", "ψ" of "д". EU-burgers en ‑ondernemingen zullen registernamen kunnen registreren in niet-Latijns schrift, hetgeen een absolute voorwaarde is voor talen als het Grieks en het Bulgaars. Momenteel telt Bulgarije het laagste aantal geregistreerde .eu-domeinnamen, namelijk 9   578 (zie bijlage) .  Verwacht wordt dat de nieuwe regels de aantrekkingskracht van de topdomeinnaam van Europa nog verder z ullen vergroten. Om een domeinnaam op .eu te kunnen registreren, moeten webgebruikers gevestigd zijn in een van de 27 EU-lidstaten.  Uit nieuwe cijfers die vandaag gepubliceerd werden door de Europese Commissie , blijkt dat de populariteit van .eu drie jaar na de lancering ervan, blijft groeien. Het aantal geregistreerde .eu-domeinnamen , steeg zowel in 2007 als in 2008 met 11   %. Dit werd bevorderd door het feit dat de registratiekosten daalden van 10 euro tot 5 euro in 2007, en tot 4 euro in 2008. .eu vertoont met name in Oost-Europa een sterke groei: het aantal domeinen is tussen 2006 en 2008 in Polen met 149% gestegen en in Litouwen met 142%.  .eu is erin geslaagd het op drie na meest populaire landcodetopniveaudomein in Europa te worden, alleen voorafgegaan door .de (Duitsland), .uk (Verenigd Koninkrijk) en .nl (Nederland). Op de wereldranglijst van meest gebruikte domeinen Op de wereldranglijst van meest gebruikte domeinen staat .eu op de negende plaats. Voor de eerste maal is de officiële website van het Zweedse EU-voorzitterschap te vinden onder een ‘.eu’-domeinnaam:   www.se2009.eu   . Achtergrond  Sedert .eu in april 2006 (   IP/06/476   ) voor het eerst toegankelijk werd voor alle EU-ingezetenen en in de EU gevestigde organisaties is de populariteit ervan alleen maar gestegen. Op de eerste verjaardag waren er 2,5 miljoen .eu-domeinnamen geregistreerd (   IP/07/483   ); daar kwamen in 2007 nog eens 300,000 domeinnamen bij (   IP/08/530   ;   IP/09/536   ).  Het beheer van .eu is toevertrouwd aan   EURid   , een onafhankelijke organisatie zonder winstoogmerk. EURid werkt momenteel aan de officiële lancering van geïnternationaliseerde domeinnamen onder .eu  Het vandaag gepubliceerde voortgangsverslag over .eu is te raadplegen op:    http://ec.europa.eu/information_society/policy/doteu/       MEMO/08/218       http://www.eurid.eu/     Voor de meest recente statistische gegevens zie:   http://status.eurid.eu/   Annex Ten largest top level domains by number of registered domain names (as of march 2009)         TLD   Number of registered domains     .com    79   439   607      .cn    13   854   687      .de    12   652   025      .net    12   099   536      .org    7   472   142      .uk    7   382   123      .info    5   137   681      .nl    3   285   095      .eu (*)    3   049   034      .biz    2   025   576      Source:  http://domainsinfo.fr/ . (*) The number of registrations for .eu is updated daily on:  http://www.eurid.eu/en/about/facts-figures/statistics . Number of .eu domains by country of residence of registrants (as of March 2009)         Country    Number of .eu domains March 2009     Austria    74   767      Belgium    92   404      Bulgaria    9   578      Cyprus    53   051      Czech Republic    82   020      Denmark    45   167      Estonia    8   179      Finland    14   876      France    251   744      Germany    930   467      Greece    25   169      Hungary    29   148      Ireland    59   612      Italy    166   454      Latvia    7   166      Lithuania    9   416      Luxembourg    27   256      Malta    2   916      Netherlands    415   474      Poland    176   328      Portugal    11   789      Romania    20   204      Slovakia    18   609      Slovenia    6   385      Spain    70   390      Sweden    81   979      United Kingdom    377   820      Source: EURid. Growth of .eu domains 2006-2008 by country of residence of registrants         Country    Growth of .eu domains 2006-2008*     Austria   +27  %     Belgium   +23  %     Bulgaria**   +58  %     Cyprus   -41  %     Czech Republic   +65  %     Denmark   +18  %     Estonia   +43  %     Finland   +57  %     France   +56  %     Germany   +19  %     Greece   +44  %     Hungary   +32  %     Ireland   +94  %     Italy   +14  %     Latvia   0  %     Lithuania   +142  %     Luxembourg   +95  %     Malta   -85  %     Netherlands   +36  %     Poland   +149  %     Portugal   -2  %     Romania**   +40  %     Slovakia   +74  %     Slovenia   +71  %     Spain   +33  %     Sweden   -10  %     United Kingdom   -14  %     EU   +22  %     *from 31.12.2006 to 31.12.2008. ** Figures for Bulgaria and Romania refer to 2007-2008, since registration of ‘.eu’ domains started after their accession to the EU on 1 January 2007. Source: EURid. .eu registrations per country (as of 23 June 2009)       Source: EURid .eu registrations by month (as of 23 June 2009)       Source EURid
