IP/09/625
Brussel, 23 april 2009De EU versterkt de banden met haar buren en
zet haar steun voor hun hervormingen voortIn haar jaarlijkse voortgangsverslagen maakt de
Europese Commissie de balans op van de concrete hervormingen die in 2008
zijn verwezenlijkt door de bij het Europees nabuurschapsbeleid betrokken landen
en geeft zij aan op welke gebieden verdere inspanningen nodig zijn. In een
beleidsdocument over de tenuitvoerlegging van het Europees nabuurschapsbeleid
(ENB) dat vandaag wordt voorgesteld, geeft de Commissie een overzicht van de
ontwikkelingen in twaalf bij het Europees nabuurschapsbeleid betrokken landen.
Voorts bespreekt zij het effect van de financiële crisis op deze landen en
stelt zij verschillende manieren voor waarop de EU aan hun herstelproces kan
bijdragen. Hoewel de context in 2008 moeilijk was en gekenmerkt werd door
politieke en economische problemen en een globale vertraging van het ritme van
de hervormingen, met name die op het gebied van goed bestuur, hebben de
partnerlanden veel bereikt op belangrijke samenwerkingsgebieden: nauwere
politieke contacten, toename van de handel, diepgaand ere samenwerking op het
gebied van onderzoek en innovatie, meer mobiliteit van jongeren enzovoort. De
banden werden ook aanzienlijk versterkt door twee nieuwe regionale kaders die de
gedifferentieerde bilaterale betrekkingen aanvullen: de Unie voor het
Middellandse Zeegebied en het Oostelijk Partnerschap. Het beleidsdocument gaat
vergezeld van afzonderlijke landenverslagen voor elk land waarmee een
ENB-actieplan is
afgesproken[1] en
een sectoraal verslag.
„2008 heeft duidelijk het strategische belang van het Europees
nabuurschapsbeleid aangetoond. De economische en financiële crisis, de
gewelddadige conflicten in onze buurlanden en de politieke instabiliteit hebben
allemaal effect op de veiligheid en de welvaart van de burgers van de EU. Voor
de EU blijft het derhalve van cruciaal belang om te zorgen voor tastbare,
doelgerichte en geloofwaardige steun aan onze buren, teneinde voor alle partijen
resultaten op het gebied van veiligheid en welvaart tot stand te brengen”,
aldus Benita Ferrero-Waldner, commissaris voor buitenlandse betrekkingen en
Europees nabuurschapsbeleid.
Hoewel de context over het algemeen moeilijk was (wereldwijde economische en
financiële crisis, conflict tussen Rusland en Georgië in
augustus 2008, de interventie van Israël in Gaza in
december 2008/januari 2009), zijn de betrekkingen van de EU met haar
buren in 2008 verder geïntensiveerd. De partners van Europa hebben
blijk gegeven van vooruitgang in de hervorming van hun economieën en
dankzij hun inspanningen voor modernisering hebben hun samenlevingen betere
kansen gekregen.
Benita Ferrero-Waldner voegde hieraan toe: „Hoewel de internationale
context in 2008 moeilijk was, is het Europees nabuurschapsbeleid resultaten
blijven opleveren en is het verder verdiept met twee nieuwe initiatieven: de
Unie voor het Middellandse Zeegebied en het Oostelijk Partnerschap. Onze
partners hebben belangrijke vooruitgang geboekt op belangrijke gebieden zoals
handel, fiscaliteit en bedrijfsklimaat, doch zij moeten nog veel meer doen,
vooral voor politieke hervormingen, goed bestuur en mensenrechten. Het Europees
nabuurschapsbeleid zal derhalve het instrument blijven waarmee de EU bij haar
directe buren hervormingen aanmoedigt.”
De politieke samenwerking werd versterktZoals gevraagd sloten Armenië, Azerbeidzjan,
Georgië, Moldavië en Oekraïne zich aan bij
de meeste verklaringen in het kader van het gemeenschappelijk buitenlands en
veiligheidsbeleid, zodat zij op internationaal niveau samen met de EU met
één stem spreken.
De Europese Commissie was medevoorzitter van een donorconferentie voor de
Palestijnen (met een toezegging van 440 miljoen euro
in 2008) en ondersteunt politieke stabilisatie en nationale verzoening
(hervormingen van het kiesstelsel) in Libanon.
De EU speelde een cruciale rol in de totstandbrenging van een
staakt-het-vuren in Georgië tijdens het gewapende conflict met
Rusland, sprak zich uit voor de territoriale integriteit van Georgië, zond
snel EU-waarnemers ter plaatse, verleende onmiddellijk humanitaire hulp aan
binnenlandse ontheemden en verleende steun voor de besprekingen van Genève
voor de oplossing van het conflict. De EG was medevoorzitter van een
internationale donorconferentie voor Georgië en zegde voor de
periode 2008-2010 een bedrag tot 500 miljoen euro
toe.Economische integratie en handel namen toeOekraïne trad toe tot de Wereldhandelsorganisatie en
onderhandelt met de EU over een diepgaande en uitgebreide
vrijhandelsovereenkomst in het kader van de nieuwe assocatieovereenkomst (de
eerste van dit soort overeenkomsten met de oostelijke buren).
De studies in verband met mogelijke diepgaande en uitgebreide
vrijhandelsovereenkomsten met Georgië en Armenië werden
afgerond.
De handelsonderhandelingen over landbouw- en visserijproducten met
Egypte en Israël werden afgerond, terwijl die met
Marokko en Tunesië nog aan de gang zijn. Met Egypte,
Marokko en Tunesië werden onderhandelingen over de
liberalisering van diensten en de vrijheid van vestiging aangevat.
Voor de bij het Europees nabuurschapsbeleid betrokken landen is de EU de
belangrijkste handelspartner. In 2008 steeg de uitvoer naar de EU vanuit
Egypte, Jordanië, Libanon en Oekraïne met
meer dan 10 %.Visumfacilitering en bestrijding van illegale
immigratieOp 1 januari 2008 traden visumfaciliterings- en
overnameovereenkomsten met Oekraïne en Moldavië in
werking
In oktober 2008 werd een visumdialoog met Oekraïne aangevat
teneinde op lange termijn tot een visumvrije regeling te komen. De dialoog met
Georgië werd versterkt teneinde visumfaciliterings- en
overnameovereenkomsten te sluiten en een mobiliteitspartnerschap te beginnen
waarmee legale migratie wordt gefaciliteerd en illegale migratie bestreden.
Sedert midden 2008 bestaat er een dergelijk mobiliteitspartnerschap met
Moldavië.
De politieke dialoog en de samenwerking op het gebied van veiligheid met
Marokko ter bestrijding van illegale migratie werden verdiept.
Tunesië verbeterde zijn uitrusting en infrastructuur teneinde de
grenscontroles te versterken en voerde nieuwe biometrische paspoorten in.
Niettemin nam in 2008 de illegale immigratie vanuit Tunesië
aanzienlijk toe.Samenwerking op het gebied van justitieDankzij de oprichting van het Palestijnse Instituut voor
justitiële opleiding met EG-middelen werden de omstandigheden voor de
opleiding van Palestijnse rechters en parketmagistraten verbeterd. In
Libanon wordt gespecialiseerde opleiding voor rechters, advocaten en
klerken voorbereid.
De Commissie rustte de Palestijnse civiele politie met voertuigen
uit, waardoor de politie veel doeltreffender kan optreden.
Georgië boekte aanzienlijke vooruitgang in de strijd tegen
corruptie, verbeterde de levensomstandigheden in de gevangenissen en trad op
tegen marteling en mishandeling.
Armenië heeft nieuwe wetgeving betreffende vluchtelingen en
asiel uitgevaardigd, teneinde haar regels met EU- en internationale normen in
overeenstemming te brengen.De samenwerking op het gebied van
energie trad in een nieuwe faseEr werden onderhandelingen opgestart in verband met de toetreding van
Moldavië en Oekraïne tot het Verdrag tot oprichting van
de energiegemeenschap, dat verbintenissen bevat voor de geleidelijke
convergentie met de regels van de interne energiemarkt van de EU.
De financiering van de EU is van cruciaal belang voor de veiligheid van de
nucleaire energie in Oekraïne, en met name voor de modernisering van
de Sovjet-reactoren. De EG blijft Armenië financieel steunen om
ervoor te zorgen dat in de kerncentrale van Medzamor minimumveiligheidsnormen
worden nageleefd.
De EU ondertekende een memorandum van overeenstemming inzake samenwerking op
het gebied van energie met Egypte, een belangrijke energieproducent.
Azerbeidzjan is een strategische partner voor de EU gelet op de Kaspische
olie- en gasreserves, niet alleen als producent maar ook als transitland.
Israël, de Palestijnse Autoriteit en de Europese
Commissie hernamen de trilaterale samenwerking op het gebied van energie (het
„Solar for Peace”-initiatief), terwijl de Palestijnse Autoriteit
plannen ontwikkelde voor een zonne-energiecentrale in Jericho.
Op de top van de Unie voor het Middellandse Zeegebied van
13 juli 2008 werd het zonne-energieplan voor het Middellandse
Zeegebied aangenomen als prioritair initiatief van de Unie in het kader van het
proces van Barcelona.Vervoersverbindingen werden
versterktDankzij de luchtvervoerovereenkomst met Marokko van 2007 nam het
verkeer met 17 % toe, werden 52 nieuwe verbindingen uitgetekend en
kwamen er twaalf nieuwe luchtvaartmaatschappijen op de markt. De tarieven zijn
verlaagd en toeristen beschikken over meer alternatieven, wat bijdraagt tot de
opbouw van de toeristische sector en de schepping van werkgelegenheid. Met
Oekraïne werden onderhandelingen over een soortgelijke overeenkomst
aangevat en met Georgië worden onderhandelingen gepland.
Met Armenië, Israël en Jordanië werden
horizontale luchtvervoerovereenkomsten ondertekend en met de laatste twee landen
werden onderhandelingen over euromediterrane luchtvaartovereenkomsten
aangevat.
In de zuidelijke Kaukasus werd begonnen met het herstel van de spoorlijn
Yerevan-Tbilisi (Armenië-Georgïë).
Met financiële bijdragen uit de investeringsfaciliteit voor het
nabuurschapsbeleid worden projecten ondersteund als een tramlijn in Rabat en de
aanleg van plattelandswegen in Marokko en de modernisering van de
luchthaven van Chisinau en herstellingen van wegen in
Moldavië.En voorts ...De EG verleent financiële steun aan ngo's en plaatselijke autoriteiten
in Egypte, Georgië, Jordanië, de bezette
Palestijnse gebieden, Tunesië en Oekraïne.
Om het analfabetisme terug te dringen (38 % van de bevolking,
grotendeels vrouwen), wordt de hervorming van het onderwijsstelsel in
Marokko financieel ondersteund.
In Jordanië, Tunesië en Egypte werden de
situatie van de vrouwen en de bescherming van hun rechten verder verbeterd.
Met steun van de EU kon in Marokko verplichte ziektekostenverzekering
worden ingevoerd en voor de hervorming van de gezondheidssector in
Moldavië is de EU-steun van cruciaal belang.
Dankzij de verbetering van de waterdistributie in Jordanië met
financiële steun van de EU kunnen de problemen van de Iraakse vluchtelingen
in de streek van Zarqa beter worden aangepakt.
In 2008 werd een beroep gedaan op het mechanisme voor civiele
bescherming van de Gemeenschap, om Georgië te helpen na de oorlog
met Rusland en Oekraïne en Moldavië na tragische
overstromingen.
Israël (als geassocieerd lid), Egypte,
Jordanië en in het bijzonder Marokko namen met succes deel
aan de eerste oproepen in het kader van het zevende kaderprogramma voor
onderzoek.
Er namen aanzienlijk meer jongeren uit bij het Europees nabuurschapsbeleid
betrokken landen deel aan vrijwilligersdiensten in het kader van het
EU-programma „Jeugd in actie” (+ 87,5 %) en de uitwisselingen
van jongeren en jonge werknemers namen aanmerkelijk toe (+
23 %).De Unie voor het Middellandse Zeegebied, die
voortbouwt op het proces van Barcelona, heeft een hernieuwde dynamiek gegeven
aan de betrekkingen van Europa met haar zuidelijke buren. De Europese Commissie
heeft ook een ambitieus Oostelijk Partnerschap met Armenië,
Azerbeidzjan, Belarus, Georgïë, Moldavië en Oekraïne
voorgesteld, dat een ruime en ambitieuze agenda heeft om de banden van de EU met
deze landen veel diepgaander te maken.
Ook de bijstand van de EU aan de partners van het Europees nabuurschapsbeleid
steeg in 2008: er werd 1,71 miljard euro vastgelegd, terwijl er
in 2007 1,67 miljard euro werd vastgelegd.
Beschikbare documenten:De mededeling van de Commissie aan het
Europees Parlement en de Raad betreffende de tenuitvoerlegging van het Europees
nabuurschapsbeleid in 2008 (Brussel, 23 april 2009), de
afzonderlijke landenverslagen voor Armenië, Azerbeidzjan,
Egypte, Georgië, Israël, Jordanië,
Libanon, Marokko, Moldavië, de bezette Palestijnse
gebieden, Tunesië en Oekraïne en het sectorale
voortgangsverslag kunnen worden gevonden op:
http://ec.europa.eu/world/enp/documents_en.htm
Memo's met een overzicht van de situatie per land zijn beschikbaar
voorArmenië 	MEMO/09/182Azerbeidzjan
	MEMO/09/183Egypte
	MEMO/09/179Georgië
	MEMO/09/184Israël
		MEMO/09/185Jordanië
	MEMO/09/186Libanon
	MEMO/09/187Marokko
	MEMO/09/188Moldavië
	MEMO/09/180De
bezette Palestijnse gebieden MEMO/09/181Tunesië
	MEMO/09/178Oekraïne
	MEMO/09/189Voor meer over het Europees nabuurschapsbeleid, zie:
htp://ec.europa.eu/world/enp/index_en.htm
[1] Armenië,
Azerbeidzjan, Egypte, Georgië, Israël, Jordanië, Libanon,
Marokko, Moldavië, de bezette Palestijnse gebieden, Tunesië en
Oekraïne.
