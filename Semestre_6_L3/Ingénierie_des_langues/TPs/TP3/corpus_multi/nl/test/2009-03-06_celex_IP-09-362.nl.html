IP/09/362
Brussel, 6 maart 2009Europese unie en India – beide met 23
officiële talen – ondertekenen een gezamenlijke verklaring over
meertaligheidVandaag zal de heer Leonard Orban samen met mevrouw
Daggubati Purandeshwari, ereminister van staat en vertegenwoordigster van de
Indiase regering, een gezamenlijke verklaring over meertaligheid ondertekenen.
Met deze verklaring willen de Europese Commissie en de Indiase regering hun
samenwerking en dialoog versterken rond een aantal belangrijke thema's:
taalverscheidenheid en interculturele dialoog; het effect van talen op
inzetbaarheid, concurrentievermogen en sociale samenhang; een leven lang talen
leren; nieuwe technologieën voor het leren van talen; en
terminologie.
Volgens Leonard Orban, Europees commissaris voor Meertaligheid, "is
India's ervaring met meertaligheid uniek in de wereld en kunnen de EU en India
op dit gebied van elkaar leren."
Deze gezamenlijke verklaring ligt in het verlengde van de top tussen de EU en
India van 29 september 2008 in Marseille, waar leiders van de EU en India zich
ertoe hebben verbonden een dialoog aan te gaan over de bevordering van talen, de
interculturele dialoog en meertaligheid.
Een eerste stap in de richting van deze dialoog werd in december 2008 gezet
met de conferentie over "Multilingualism and Cultural Dialogue in
Globalisation", die in New Delhi plaatshad in het kader van het Europees Jaar
van de interculturele dialoog in 2008. De conferentie werd gezamenlijk
georganiseerd door de Europese Commissie, de Franse ambassade (in het kader van
het Franse voorzitterschap van de Europese Unie), de Indian National Knowledge
Commission en de European Union of National Institutes for Culture (EUNIC-India
Cluster). De universiteit van Delhi stelde gebouwen voor de conferentie ter
beschikking. Nadere informatie over de conferentie vindt u op de volgende
website: 
http://ec.europa.eu/education/languages/news/news3134_en.htmMet een bevolking van ongeveer 1,1 miljard mensen is India een uniek
voorbeeld van etnische, sociaal-culturele en religieuze verscheidenheid. De
verscheidenheid van talen is er daardoor ook zeer groot. Uit het Census Report
van 2001 blijkt dat 29 talen elk door meer dan één miljoen native
speakers worden gesproken, 122 talen door minstens 10 000 native speakers en nog
eens 234 talen door een kleiner aantal mensen. Krachtens de grondwet is het
Hindi de officiële taal van het land. Het Engels mag voor officiële
doeleinden worden gebruikt en het land telt 22 officiële regionale talen.
Deze rijke taalverscheidenheid loopt als een rode draad doorheen de geschiedenis
van het land en wordt op plaatselijk vlak als heel natuurlijk beschouwd.
De overeenkomsten tussen de taalsituatie in de Europese Unie en India maken
het land tot een geprivilegieerde gesprekspartner inzake meertaligheid. De
gezamenlijke verklaring voorziet in regelmatige debatten en uitwisselingen van
goede praktijken.
