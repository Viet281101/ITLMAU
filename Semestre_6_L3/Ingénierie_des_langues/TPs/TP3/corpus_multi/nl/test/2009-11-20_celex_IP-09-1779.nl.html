IP/09/ 1779  Brussel, 20 november 2009 Europese Commissie stelt jaarlijks programma voor 2010 voor voedselhulp aan de meest behoeftigen vast  De Europese Commissie heeft vandaag het jaarlijks programma voor 2010 voor voedselhulp aan de meest behoeftigen bekendgemaakt.  Oorspronkelijk was die regeling bedoeld om de overschotten van landbouwproducten (de zogenaamde “interventievoorraden”) uit te delen aan behoeftigen, maar halverwege de jaren negentig is de regeling zodanig gewijzigd dat de interventievoorraden onder bepaalde omstandigheden kunnen worden aangevuld met aankopen op de markt.  Dit jaar waren de interventievoorraden (granen, suiker, melkpoeder, boter) echter ruimschoots voldoende om de behoeften voor het programma voor 2010 te dekken, en hoefden er maar weinig aankopen op de markt te worden gedaan.  Het toegekende budget is 500 miljoen euro en komt overeen met dat voor het programma voor 2009.  Dit jaar hebben 19 lidstaten besloten aan het programma deel te nemen.  Mariann Fischer Boel, Europees commissaris voor Landbouw en plattelandsontwikkeling, zei over het programma het volgende:  “Dit is een concreet middel waarmee de Europese Unie een deel van de meest behoeftigen uit onze samenleving kan helpen.  Correcte uitvoering van het programma is dan ook essentieel als we willen bereiken dat de eindproducten terechtkomen bij degenen die ze nodig hebben.” Achtergrond  De gratis uitdeling van voedsel aan de meest behoeftigen uit de Gemeenschap is van start gegaan als gevolg van een noodsituatie in de extreem koude winter van 1986/1987, toen de overschotten aan landbouwproducten aan liefdadigheidsorganisaties in de lidstaten werden gegeven, zodat die ze konden uitdelen aan de betrokken behoeftigen.  Vervolgens heeft deze maatregel een permanent karakter gekregen en zijn de interventievoorraden hiervoor de basis gaan vormen.  Met de regeling konden de lidstaten de interventievoorraden overtollige voedingsmiddelen vrijmaken voor gebruik als voedselhulp.  De hervorming van het gemeenschappelijk landbouwbeleid (GLB) van begin jaren negentig, die tot doel had de interventievoorraden van de Gemeenschap drastisch te verminderen, heeft er in ieder geval toe bijgedragen dat het onder bepaalde omstandigheden werd toegestaan om voor dit doel voedsel op de markt in te kopen.  Dit jaar waren de interventievoorraden voldoende voor vrijwel het hele programma en hoefde maar heel weinig op de markt te worden gekocht.  De blijvende vermindering van de interventievoorraden heeft er uiteindelijk toch toe geleid dat er een ontwerp voor de hervorming van het programma is opgesteld, dat tot doel heeft het programma aan te passen aan de ontwikkelingen van het GLB en de effectiviteit ervan voor de meest behoeftigen te verbeteren.  Dit voorstel is nog niet door de Raad goedgekeurd.  De deelneming van de lidstaten aan het programma is vrijwillig; de Commissie stelt elk jaar een nieuw programma vast.  De steun wordt over het algemeen uitgereikt aan verschillende categorieën mensen die in armoede leven, met name families met problemen, ouderen met onvoldoende middelen, daklozen, gehandicapten, kwetsbare kinderen, arme werknemers, migranten en asielzoekers.  De lidstaten die aan het programma wensen deel te nemen, geven de Commissie hiervan aan het begin van elk jaar kennis, en delen haar vervolgens mee hoeveel en welke producten zij nodig hebben.  Achteraf moeten zij ook aan de Commissie verslag uitbrengen over de uitvoering van het programma.  Hoewel de EU gemiddeld een van de hoogste levensstandaards ter wereld heeft, zijn sommige mensen niet in staat zich naar behoren te voeden.  Volgens de meest recente ramingen zou 17% van de bevolking in de Europese Unie op of onder de armoedegrens leven en daardoor met voedselarmoede te maken hebben, waardoor het bijvoorbeeld niet mogelijk is ten minste eens in de twee dagen een uitgebalanceerde maaltijd te nemen. Door dit programma kunnen de armste burgers van Europa profiteren van een van de oudste takken van Europees beleid, het gemeenschappelijk landbouwbeleid.  Voor aanvullende informatie en documenten over het programma, zie:    http://ec.europa.eu/agriculture/markets/freefood/index_en.htm    Bijlage 1:  Uit de interventievoorraden van de Gemeenschap te nemen hoeveelheid product, bestemd voor verstrekking in de lidstaten in het kader van het programma voor 2010  Bijlage 2:  In het kader van het programma voor 2010 aan de lidstaten ter beschikking gestelde financiële middelen Bijlage 1  Uit de interventievoorraden van de Gemeenschap te nemen hoeveelheid p roduct, bestemd voor verstrekking in de lidstaten in het kader van het programma voor 2010    (in ton)             Lidstaten   Granen   Boter   Melkpoeder   Suiker     België/Belgique   29.067   1.285   -   1.507      България   54.104   -   -   1.724     Česká republika     302    20   22   9     Eesti   5.147   -   1   -     Eire/Ireland   -   350   -   -     Elláda   64.397   -   5.889   -     España   181.248   9.335   1.603   3.483     France   168.998   13.033   12.050   3.247     Italia   283.206   20.000   18.166   4.006     Latvija   22.951   -   969   -     Lietuva   40.317   145   1.212   1.182     Magyarország   95.687   -   -   1.938     Malta   4.740   -   -   -     Polska   387.305   1.901   17.952   10.823     Portugal   47.522   5.079   1.826   1.045     România   135.555   -   4.500   5.577     Slovenija   9.810   -   600   289     Suomi / Finland   25.371   -   500   -     Totaal   1.555.726   51.148   65.290   34.832     Bijlage 2 In het kader van het programma voor 2010 aan de lidstaten ter beschikking gestelde financiële middelen          (in euro)     Lidstaten   Verdeling     België/Belgique   7.806.433      България   8.565.832      Česká republika      133.893     Eesti   761.012     Éire/Ireland   818.816     Elláda   20.044.478     España   52.623.664     France   78.103.609     Italia   122.456.856     Latvija   5.119.849     Lietuva   8.859.115      Luxemb ourg    107.483     Magyarország   14.770.126     Malta   698.841     Polska   97.405.034     Portugal   22.516.761      Rom ânia    29.951.704     Slovenija   2.619.927     Suomi/Finland   4.636.567     Totaal    478.000.000
