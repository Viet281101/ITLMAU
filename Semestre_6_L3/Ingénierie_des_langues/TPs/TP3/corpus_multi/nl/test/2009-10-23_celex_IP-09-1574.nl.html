IP/09/1574  Brussel , 23 oktober 2009   N ieuw platform van maatschappelijke organisaties bevordert meertaligheid  Een nieuw platform van maatschappelijke organisaties voor de bevordering van meertaligheid heeft vandaag zijn oprichtingsvergadering in Brussel gehouden. Het hoofddoel van het platform bestaat erin een permanente dialoog over de verschillende aspecten van het meertaligheidsbeleid tussen de Commissie en de civiele samenleving te bevorderen. Tot de leden van het platform behoren vertegenwoordigers van de onderwijs- en cultuursector, de media en andere maatschappelijke organisaties zoals de Club van Madrid en de Yuste Foundation.  "Het belang van talen voor de sociale samenhang en de integratie kan niet worden overschat", zie commissaris Leonard Orban tijdens de oprichtingsvergadering van het platform.  Het platform zal een forum zijn voor de uitwisseling van best practices ten behoeve van de media, cultuurorganisaties en al wie bij niet-formeel en informeel onderwijs betrokken is. Doel is een openbaar debat aan te wakkeren over hoe het gebruik van verschillende talen het best kan worden bevorderd. De prioritaire doelgroepen van de werkzaamheden van het platform zijn voortijdige schoolverlaters, mensen die beroepsonderwijs of een beroepsopleiding volgen, senioren en immigranten. Het platform zal ook voorstellen ontwikkelen die door de nationale overheden moeten worden bestudeerd in het kader van hun samenwerking rond meertaligheid in onderwijs en opleidingen.  Bedrijvenplatform voor meertaligheid   Op 22 september 2009 heeft de Commissie een soortgelijk thematisch platform voor bedrijven opgericht. Bij het bedrijvenplatform voor meertaligheid zijn het bedrijfsleven, de sociale partners, handelsorganisaties, kamers van koophandel, handelsbevorderende organisaties, scholen en onderwijsinstanties betrokken.  Achtergrond De Europese Commissie schenkt veel aandacht aan het belang van talen voor de sociale samenhang en de integratie. In de mededeling over meertaligheid uit 2008 werd gepleit voor de oprichting van een platform van maatschappelijke organisaties ter bevordering van meertaligheid voor de interculturele dialoog. In het kader van het Europees Jaar van creativiteit en innovatie 2009 heeft de Commissie er met nadruk op gewezen dat taalvaardigheden kunnen bijdragen aan sociaal en individueel welzijn. List of platform members  EEE-YFU -Youth For Understanding Federation of European Publishers  RECIT -Réseau européen des centres internationaux de traduction littéraire  ACT - Association of Commercial Television in Europe  Culturelink Network Literature Across Frontiers  EFIL - European Federation for Intercultural Learning  CEATL -Conseil européen des associations de traducteurs littéraires  CMFE Community Media Forum Europe  Yuste -Fundación Academia Europea de Yuste   FUEV - Föderalistische Union Europäischer Volksgruppen EUROPEAN WRITERS’ COUNCIL  EAEA-European Association for the Education of Adults  CEPI - European Coordination of Independent Producers European Theatre Convention  EBLUL – Eurolang Brussels  ECA - European Council of Artists  EPC - European Publishers Council  ALTE - European Projects Officer  EEU -Eŭropa Esperanto-Unio  Club of Madrid Brussels Office European Association for Terminology The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA - International Step by Step Association  Mercator Network of Language Diversity Centres  ECSWE - European Council For Steiner Waldorf Education  EFNIL - European Federation of National Institutions for Language Nadere informatie:    IP/08/1340   : De Commissie wil het talenpotentieel ten volle benutten  (18/09/2008)  O proep tot het indienen van blijken van belangstelling in verband met het platform van maatschappelijke organisaties voor de bevordering van meertaligheid :    http://ec.europa.eu/education/languages/news/news3577_en.htm     Thematische website van de Europese Commissie "het talenpotentieel in Europa ten volle benutten" :     http://ec.europa.eu/education/languages/news/news2853_en.htm     Bedrijvenplatform voor meertaligheid:    http://ec.europa.eu/education/languages/news/news3639_en.htm    Website van commissaris Orban:    http://ec.europa.eu/commission_barroso/orban/index_nl.htm
