IP/09/303
Brussel, 23 februari 2009Commissie spitst zich toe op ramppreventie
en vermindering van risico's thuis en in het buitenlandVandaag heeft de Europese Commissie twee
mededelingen in verband met rampen goedgekeurd: Een communautaire aanpak om de
gevolgen van natuurrampen en rampen door menselijk toedoen te verminderen en een
strategie om rampenrisicovermindering in ontwikkelingslanden te steunen. De
mededelingen, die als pakket zijn goedgekeurd, zijn een eerste poging om een
meer strategische aanpak in te stellen, met name in het licht van de toenemende
risico’s door de klimaatverandering. De voorgestelde actie op communautair
niveau spitst zich toe op de gebieden waar een gemeenschappelijke aanpak
doeltreffender is dan aparte acties op nationaal niveau, zoals de ontwikkeling
van kennis, het koppelen van actoren en beleid en verbetering van de prestaties
van de bestaande instrumenten voor rampenpreventie in de Gemeenschap.  Wat
betreft de ontwikkelingslanden zet de Commissie een EU-strategie uiteen om de
invloed van natuurrampen in landen die een hoog risico lopen te verminderen.
Beide mededelingen dragen bij aan de tenuitvoerlegging van het actiekader van
Hyogo 2005-2015 dat tijdens de wereldconferentie over de beperking van
natuurrampen werd goedgekeurd. 
Commissaris voor milieu Stavros Dimas verklaarde: "Het gevaar voor
natuurrampen neemt toe voor de EU-lidstaten en voorspeld wordt dat de frequentie
en omvang ervan de komende jaren zal toenemen. We moeten doen wat we kunnen om
de invloed ervan te verminderen door ons zo goed mogelijk voor te bereiden. De
mededeling is een belangrijke eerste stap in het opstarten van een
langetermijnproces in verband met communautaire actie op dit gebied."
Louis Michel, Europees commissaris voor Ontwikkeling en Humanitaire Hulp,
verklaarde hierover:  "Tsunami's en orkanen veroorzaken schade en verwoesten de
levens van arme mensen overal ter wereld.  We weten dat voorkomen beter is dan
genezen.  Investeren in risicobeperking voordat een ramp plaatsvindt, bespaart
een hoop kosten in vergelijking met het verlenen van humanitaire hulp achteraf.
En we weten dat de klimaatverandering de situatie alleen maar verergert en
daarom moeten we nu actie ondernemen. Ik ben van mening dat
rampenrisicovermindering levens zal redden en een belangrijk middel is om de
armoede in de wereld aan te pakken." 
Preventie:  meerwaarde op Europees niveau
De preventiemededeling stelt gebieden vast waar actie op EU-niveau een
meerwaarde kan hebben. Het gaat hierbij onder meer om: vaststelling van een
inventaris op gemeenschapsniveau van bestaande informatie en beste praktijken;
ontwikkeling van richtsnoeren betreffende gevaren/risicokartering; het koppelen
van actoren en beleid tijdens heel de rampenbeheercyclus met meer opleiding en
bewustmaking; verbeterde toegang tot vroegtijdige-waarschuwingssystemen; en het
efficiënter richten van communautaire financiering.
Rampenrisicovermindering: een noodzaak voor duurzame
armoedevermindering
De mededeling over rampenrisicovermindering zet de volgende actieprioriteiten
uiteen:versterken van de politieke dialoog met de ontwikkelingslanden; 
integratie van rampenrisicovermindering in het beleid en de actie van zowel
de EU als de ontwikkelingslanden, met inbegrip van EU-financiering van
investeringen in nationale rampenrisicovermindering;
ontwikkeling van regionale plannen, om te beginnen met een plan voor de
Caraïben: dergelijke plannen omvatten bijvoorbeeld de ondersteuning van
bewustmakingscampagnes.De EU zal alle vastgestelde specifieke
acties uiteenzetten in een uitvoeringsplan dat er in juni 2009 moet komen.
Achtergrond
In maart 2008 keurde de Commissie een Mededeling betreffende de versterking
van het reactievermogen van de Unie bij rampen goed (COM(2008)130). De
mededeling beschreef een geïntegreerde aanpak betreffende alle fases van
rampen (preventie, paraatheid, onmiddellijke reactie, herstel), alle soorten
rampen (binnen of buiten de EU, natuurrampen of rampen door menselijk toedoen)
en alle EU-instrumenten en interinstitutionele coördinatie. De mededeling
omvatte ook een specifieke bijlage over bosbranden. De mededeling kondigde de
twee voorstellen betreffende preventie en een EU-strategie in verband met
rampenrisicovermindering in ontwikkelingslanden aan. Voorts hebben zowel het
Europees Parlement als de Raad opgeroepen tot snelle actie op het gebied van
rampenpreventie.
De economische kosten van rampen in Europa worden geraamd op 15 miljard
euro.
Rampen treffen ontwikkelingslanden het hardst aangezien die het meest
kwetsbaar zijn en de minste mogelijkheden hebben om hiermee om te gaan. Rampen
vertragen ook de voltooiing van de VN-millenniumdoelstellingen voor ontwikkeling
(MDG's) en brengen ze in gevaar. De acht doelstellingen omvatten onder meer het
halveren van het aantal mensen dat van minder dan 1 Amerikaanse dollar per dag
leeft en het aanbieden tegen 2015 aan alle kinderen van basisonderwijs (http://www.un.org/millenniumgoals
).
Op grond van het
actiekader van Hyogo van 2005 – een internationaal kader betreffende
rampenrisicovermindering - moeten staten hierbij samenwerken. 
http://www.unisdr.org/eng/hfa/hfa.htmMeer details
Deze mededelingen zijn hier te vinden:
Preventiemededeling:
http://ec.europa.eu/environment/civil/index.htmMededeling betreffende rampenrisicovermindering:
http://ec.europa.eu/development/policies/9interventionareas/environment_en.cfm
