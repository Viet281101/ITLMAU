IP/09/354
Brussel, 5 maart 2009Consumentenbescherming: Internetwinkelen
wint aan populariteit in de EU, maar belemmeringen bij de grensoverschrijdende
handel staan de ontwikkeling in de wegEen nieuw verslag over "Belemmeringen voor
e-handel" dat vandaag door EU-commissaris voor consumentenbescherming Meglena
Kuneva wordt gepresenteerd, toont aan dat internetwinkelen aan populariteit wint
in de EU, maar waarschuwt ervoor dat de belemmeringen bij de
grensoverschrijdende handel de ontwikkeling ervan in de weg staan. In het
vandaag gepubliceerde verslag wordt een gedetailleerde analyse van de huidige
trends in e-handel in de EU gepresenteerd, waaronder een uitsplitsing per land,
de meest gekochte artikelen en de hindernissen op het internet voor consumenten
en bedrijven. Het percentage EU-consumenten dat ten minste één artikel
via internet heeft gekocht, is tussen 2006 en 2008 gestegen van 27% naar 33%.
Deze gemiddelden maskeren de immense populariteit van internetwinkelen in landen
als het Verenigd Koninkrijk, Frankrijk en Duitsland, waar meer dan 50% van de
internetgebruikers het afgelopen jaar online aankopen heeft gedaan. In de
Noord-Europese landen (Denemarken, Zweden, Noorwegen, Finland en IJsland) kocht
in 2008 91% van de internetgebruikers online producten en diensten. In landen
als Italië en Spanje groeit de markt eveneens snel. In tegenstelling tot
dit patroon van snelgroeiende nationale markten blijft de omvang van
grensoverschrijdende online aankopen klein met slechts 7% in 2008 (in
vergelijking met 6% in 2006). In het verslag wordt gewezen op de vele
hindernissen – taal, regelgeving en praktische kwesties, maar ook een
belangrijk punt als vertrouwen – die de ontwikkeling van
internetwinkelen in de EU in de weg staan.
"Consumenten hebben alles te winnen bij het internet", aldus commissaris
Kuneva. "Het biedt toegang tot een grotere markt met meer aanbieders en een
grotere keuze. Dankzij internet kunnen de consumenten producten, leveranciers en
prijzen op een tot dusver ongekende schaal met elkaar vergelijken. Het gebruik
van internet voor detailhandelsaankopen zal ongetwijfeld wijdverbreid raken. Nu
al winkelen 150 miljoen consumenten online, maar slechts 30 miljoen daarvan
winkelen online over de grens. We moeten ervoor zorgen dat de ontwikkeling van
e-handel niet nodeloos wordt vertraagd doordat we er niet in slagen belangrijke
belemmeringen van regelgevende aard uit de weg te ruimen of belangrijke
problemen in verband met het consumentenvertrouwen op te lossen."
De belangrijkste bevindingen: 
1.	Het gaat goed met de e-handel 
Consumenten zijn in het algemeen tevreden over internetwinkelen. Vooral voor
veelgekochte productgroepen als informaticaproducten, maar ook voor amusements-
en vrijetijdsartikelen, is de tevredenheid van consumenten gemiddeld groter dan
voor de detailhandel in het algemeen.De consumenten zijn vooral tevreden als het gaat om het vergelijken van
prijzen, het grotere aanbod, de betaalbaarheid van producten en de keuze aan
leveranciers. 
De consumenten zijn minder enthousiast over kwesties als duidelijke
productinformatie, reclame, bescherming van de persoonlijke levenssfeer,
vertrouwen en de mogelijkheid tot het terugsturen van
goederen.2.	Grensoverschrijdende e-handel biedt aanzienlijke
mogelijkhedenEen derde van de burgers van de EU zou overwegen via het internet een
product of een dienst uit een andere lidstaat aan te schaffen omdat het
goedkoper of beter is. 
Een derde van de consumenten in de EU zegt dat zij bereid zijn goederen of
diensten in een andere taal te kopen. In een multicultureel Europa is er
behoefte aan meer keuzemogelijkheden en een breder aanbod dan plaatselijke
winkels of grote merken kunnen bieden. 3.	De mogelijkheden van
grensoverschrijdende handel worden niet verwezenlijkt
Het aantal consumenten in de EU dat online winkelt, is tussen 2006 en 2008
gestegen van 27% tot 33%, terwijl de grensoverschrijdende e-handel gelijk is
gebleven. Slechts 7% van de consumenten koopt momenteel online in het
buitenland. En de kloof wordt groter in plaats van kleiner.
De belangrijkste belemmeringen:Geografische fragmentering: De meeste handelaars hebben tegenwoordig
een website die door consumenten overal te bekijken is. Toch lijken de meeste
detailhandelaars nog uit te gaan van de veronderstelling dat de interne markt
per land is ingedeeld. Er is een heel scala aan mogelijkheden, maar in de
praktijk komt het erop neer dat consumenten een koop wordt geweigerd of dat zij
worden terugverwezen naar hun eigen land. Praktische en
regelgevende hindernissen, waaronderBelemmeringen op het gebied van de taal blijven een probleem vormen
voor de meeste handelaars en consumenten, hoewel we het belang ervan niet moeten
overdrijven. Zo is 60% van de detailhandelaars al voorbereid op transacties in
meer dan een taal.
Problemen op het gebied van de logistiek in verband met de
interoperabiliteit van post- en betalingssystemen en kwesties inzake de toegang
tot breedbandverbindingen. 
Belemmeringen van regelgevende aard lijken in toenemende mate
ongerechtvaardigd voor consumenten en bedrijven; bijvoorbeeld het
consumentenrecht, btw-regels, regelgeving over selectieve distributie,
bescherming van de intellectuele eigendom, het omzetten in nationale regelgeving
van EU-wetgeving over afvalverwerking.
Belemmeringen die het consumentenvertrouwen ondermijnen hebben vooral
te maken met onwil in kwesties omtrent betalingen, afleveringen, klachten,
toepassing van garantievoorwaarden, verzoeken om terugbetaling (klantenservice),
alsmede privacykwesties. Bij grensoverschrijdende transacties worden
moeilijkheden als erger ervaren. Verdere stappen:
Commissaris Kuneva zal in september 2009 de uitkomsten van een onafhankelijk
onderzoek door middel van "mystery shopping" presenteren, waarbij wordt
uitgezocht wat consumenten ervan weerhoudt om in de gehele EU online te
winkelen. Het afgelopen najaar heeft commissaris Kuneva het startschot gegeven
voor een Commissiebrede werkwijze om de belemmeringen voor e-handel op te
sporen, zulks in het kader van het toezicht van de Commissie op de detailhandel;
het definitieve verslag van de Commissie over de detailhandel wordt in het
najaar van 2009 verwacht.
http://ec.europa.eu/consumers/strategy/docs/com_staff_wp2009_en.pdf
