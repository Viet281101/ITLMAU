IP/09/45
Brussel, 13 januari 2009Consumenten: EU-norm van Europese Commissie
voor loopstoeltjes moet ongevallen voorkomenVandaag publiceert het Publicatieblad een Europese
veiligheidsnorm voor loopstoeltjes waarmee veel ongelukken bij kinderen zullen
worden voorkomen. De norm is al formeel goedgekeurd door de Europese Commissie.
Uit de gegevens van eerstehulpafdelingen van ziekenhuizen in zowel de EU als de
VS over de afgelopen 20 jaar blijkt steeds weer dat loopstoeltjes gevaarlijk
zijn: elk jaar worden duizenden baby's wegens ongelukken met loopstoeltjes
behandeld. Uit Australisch onderzoek is gebleken dat minstens een op de drie
kinderen die een loopstoeltje gebruiken, op zeker moment gewond raakt. Uit
onderzoek van de Child Accident Prevention Trust in het VK blijkt bovendien dat
meer kinderen door kinderstoeltjes gewond raken dan door enig ander babyartikel.
Ongevallen met loopstoeltjes die kantelen of van de trap vallen kunnen zeer
ernstig zijn, omdat ze in veel gevallen hoofdwonden opleveren. Volgens de nieuwe
EU-norm moeten tijdens de fabricage van loopstoeltjes stabiliteitstests worden
uitgevoerd en moet er bij het ontwerpen naar worden gestreefd het risico op
letsel zo klein mogelijk te maken. De lidstaten hebben in november 2008 in het
Comité inzake algemene productveiligheid het voorstel van de Commissie hun
steun voor deze norm uitgesproken en ook het Europees Parlement heeft het
besluit verwelkomd. De norm biedt alle ondernemers en autoriteiten voor
markttoezicht een duidelijke, snelle en eenduidige referentie voor de fabricage,
invoer en veiligheidscontrole van loopstoeltjes.
EU-commissaris voor consumentenbescherming Meglena Kuneva zei er het volgende
over: "Deze norm zal bijdragen aan de veiligheid van de jongste en kwetsbaarste
burgers van de EU. Ook al is het toezicht van de ouders of andere volwassenen de
ultieme bescherming voor een kind, extra veiligheidsmaatregelen bij de fabricage
van kinderartikelen zijn ook van groot belang."
Wat is een loopstoeltje?
Een loopstoeltje is een toestel op wieltjes waarmee zeer jonge kinderen die
nog niet kunnen lopen zich met hun voeten kunnen voortbewegen. Het wordt meestal
gebruikt vanaf het moment waarop de baby zelfstandig rechtop kan zitten tot hij
los kan lopen. Loopstoeltjes worden gebruikt door kinderen tussen 6 en
15 maanden.
Wat is het probleem?
Elk jaar raken duizenden zuigelingen gewond door het gebruik van
loopstoeltjes. Ongevallen met loopstoeltjes doen zich voornamelijk voor
als deze van trappen vallen of omkantelen, in het bijzonder wanneer kinderen
zich over een oneffen oppervlak, zoals deurdrempels of tapijtranden, proberen
voort te bewegen. Bij dergelijke ongevallen opgelopen letsel is zeer ernstig,
omdat het in de meeste gevallen om hoofdletsel gaat.Uit gegevens uit Portugal blijkt dat 850 kinderen in de leeftijd tussen 7 en
15 maanden eerste hulp nodig hadden wegens letsel veroorzaakt door het
gebruik van loopstoeltjes[1].
In de helft van de gevallen kwam dit door een val van de trap en in ruim 60% van
de gevallen ging het om hoofdwonden.
In het VK veroorzaken loopstoeltjes volgens de Child Accident Prevention
Trust naar schatting meer ongevallen dan enig ander babyartikel: in 2002
zijn meer dan 2 350 baby's naar het ziekenhuis gebracht na ongelukken
met loopstoeltjes, waarvan bijna 70% nog geen jaar oud was.
Een studie van Le Centre Hospitalier Universitaire van Toulouse over
2003-2006 laat zien dat 178 baby's tussen 7 en 12 maanden op de eerste hulp
gebracht waren vanwege een val met een loopstoeltje.Gezien de
toename van het aantal gevallen van letsel als gevolg van dit product hebben de
lidstaten verzocht om een veiligheidsnorm op EU-niveau.
Wat is de procedure? 
De norm is door het Europees Comité voor normalisatie (CEN) ontwikkeld
en wordt nu al door de autoriteiten voor markttoezicht in de lidstaten gebruikt
bij het controleren van de handel op onveilige kinderartikelen. Dergelijke
EU-normen worden op vrijwillige basis toegepast, maar een product dat is
geproduceerd volgens een norm die in het Publicatieblad van de EU is
gepubliceerd, wordt verondersteld veilig te zijn. Als fabrikanten
besluiten van de EU-norm af te wijken, moeten zij ervoor zorgen dat hun product
in ieder geval voldoen aan hetzelfde veiligheidsniveau en dezelfde eisen als in
de norm zijn vastgelegd. Dit betekent dat zij uitvoerige specifieke
certificeringsprocedures moeten volgen, wat zij gemakkelijk kunnen vermijden
door de EU-norm te gebruiken. In de praktijk blijkt dat EU-normen vaak de
industrienorm worden.
Wat zijn de belangrijkste veranderingen en elementen in de nieuwe norm?Het grootste gevaar van loopstoeltjes is dat ze omkantelen. Om dit risico te
verkleinen zijn in de nieuwe norm stabiliteitstests en -vereisten opgenomen. De
norm (referentie: EN 1273:2005) bevat vereisten en tests voor de producent van
loopstoeltjes om het risico te verkleinen dat het kind gevaarlijke voorwerpen
kan pakken of op instabiele plekken valt, bijvoorbeeld van de trap of stoep.
Om een veilig gebruik van loopstoeltjes te garanderen zijn met name
waarschuwingen en gebruiksaanwijzingen voor volwassenen belangrijk. Het is
uiteindelijk de verantwoordelijkheid van de toezichthoudende volwassene om de
omgeving zo veilig mogelijk te maken als een kind in een loopstoeltje zit.
Bovendien zijn loopstoeltjes niet bedoeld om het kind te leren lopen en kan
langdurig gebruik de natuurlijke ontwikkeling van het kind op dit vlak
belemmeren. Daarom is in de norm onder andere bepaald dat loopstoeltjes voorzien
moeten worden van een gebruiksaanwijzing waarin erop gewezen wordt dat het
product niet bedoeld is voor kinderen boven een bepaald gewicht of voor kinderen
die nog niet zelfstandig rechtop kunnen zitten. 
Voor meer informatie: 
http://ec.europa.eu/consumers/safety/news/index_en.htm
http://www.cen.eu/
[1] Verslag van de European
Child Safety Alliance, 2006.
