IP/09/666
Brussel, 29 april 2009Financiële diensten: Commissie stelt
voor beleggers in pakketproducten voor retailbeleggingen beter te
beschermenDe Europese Commissie heeft zich ertoe
geëngageerd de beschermingsmaatregelen voor beleggers aanzienlijk te
verbeteren voor de belangrijkste beleggingsproducten die door retailbeleggers
worden gekocht. Tegenstrijdigheden in de bestaande normen kunnen nadelig zijn
voor beleggers en tot concurrentievervalsing leiden op de markt voor
retailbeleggingen. De conclusies van de Commissie, die uiteengezet zijn in de
mededeling betreffende pakketproducten voor retailbeleggingen, luiden dat de
voorschriften voor productinformatie en de regels over productverkoop beter en
coherenter moeten worden. In de mededeling worden voorstellen gedaan voor een
nieuwe, horizontale wetgevende benadering, waarbij voortgebouwd wordt op de
beste elementen uit de bestaande voorschriften en deze op alle relevante
producten worden toegepast. De Commissie begint nu te werken aan de
gedetailleerde wetgevingsvoorstellen die voor deze nieuwe benadering vereist
zijn en zal tegen het eind van 2009 aangeven hoe het daarmee staat.
Charlie McCreevy, commissaris van Interne markt en diensten, heeft verklaard:
"De financiële crisis heeft eens te meer benadrukt hoe belangrijk het is
dat retailbeleggers geïnformeerde beslissingen over hun beleggingen kunnen
nemen. Het is van essentieel belang dat beleggers informatie over hun
beleggingen krijgen die ze kunnen vertrouwen en begrijpen en dat zij die
beleggingen verkopen beleggers altijd eerlijk behandelen en zich daarbij op hun
behoeften richten. Het ambitieuze werkprogramma dat we vandaag hebben
aangekondigd is bedoeld om ons dichter bij dit doel te brengen door ervoor te
zorgen dat de informatie over en de verkoop van pakketproducten voor
retailbeleggingen door hoogstaande en consistente normen worden
geregeld".
De voorstellen zijn toegespitst op productinformatie en verkoopprocessen voor
alle pakketproducten voor retailbeleggingen, zoals beleggingsfondsen,
verzekeringsgerelateerde beleggingen en de verschillende soorten gestructureerde
producten. Deze producten domineren de markt voor retailbeleggingen, voorzien in
soortgelijke beleggersbehoeften en plaatsen ons voor vergelijkbare en grote
uitdagingen wat de bescherming van beleggers betreft.
De mededeling omvat in deze fase geen gedetailleerde wetgevingsvoorstellen
maar zet de hoogwaardige principes uiteen van een horizontale aanpak van
productinformatie en verkooppraktijken en verbindt de Commissie ertoe met
wetgevingsvoorstellen te komen om deze resultaten te bereiken.
AchtergrondDe markt voor pakketproducten voor retailbeleggingen is zeer groot: eind
2008 kon zij op zo'n 8000 miljard EUR worden geraamd.
Deze producten kunnen retailbeleggers aanzienlijke voordelen bieden. Ze zijn
echter complex en moeilijk te begrijpen voor beleggers, met name wat de risico's
en de kosten betreft.
Deze voorstellen maken deel uit van het hervormingsprogramma dat uiteengezet
is in de mededeling van Commissie voor de voorjaarsbijeenkomst van de Europese
Raad (IP/09/351)
en erop gericht is het vertrouwen te herstellen en in de toekomst voor
verantwoordelijke financiële markten te zorgen.
De Commissie heeft samengewerkt met het Comité van Europese
Effectenregelgevers (CEER) aan voorstellen voor een beleggersvriendelijk
productinformatiedocument voor
Icbe-fondsen[1], de
"essentiële beleggersinformatie", afgekort EBI, dat een goed ijkpunt vormt
voor andere pakketproducten voor retailbeleggingen.  
De regels voor productverkoop door intermediairs of productleveranciers,
gaan over thema's als belangenconflicten, inducements en het geschikte of
aangepaste karakter van de verkoop. De Commissie is van oordeel dat de relevante
bepalingen van de richtlijn betreffende markten voor financiële
instrumenten (MiFID) een goed ijkpunt vormen voor de verkoop van alle
pakketproducten voor retailbeleggingen.Voor meer informatie,
zie:
http://ec.europa.eu/internal_market/finservices-retail/investment_products_en.htm
MEMO/09/210
[1] Instellingen voor
collectieve beleggingen in effecten
