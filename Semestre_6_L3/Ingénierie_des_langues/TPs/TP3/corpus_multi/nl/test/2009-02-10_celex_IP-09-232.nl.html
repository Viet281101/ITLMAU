IP/09/232
Brussel, 10 februari 2009
[Graphic in PDF & Word format]Sociale netwerken: Sluiting onder
Commissievlag van een overeenkomst tussen belangrijke webondernemingen17 leidende webondernemingen ondertekenen voor het
eerst een Europese overeenkomst om de veiligheid van minderjarigen die gebruik
maken van socialenetwerksites te verbeteren. Het gaat onder meer om Arto, Bebo,
Dailymotion, Facebook, Giovani.it, Google/YouTube, Hyves, Microsoft Europe,
Myspace, Nasza-klaza.pl, Netlog, One.lt, Skyrock, StudiVZ, Sulake/Habbo Hotel,
Yahoo!Europe en Zap.lu. Socialenetwerksites zijn een opkomend maatschappelijk en
economisch verschijnsel, die in Europa 41,7 miljoen regelmatige gebruikers
trekken en de manier veranderen waarop wij met elkaar op het web interageren.
Het gebruik van sociale netwerken is in Europa het afgelopen jaar met 35%
gegroeid en zal naar verwachting in 2012 meer dan verdubbelen tot 107,4 miljoen
gebruikers. Om ervoor te zorgen dat sociale netwerken blijven groeien, moeten
jonge gebruikers zich veilig voelen wanneer zij hun netwerken uitbreiden of
persoonlijke informatie delen. De vandaag in Luxemburg tijdens de door de
Europese Commissie georganiseerde Safer Internet Day ondertekende overeenkomst
zal tieners weerbaarder maken in de omgang met risico’s waarmee zij online
kunnen worden geconfronteerd, zoals cyberpesten of onthulling van persoonlijke
informatie.
“De Commissie juicht deze eerste Europese overeenkomst over sociale
netwerken toe. Het is een belangrijke stap voorwaarts om de muisklikken van onze
kinderen op socialenetwerksites in Europa veiliger te maken, aldus Viviane
Reding, EU-commissaris voor Informatiemaatschappij en media. “Sociale
netwerken hebben enorm potentieel om een succesverhaal te worden in Europa, bij
te dragen tot de stimulering van onze economie en onze maatschappij
interactiever te maken – dit zolang kinderen en tieners over het
vertrouwen en de juiste instrumenten beschikken om online op een veilige manier
nieuwe “vrienden” te maken en persoonlijke gegevens te delen. Ik zal
op de uitvoering van de vandaag gesloten overeenkomst nauwlettend toezien en de
Commissie zal over een jaar op deze zaak terugkomen.”
Vandaag zijn tijdens de dit jaar gehouden Safer Internet Day Europa’s
voornaamste socialenetwerksites voor het eerst bijeengekomen om hun
verantwoordelijkheid te erkennen en potentiële risico’s voor
minderjarigen op hun sites aan te wijzen. Daartoe behoren cyberpesten (lastig
vallen van kinderen op internetsites of via sms-berichten), kinderlokkerij
(wanneer een volwassene bevriend raakt met een kind met de bedoeling seksueel
misbruik te plegen) en risicogedrag zoals het onthullen van persoonlijke
informatie. Zij willen deze risico’s beperken door:Een gebruikersvriendelijke “meldknop voor misbruik” ter
beschikking te stellen zodat gebruikers met één muiskik ongepast
contact of gedrag van een medegebruiker kunnen melden.
Ervoor te zorgen dat de volledige onlineprofielen en lijsten met
contactpersonen van websitegebruikers die als minderjarig geregistreerd staan
standaard op “privé” staan ingesteld. Dit zal het voor
mensen met kwade bedoelingen moeilijker maken om met jongeren in contact te
komen.
Ervoor te zorgen dat privéprofielen van minderjarigen (op de
websites of via zoekmachines) niet doorzoekbaar zijn.
Te waarborgen dat privacyopties altijd duidelijk zichtbaar en
toegankelijk zijn zodat gebruikers er gemakkelijk achter kunnen komen of
alleen hun vrienden dan wel heel de wereld kunnen zien wat zij op het internet
zetten. 
Minderjarigen te beletten van hun dienstverlening gebruik te maken:
als een socialenetwerksite op tieners ouder dan 13 mikt, moet het voor wie
jonger zijn moeilijk zijn om zich te registreren.De
socialenetwerksites zullen de Commissie op de hoogte brengen van hun individueel
veiligheidsbeleid en van de manier waarop zij deze principes tegen april 2009
in praktijk zullen brengen. 
Achtergrond:
De vandaag gesloten overeenkomst is het resultaat van besprekingen in de door
de Europese Commissie in april 2008 opgerichte Taskforce Sociale netwerken. Deze
groep heeft socialenetwerksites, NGO’s en onderzoekers samengebracht en is
een goed voorbeeld van zelfregulering door de industrie, een door de Commissie
aangemoedigde benaderingswijze als de daad bij het woord wordt gevoegd. 
Vergelijkbare initiatieven op dit gebied zijn onder meer de Social Networking
guidance van het Britse ministerie van Binnenlandse Zaken van april 2008 en
afzonderlijke overeenkomsten tussen Myspace en Facebook met 49 Amerikaanse
procureurs-generaal van de deelstaten. 
De Safer Internet Day wordt sinds 2004 jaarlijks georganiseerd en omvat
evenementen in meer dan 50 landen in Europa en wereldwijd.
De Safer Internet Day
2007, die plaatsvond op initiatief van commissaris Reding, leidde tot een
overeenkomst over veiliger gsm-gebruik door jonge tieners, die door alle grote
mobiele exploitanten werd ondertekend (IP/07/139).
Een persmap
met de afgesloten overeenkomst, een memo en een videoclip over cyberpesten
die op tv-stations in de EU, Noorwegen en IJsland en ook op het internet zal
worden uitgezonden, zijn te vinden op:
http://ec.europa.eu/information_society/newsroom/cf/itemlongdetail.cfm?item_id=4672MEMO/09/58
Voor meer informatie
www.keepcontrol.eu 
http://ec.europa.eu/information_society/activities/social_networking/index_en.htm
AnnexList of signatories of the Safer Social Networking
PrinciplesArto, Bebo, Dailymotion, Facebook, Giovani.it, Google/YouTube,
Hyves,
Microsoft Europe, Myspace, Nasza-klaza.pl, Netlog, One.lt,
Skyrock,
StudiVZ, Sulake/Habbo Hotel, Yahoo!Europe, and Zap.lu.Safer Internet Day around Europe and worldwide 
Today's signing ceremony in Luxembourg is a key event, amongst the many
others taking place worldwide to mark "Safer Internet Day", and which
include:In Austria parents and educators will discuss computers games with
experts and will have the possibility to test games with the support of
youths.In Finland a rock concert is organised culture center Gloria in
central Helsinki featuring Finnish groups such as by Happoradio, Phoenix Effect
and Pin Ion. The video clip on cyber bullying and other clips will be
shown.In Denmark children will create artwork at the Science Museum in
Copenhagen based on their views of the internet.In France the singer for children Henri Dès will take part in
Safer Internet DayIn Italy youths will express their opinions to social networking
sites presenting the work that in the last months has involved about 1000
childrenIn Egypt and Norway the local versions of the INSAFE family
toolkit will be launched.
The European internet safety network INSAFE organised a online competition.
6000 participants took part and the 6 winners have been awarded their prize
today in Luxembourg.
For the full calendar of events see http://www.saferinternet.org.
The Safer Internet Day is an annual event (see IP/06/126,
IP/05/148,
IP/04/171)
organised by INSAFE, and co-funded by the Commission’s Safer Internet
Programme (IP/08/1899).
