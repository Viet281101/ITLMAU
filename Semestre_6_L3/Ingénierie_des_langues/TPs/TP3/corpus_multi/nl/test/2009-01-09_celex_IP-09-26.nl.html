IP/09/26
Brussel, 9 januari 2009Bioscoop:
EU-steun voor film wordt wereldwijdVandaag heeft de Europese Commissie een nieuw MEDIA
MUNDUS-programma voorgesteld - een breed internationaal samenwerkingsprogramma
voor de audiovisuele industrie om de culturele en commerciële betrekkingen
tussen de Europese filmindustrie en filmmakers uit derde landen te versterken.
De EU zal voor de periode 2011-2013 15 miljoen euro investeren in projecten die
door de audiovisuele sector in Europa en daarbuiten zijn ingediend. Uit het
aanvankelijke succes van de voorbereidende actie in het kader van MEDIA, waarbij
de EU 2 miljoen euro heeft uitgetrokken voor 18 projecten waarbij internationale
partijen betrokken zijn, blijkt dat er wereldwijd veel behoefte is aan
samenwerking met de Europese filmindustrie (IP/08/1273).
Het nieuwe MEDIA MUNDUS-programma loopt gedurdende de periode 2011-2013 en
speelt in op deze toenemende belangstelling en de mogelijkheden die door de
wereldwijde samenwerking van de audiovisuele sector worden aangereikt. De keuze
van de consument zal groter worden doordat er meer cultureel diverse producten
op de Europese en internationale markten zullen komen en er zullen
commerciële mogelijkheden worden gecreëerd voor de audiovisuele sector
in Europa en de rest van de wereld.
"Het internationale audiovisuele landschap is de afgelopen twintig jaar
aanzienlijk veranderd, vooral onder invloed van technologische ontwikkelingen
zoals video op aanvraag, internet-tv of digitale televisie met veel kanalen. Dit
heeft gezorgd voor een toename van de vraag naar meer audiovisuele inhoud en we
moeten deze nieuwe technologieën met nieuwe, interessante inhoud
vullen", aldus Viviane Reding, EU-commissaris voor media. "Ik denk dat
MEDIA MUNDUS het juiste culturele antwoord is op deze wereldwijde technologische
uitdaging. Het succes van het bestaande MEDIA-programma en MEDIA
Internationaal hebben aangetoond dat een vervolg nodig is: het is tijd voor
wereldwijde samenwerking. Ik verwacht dat Europese burgers zeer spoedig het
resultaat van onze nieuwe inspanningen kunnen zien in een bioscoop in de buurt!"Het voorgestelde nieuwe MEDIA MUNDUS-programma zal:de informatie-uitwisseling tussen professionals bevorderen, in het bijzonder
via opleidingen en beurzen, waardoor beroepsmensen uit de audiovisuele wereld in
Europese en derde landen eenvoudiger kunnen netwerken. Daardoor zal de toegang
tot buitenlandse markten gemakkelijker worden en worden vertrouwen en
commerciële relaties op termijn opgebouwd;
de concurrentiekracht en de transnationale distributie van audiovisuele
werken wereldwijd verbeteren door internationale coproducties eenvoudiger te
maken; 
de verspreiding en bekendheid van audiovisuele werken wereldwijd bevorderen
en de vraag naar multiculturele audiovisuele werken doen toenemen, vooral bij
het jonge publiek. Het nieuwe MEDIA MUNDUS-programma loopt van 2011
tot 2013.Achtergrond:
Het
bestaande programma MEDIA 2007 trekt tussen 2007 en 2013 755 miljoen euro uit
voor de Europese audiovisuele industrie om professionals te helpen met
opleidingen en om hun werken in heel Europa te ontwikkelen, te verdelen en te
promoten (IP/07/169).
In
mei 2008 wonnen vier door het MEDIA-programma gefinancierde films prestigieuze
prijzen op het Filmfestival van Cannes, waaronder de Gouden Palm (voor Entre
les murs, Frankrijk) en de Grote Prijs van de Jury (voor Gomorra,
Italië) (IP/08/800). Zij behoorden tot de 14 in Cannes vertoonde films
die werden die gemaakt of verdeeld zijn met meer dan 900 000 euro steun van het
MEDIA-programma (IP/08/741). Door het MEDIA-programma gesteunde films hadden
reeds triomfen geoogst bij de Academy Awards met Oscars voor The
Counterfeiters (Die Fälscher/Oostenrijk-Duitsland) en
La Vie en Rose (La Môme/Frankrijk) (IP/08/298).
De uitnodiging tot het indienen van voorstellen voor MEDIA International
en de lijst van prijswinnaars: 
http://ec.europa.eu/information_society/eeurope/i2010/index_en.htm
Over
MEDIA MUNDUS: 
http://ec.europa.eu/information_society/media/mundus/index_en.htm
