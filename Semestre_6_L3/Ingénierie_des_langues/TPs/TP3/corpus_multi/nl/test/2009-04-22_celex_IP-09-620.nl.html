IP/09/620
Straatsburg, 22 april 2009De roamingkosten voor tekstberichten,
gesprekken en gegevensdiensten dalen sterk vanaf 1 juliVanaf 1 juli kost het versturen van een
tekstbericht vanuit een andere EU-lidstaat nog hoogstens 0,11 euro, tegenover
0,28 euro nu. De tijd dat consumenten die een foto of een film op hun mobiele
telefoon downloaden terwijl ze zich in een andere EU-lidstaat bevonden
(roaming), zich aan een schokkende factuur mochten verwachten, is voorbij. De
voltallige zitting van het Europees Parlement in Straatsburg heeft vandaag met
grote meerderheid de nieuwe EU-regels voor sms- en gegevensroaming, die de
Europese Commissie in september 2008 had voorgesteld (IP/08/1386),
goedgekeurd. Het Parlement heeft ook gestemd voor verdere dalingen van de
roamingprijs voor mobiele telefoongesprekken vanuit een andere EU-lidstaat. De
maximumprijs voor een oproep met een mobiele telefoon vanuit een andere lidstaat
zal geleidelijk dalen van 0,46 euro per minuut tot 0,35 euro per minuut tegen
juli 2011; de maximumprijs voor het ontvangen van mobiele telefoongesprekken in
het buitenland zal dalen van de huidige 0,22 euro per minuut tot 0,11 euro per
minuut. De mobiele telefoonoperatoren worden ook verplicht om roaminggesprekken
vanaf uiterlijk de 31ste seconde per seconde te factureren, waarmee een einde
wordt gesteld aan de huidige praktijken waarbij de consumenten tot 24% te veel
betalen. Aangezien de Raad van telecommunicatieministers van de EU al heeft
aangegeven akkoord te gaan met de nieuwe roamingregels, maakt de stemming die
vandaag in het Europees Parlement plaatsvond het mogelijk om de nieuwe regels
nog net op tijd voor de zomervakantie in werking te laten treden. Naar
verwachting zullen Europese consumenten tot 60% besparen op de kosten van het
gebruik van hun mobiele telefoon in andere EU-lidstaten.
"Ik ben verheugd dat het Europees Parlement vandaag zijn steun heeft
verleend aan het voorstel van de Commissie om één
telecommunicatiemarkt voor alle Europeanen tot stand te brengen, ongeacht of ze
als toerist of als zakenreiziger naar een andere lidstaat reizen",
verklaarde José Manuel Barroso, voorzitter van de Europese Commissie.
"Deze stemming maakt van Europa het meest aantrekkelijke continent voor mobiele
telefoongebruikers. Ik verwacht dat dit zich snel zal vertalen in een nog
sterkere groei van mobiele gegevensdiensten in de EU."
"Met de stemming van vandaag wordt definitief een punt gezet achter de
schandalige overfacturering van roamingkosten in Europa", verklaarde Viviane
Reding, EU-commissaris voor telecommunicatie. "Dankzij de sterke steun van
het Europees Parlement en de Raad zijn we erin geslaagd de nieuwe roamingregels
in een recordtijd van slechts zeven maanden goed te keuren, nog net op tijd dus
voor de zomervakantie. De Europese burgers zullen dus weldra kunnen zien wat de
interne markt zonder binnengrenzen betekent voor hun telefoonfactuur."
"In deze moeilijke economische tijden is het versterken van de koopkracht
van de consumenten een krachtig instrument dat een snel herstel in de hand kan
werken", aldus commissaris voor consumentenzaken Meglena Kuneva. "De
stemming van vandaag geeft dus meer macht aan de consumenten en zal de
marktopname van mobiele telefonie in Europa bevorderen."
De belangrijkste gevolgen van de nieuwe EU-roamingregels die vandaag door het
Parlement zijn goedgekeurd:Voortaan mag een maximumprijs van slechts 0,11 euro (exclusief
btw) in rekening worden gebracht voor het versturen van een
tekstbericht vanuit het buitenland, tegenover 0,28 euro nu (met uitschieters
van 0,35 euro per geroamde sms in Nederland en Portugal).
De tarieven voor gegevensroaming (surfen op het internet of films
downloaden met een mobiele telefoon vanuit het buitenland) zullen aanzienlijk
dalen: er wordt een maximumprijs van 1 euro per gedownloade megabyte
ingevoerd, in vergelijking met een gemiddelde prijs van 1,68 euro per megabyte
nu, met uitschieters in Ierland (6,82 euro), Griekenland (5,30 euro) en Estland
(5,10 euro). Deze maximumprijs daalt in 2010 tot 0,80 euro en in 2011 tot 0,50
euro.
De consumenten kunnen ervoor kiezen de verbinding te verbreken zodra de
factuur 50 euro bereikt, en worden dus beschermd tegen torenhoge
facturen, tenzij ze natuurlijk voor een hoger bedrag kiezen. De operators
hebben tot maart 2010 om deze transparantiemaatregelen in de praktijk te
brengen. Onlangs nog kreeg een Duitse consument die een tv-programma had
gedownload toen hij zich in Frankrijk bevond, een factuur van 46 000
euro.
Een verdere beperking van de maximumprijzen voor roaminggesprekken.
Deze prijzen, die nu 0,46 euro voor oproepen en 0,22 euro voor ontvangen
gesprekken bedragen, zullen vanaf 1 juli 2009 dalen tot 0,43 euro voor oproepen
en 0,19 euro voor ontvangen gesprekken, vanaf 1 juli 2010 tot 0,39 euro en 0,15
euro, en vanaf 1 juli 2011 tot 0,35 euro en 0,11 euro (prijzen per minuut,
exclusief btw).
Facturering per seconde vanaf de 31ste seconde voor geroamde oproepen
en vanaf de 1ste seconde voor oproepen die in het buitenland worden ontvangen.
Nu betalen de consumenten ongeveer 20% meer dan de werkelijke tijdsduur van de
gemaakte of ontvangen oproepen.Na de stemming van vandaag in het
Europees Parlement wordt de nieuwe EU-roamingverordening vanaf 1 juli 2009
rechtstreeks toepasselijk in alle 27 EU-lidstaten.
De nieuwe roamingregels, die een aanvulling vormen op een eerste
EU-verordening inzake gespreksroaming uit 2007 (IP/07/870),
is van toepassing tot de zomer van 2012. Het Europees Parlement heeft de
Commissie verzocht tegen de zomer van 2010 opnieuw verslag uit te brengen over
de werking van de nieuwe regels. De Commissie kan dan, indien nodig, nieuwe
regels voorstellen tegen eind juni 2011. "De EU zal de ontwikkeling van de
roamingmarkt in de komende drie jaar op de voet volgen", verklaarde
commissaris Reding. "Ik hoop van harte dat de mobiele telefoonsector deze
boodschap begrijpt. De bal ligt nu in hun kamp; het is aan hen om te tonen dat
gezonde concurrentie op de roamingmarkt mogelijk is. Het beste bewijs hiervan
zou worden geleverd indien snel aantrekkelijke pakketten voor gespreks- en
gegevensroaming op de markt zouden verschijnen.”
Achtergrond:
Sinds het aantreden van de huidige Europese Commissie is het gebruik van
mobiele telefonie in de EU toegenomen van 84,6 tot 119% van de bevolking (IP/09/473).
De EU-telecommunicatiemarkt telt 500 miljoen potentiële gebruikers van
vaste en mobiele telefonie, breedbandinternet en mobiele gegevensdiensten. Om
structurele problemen van concurrentie en samenhangende regelgeving op deze
markt op te lossen en nieuwe investeringen aan te moedigen, zal het Europees
Parlement tijdens zijn plenaire zitting van mei naar verwachting stemmen over
een belangrijke hervorming van de EU-telecommunicatieregels, op basis van het
initiatief dat in november 2007 door de Commissie is genomen (IP/07/1677,
MEMO/07/458,
IP/08/1661).
De nieuwe regels voorzien in de oprichting van een Europese regelgevende
instantie voor de telecommunicatiesector, "BEREC" genaamd (Body of European
Regulators for Electronic Communications), tegen januari 2010.
De EU-roamingwebsite geeft een overzicht van de huidige
roamingtarieven per EU-lidstaat: 
http://ec.europa.eu/information_society/activities/roaming/index_en.htmAnnex:
The new EU Roaming Rules in detail
1) SMS roaming
a) The situation today
Retail average SMS prices
[ De tabellen en grafieken zijn beschikbaar in PDF en WORD
PROCESSED ]b) The new EU rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[ De tabellen en grafieken zijn beschikbaar in PDF en WORD PROCESSED ]
Average off-net retail price per MB
[ De tabellen en grafieken zijn beschikbaar in PDF en WORD PROCESSED ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[ De tabellen en grafieken zijn beschikbaar in PDF en WORD PROCESSED
]
Average price roaming voice calls for calls received (April
– September 2007)
[ De tabellen en grafieken zijn beschikbaar in PDF en WORD PROCESSED
]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[ De tabellen en grafieken zijn beschikbaar in PDF en WORD PROCESSED
]
