IP/09/554
Brussel, 8 april 2009Staatssteun: het laatste Scorebord evalueert
de maatregelen van de lidstaten om de economische crisis te
bestrijden
(Zie ook MEMO/09/160)Onlangs is een speciale uitgave van het Scorebord
voor staatssteun door de Europese Commissie gepubliceerd waarin de maatregelen
worden besproken die in de huidige financiële en economische crisis door de
lidstaten zijn genomen en die door de Commissie zijn geëvalueerd en
gecoördineerd. Om de financiële stabiliteit te beschermen hebben de
lidstaten ten behoeve van de financiële sector allerlei garantie-, risico-
en herkapitalisatieregelingen opgezet voor een totaalbedrag van
300 miljard euro. De Commissie heeft drie mededelingen opgesteld
waarin zij duidelijk aangeeft onder welke voorwaarden deze ongekende maatregelen
kunnen worden vastgesteld zonder dat de integriteit van de interne markt wordt
aangetast en zonder dat een schadelijke subsidiewedloop tussen de lidstaten
ontstaat. Daarnaast bevat de tijdelijke kaderregeling inzake staatssteun van
december 2008 richtsnoeren voor de lidstaten met betrekking tot de wijze waarop
ondernemingen en de werkgelegenheid in de reële economie het best kunnen
worden gesteund zonder de mededinging al te zeer te verstoren.
Commissaris voor concurrentie Neelie Kroes verklaarde in dit verband: "De
afgelopen zes maanden hebben laten zien dat het toezicht op staatssteun van
cruciaal belang is om de uitdagingen die de economische crisis met zich brengt
in heel Europa op gecoördineerde wijze het hoofd te bieden. De
staatssteunregels van de EU, die inmiddels hun waarde hebben bewezen, hebben
duidelijk aan de oplossing bijgedragen. Ons optreden en onze soms strenge
voorwaarden hebben de lidstaten ervan weerhouden in de val van het
protectionisme te lopen en hun problemen naar andere lidstaten te exporteren,
terwijl zij toch in staat werden gesteld de ineenstorting van hun
financiële stelsel te voorkomen. Nu is het aan de financiële
instellingen om hun balans op te schonen en te herstructureren om hun
toekomstige levensvatbaarheid te garanderen."
Financiële crisis
Dankzij gecoördineerd optreden van de lidstaten en de Commissie konden
snel passende steunregelingen en ad hoc-maatregelen ten uitvoer worden gelegd om
de financiële crisis het hoofd te bieden zonder de mededinging al te zeer
te verstoren. Sinds september 2008 heeft de Commissie meer dan 50 besluiten
genomen, dikwijls met de grootste spoed. Mede dankzij deze besluiten kon de
financiële stabiliteit worden gehandhaafd en kon het vertrouwen in de
financiële sector en de economie als geheel worden hersteld, terwijl ervoor
werd gezorgd dat er prikkels bleven bestaan voor het nemen van passende risico's
in de toekomst en voor het behoud van de mededinging. Het toezicht op
staatssteun is van doorslaggevend belang geweest om een subsidierace te
voorkomen en een 'level playing field' voor ondernemingen in de interne markt te
behouden. Dankzij dit toezicht zijn de belangen van gezonde financiële
instellingen beschermd die zonder staatssteun kunnen opereren.
Uit de bijzondere uitgave van het Scorebord blijkt dat het totale pakket van
crisismaatregelen ter ondersteuning van financiële instellingen die tot
dusverre door de Commissie zijn goedgekeurd, maximaal circa
3 000 miljard euro bedraagt. Dit is het totale maximumbedrag van
garantieregelingen (tot 2 300 miljard euro),
herkapitalisatieregelingen (bijna 300 miljard euro) en ad
hoc-reddings- en herstructureringsmaatregelen ten behoeve van individuele banken
en financiële instellingen (circa 400 miljard euro). Het
feitelijke staatssteunvolume zal aanmerkelijk lager liggen, met name omdat het
steunelement van overheidsgaranties gewoonlijk slechts een klein deel van de
gegarandeerde bedragen uitmaakt. Begrotingsuitgaven worden pas gerealiseerd
wanneer overheidsgaranties daadwerkelijk worden opgenomen.
Sinds begin oktober 2008 heeft de Commissie getracht de financiële
crisis met een duidelijk beleidskader te helpen bestrijden. Zij heeft tussen
oktober 2008 en februari 2009, in nauwe samenwerking met de lidstaten,
drie mededelingen opgesteld: de "bankmededeling" van 13 oktober 2008
(zie IP/08/1495),
de "herkapitalisatiemededeling" van 5 december 2008 (zie IP/08/1901)
en de "mededeling inzake probleemactiva" van 25 februari 2009 (zie IP/09/322).Reële economie
Tegen het einde van 2008 begon de reële economie de gevolgen van de
financiële crisis te ondervinden. Omdat ondernemingen moeilijk leningen
konden krijgen nam de Commissie op 17 december 2008 een tijdelijke
kaderregeling aan (zie IP/08/1993)
die de lidstaten extra mogelijkheden bood om de gevolgen van de
kredietschaarste voor de reële economie tegen te gaan. Tot dusverre heeft
de Commissie circa 25 overheidsmaatregelen van 10 lidstaten
goedgekeurd waarmee wordt beoogd ondernemingen en werkgelegenheid in de
reële economie te stabiliseren.
Het Scorebord alsmede een reeks gedetailleerde statistische tabellen en
indicatoren voor alle lidstaten kunnen worden geraadpleegd op de Europa website
van de Commissie op het volgende adres:
http://ec.europa.eu/competition/state_aid/studies_reports/studies_reports.html
onder "Scoreboard, reports and studies".
Goedgekeurde staatssteunmaatregelen van de
lidstatenin verband met de economische en financiële crisis
(situatie op 31 maart 2009)LidstaatGarantie-regelingenHerkapita-lisatie-regelingenCombinatie van verschillende maatregelenOverige maatregelenRecente ad hoc-maatregelenMaatregelen ten behoeve van de reële
economieBelgiëxxBulgarijeTsjechiëDenemarkenxxDuitslandxxxEstlandIerlandxxGriekenlandxSpanjexxxFrankrijkxxxxItaliëxxCyprusLetlandxxxLitouwenLuxemburgxxHongarijexxMaltaNederlandxxOostenrijkxxPolenPortugalxxxRoemeniëSloveniëxxSlowakijeFinlandxxZwedenxxxVerenigd KoninkrijkxxxIn het Scorebord inzake staatssteun, voorjaarseditie 2009 zijn aanvullende
tabellen opgenomen die meer gedetailleerde informatie bevatten zoals referenties
en online-links naar staatssteunbesluiten. Voor een overzicht van de nationale
maatregelen die zijn vastgesteld naar aanleiding van de financiële en
economische crisis, zie MEMO/09/111.
