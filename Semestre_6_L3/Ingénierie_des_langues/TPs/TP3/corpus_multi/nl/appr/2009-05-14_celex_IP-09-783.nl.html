IP/09/783
Brussels, 14 mei 2009Consumenten: luchtvaartmaatschappijen halen
bezem door boekingswebsitesUit vandaag gepubliceerde nieuwe EU-gegevens blijkt
dat boekingssites in heel Europa geleidelijk veranderingen aan het doorvoeren
zijn om aan de regels op het gebied van consumentenbescherming te voldoen. De
bevindingen worden beschreven in het eindverslag over een 18 maanden durende
EU-actie tegen misleidende reclame en oneerlijke praktijken. Als gevolg van een
EU-onderzoek naar de handhaving van de regelgeving, waarmee in september 2007 is
begonnen in samenwerking met de nationale autoriteiten van 15 EU-landen en
Noorwegen, zijn 115 van de 137 onderzochte websites van
luchtvaartmaatschappijen aangepast. Na een extra doorlichting van 67 grote
luchtvaartmaatschappijen in maart 2009, waarbij gebruik is gemaakt van
onafhankelijke "mystery shopping", hebben 52 maatschappijen hetzij de test
doorstaan en toegezegd dezelfde normen te blijven hanteren, hetzij direct op de
raadpleging van de Commissie gereageerd met de belofte de resterende problemen
op te lossen (zie lijst hieronder). Bij de doorlichting zijn websites
gecontroleerd aan de hand van een uitgebreide checklist van 14 punten, die in
overleg met de luchtvaartsector was opgesteld. De Commissie werkt momenteel aan
een overeenkomst met de gehele sector om alle luchtvaartmaatschappijen in de EU
een gelijk speelveld te bieden en ervoor te zorgen dat de websites aan hoge
normen voldoen.
EU-commissaris voor consumentenbescherming Meglena Kuneva zei er het volgende
over: "Dit Europese onderzoek verandert het aanzien van websites van
luchtvaartmaatschappijen in heel Europa. Er is nog geen reden om te juichen,
want er is nog meer te doen. Maar dit eerste pan-Europese onderzoek naar de
naleving van de wetgeving laat zien dat een dergelijk onderzoek doeltreffend is
en resultaat oplevert. De volgende stap is een sectorovereenkomst en we zullen
de ontwikkelingen in de sector nauwlettend blijven volgen".
Vicevoorzitter Antonio Tajani, verantwoordelijk voor vervoer, liet weten:
"Volledige doorzichtigheid van de prijzen is een verplichting die voortvloeit
uit de luchtdienstenverordening. Luchtvaartmaatschappijen zijn verplicht hoge
normen voor de hele sector te hanteren; het is onze taak ervoor te zorgen dat
alle marktdeelnemers dezelfde regels naleven. Dit is in de eerste plaats in het
belang van de consument die de prijzen van verschillende
luchtvaartmaatschappijen met elkaar wil vergelijken en een echte keuze wil
maken.
1.	Resultaten van de bezemactie van vliegticketverkoop van 2007
De controles zijn nu voor 85% afgerond. Van 137 onderzochte websites
van ongeveer 80 bedrijven zijn er inmiddels 115 aangepast (zie overzichtstabel
van de controlegegevens per eind maart 2009 in bijgaand MEMO/09/238).
2.	Doorlichting van vliegmaatschappijen
De doorlichting is bedoeld om de algemene situatie op het gebied van de
onlineverkoop van vliegtickets grondig te controleren, waarbij er ook rekening
mee wordt gehouden dat sinds de eerste bezemacties in september 2007 twee nieuwe
EU-wetteksten in werking zijn getreden om de consumentenbescherming te
verbeteren (de richtlijn oneerlijke handelspraktijken en de
luchtdienstenverordening). Aan de hand van een checklist van 14 punten die in
overleg met de luchtvaartsector was opgesteld (zie MEMO/09/238),
is bij de gezondheidscontrole gekeken naar de zeven grootste websites van
vliegmaatschappijen in alle 27 lidstaten – het ging daarbij in totaal om
67 luchtvaartmaatschappijen en rond de 339 miljoen passagiers. De resultaten van
de raadpleging die de Commissie op basis van de bevindingen van de studie heeft
uitgevoerd, waaronder de toezeggingen van de luchtvaartmaatschappijen, zijn in
onderstaande tabel samengevat (zie bijlage 1).
Wat gebeurt er nu?De resultaten van de gezondheidscontrole zijn doorgegeven aan de
nationale autoriteiten die verantwoordelijk zijn voor de handhaving en
waar nodig krijgen deze follow-up.
De Commissie werkt samen met de luchtvaartsector aan een
sectorovereenkomst om de normen te handhaven, onder andere door
middel van onafhankelijk toezicht door derden.
De Commissie komt in juni 2009 met een mededeling over handhaving ter
ondersteuning van het werk van de nationale controle-instanties (CPC-netwerk).
dat dan twee jaar operationeel zal zijn.Achtergrond:
Website over de bezemactie
http://ec.europa.eu/consumers/enforcement/sweep/index_en.htm
Bijlage 1
Resultaten van de raadpleging van de Commissie van de
luchtvaartmaatschappijen op basis van de
gezondheidscontrole[1] 
Luchtvaartmaatschappijen die aan alle normen van de gezondheidscontrole
voldoen en hebben toegezegd hun websites op dit niveau te behoudenAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticLuchtvaartmaatschappijen die hebben verklaard dat de problemen die bij de
gezondheidscontrole aan het licht kwamen, al zijn aangepakt of binnenkort zullen
worden aangepakt, zodat aan alle normen wordt voldaanAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] De
doorlichting is een verkennende studie over de algemene
situatie van de luchtvaartsector. De bevindingen waren aanleiding voor een
politiek initiatief van de Commissie om de naleving van de punten op de
checklist te verbeteren. Deze bevindingen en de follow-upmaatregelen van de
Commissie zijn geen beschuldiging van een overtreding. Alleen nationale
autoriteiten die verantwoordelijk zijn voor de handhaving, zijn bevoegd
overtredingen formeel te onderzoeken.
