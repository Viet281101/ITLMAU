IP/09/1498 Brussel, 9 oktober 2009  Voortrekkersrol voor ICT-sector bij verwezenlijking klimaat‑ en energiedoelstellingen, zegt Commissie   De Europese Commissie heeft de Europese informatie‑ en communicatietechnologiesector (ICT-sector) vandaag opgeroepen om uiterlijk in 2011 aan te geven welke praktische stappen hij denkt te nemen om ervoor te zorgen dat zijn energie-efficiëntie in 2015 met 20% is verbeterd.  ICT-apparatuur en ‑diensten vertegenwoordigen ongeveer 8% van het totale elektriciteitsverbruik en ongeveer 2% van de koolstofemissies in de EU. Door een slim gebruik van ICT kan het energieverbruik in energie-intensieve sectoren zoals de bouw, het vervoer en de logistiek worden verminderd en kunnen de totale koolstofemissies in 2020 15% lager uitvallen. De Commissie beveelt aan dat de ICT-sector uiterlijk in 2011 ambitieuze doelstellingen voor energie-efficiëntie goedkeurt.  Ook vraagt zij de EU-landen om het uiterlijk eind 2010 eens te worden over gemeenschappelijke specificaties voor slimme meters.  " Een beter gebruik van innovatieve ICT-oplossingen kan bijdragen tot de door Europa nagestreefde koolstofarme economie. De ICT-sector kan de weg vrijmaken voor een duurzamer en milieuvriendelijker groei en een stimulans zijn voor de schepping van groene banen in Europa" ,  aldus Viviane Reding, EU-commissaris voor Informatiemaatschappij en media. "Wij moeten de kans aangrijpen om op het gebied van energie-efficiënte technologieën baanbrekend werk te verrichten – niet alleen omdat dat de beste manier is om CO 2 -emissies duurzaam te verlagen, maar ook omdat het milieupotentieel van die technologieën de Europese ICT-bedrijven nieuwe marktkansen kan bieden."   De Commissie heeft vandaag een aanbeveling aangenomen waarin zij zegt dat de ICT-sector een voortrekkersrol moet vervullen bij de overgang naar een energie-efficiënte, koolstofarme economie. Zij roept de ICT-sector op om uiterlijk in 2010 overeenstemming te bereiken over gemeenschappelijke methoden voor het meten van energieverbruik en koolstofemissies. Dat moet betrouwbaarder gegevens opleveren, waardoor in 2011 ambitieuze doelstellingen voor energie-efficiëntie en emissieverlagingen kunnen worden vastgesteld. Deze moeten erop gericht zijn de doelstellingen van de EU voor 2020 al in 2015 te halen.  De aanbeveling van de Commissie is gericht tot de EU-lidstaten en de ICT-sector en heeft tot doel het energie-efficiëntiepotentieel te ontsluiten door middel van meer publiek-private partnerschappen, zoals die voor energie-efficiënte gebouwen en groene auto's waartoe de Commissie onlangs het initiatief nam (   IP/09/1116   ), alsmede door partnerschappen tussen de ICT-sector en bepaalde strategische sectoren. Met name de bouw, het vervoer en de logistiek worden genoemd als sectoren waar door ICT‑gebruik enorme verbeteringen van de energie-efficiëntie kunnen worden bereikt.  Ook heeft de Commissie de EU-lidstaten gevraagd om voor de verbetering van de energie-efficiëntie gebruik te maken van ICT-oplossingen. Slimme elektriciteitsnetwerken en slimme meters kunnen de productie-efficiëntie en ‑controle vergroten en de distributie en het verbruik van energie verbeteren. De EU-lidstaten hebben tot eind 2010 de tijd om het eens te worden over gemeenschappelijke specificaties voor slimme meters die consumenten meer informatie geven en daardoor tot een betere beheersing van hun energieverbruik bijdragen. Met een slimme meter in huis kan het energieverbruik met maar liefst 10% worden teruggebracht.  Uiterlijk eind 2012 moet het tijdschema voor de invoering van slimme meters in Europese huishoudens vaststaan.  In de vandaag door de Commissie aangenomen tekst worden nog meer voorbeelden van het milieupotentieel van ICT genoemd: er zou jaarlijks meer dan 22 miljoen ton CO 2 kunnen worden bespaard als maar 20% van alle zakenreizen in Europa door videoconferenties werden vervangen. Ook de verspreiding van breedbandnetwerken die het gebruik van openbare onlinediensten en –toepassingen bevorderen, kan tegen 2020 op wereldschaal een energiebesparing van 1 tot 2% opleveren.  De aanbeveling spoort de overheden van de EU-lidstaten aan om op nationaal, regionaal en lokaal niveau beter gebruik te maken van ICT--instrumenten voor energiesimulatie en –modellering en voor de scholing van specialisten in de bouw, het vervoer en de logistiek. Verder kunnen zij het gebruik van energie-efficiëntere technologie stimuleren door dit te integreren in hun programma's voor overheidsopdrachten.  De aanbeveling van de Commissie is het resultaat van een   openbare raadpleging   die in September 2009 werd afgerond. Hierbij werd bevestigd dat behoefte bestaat aan een gecoördineerde aanpak door de ICT-sector om zijn energie- en milieuprestaties te verbeteren en dat verbintenissen op gemeenschappelijk niveau van belang zijn om de vastgelegde doelstellingen te halen. Achtergrond  Op 10 januari 2007 nam de Commissie een pakket maatregelen over energie en klimaatverandering aan dat door het Europees Parlement werd onderschreven en tijdens de Europese Raad van maart 2007 door de staatshoofden en regeringsleiders van de EU werd goedgekeurd. Dit pakket moest ertoe leiden dat het totale verbruik van primaire energie en de uitstoot van broeikasgassen uiterlijk in 2020 20% lager zouden zijn dan in 1990, terwijl het aandeel van duurzame energie in 2020 met 20% moest zijn toegenomen (   IP/07/29   ). Op 13 mei 2008 kondigde de Commissie aan dat zij de rol van ICT bij de verwezenlijking van deze doelstellingen door een betere energie-efficiëntie in de hele economie zou bevorderen (   IP/08/733   ). In december 2008 bevestigde de EU haar verbintenis deze doelstellingen te verwezenlijken en wees zij op de dringende noodzaak van een efficiënter gebruik van energie (   IP/08/1998   ). In maart 2009 nam de Commissie een   Mededeling inzake de inzet van ICT voor het vergemakkelijken van de overgang naar een energie-efficiënte, koolstofarme economie   aan, waarin zij ICT een van de belangrijkste hefbomen voor de algemene terugdringing van koolstofemissies noemde (   IP/09/393   ).  In haar toespraak over het digitale Europa (   SPEECH/ 09/336   ) heeft commissaris Reding al gewezen op het belang van het "groene" potentieel:  "Ik ben ervan overtuigd dat het digitale Europa het zich niet kan veroorloven zijn milieupotentieel, dat weer nieuwe marktkansen voor Europese ICT-bedrijven kan scheppen, te negeren" . De aanbeveling is te vinden op:    http://ec.europa.eu/information_society/activities/sustainable_growth/energy_efficiency/    Bijlage   Greenhouse gas emissions in CO   2       equivalents (excluding carbon sinks) compared with Kyoto Protocol targets for 2008–12                       MEMBER STATE                  1990    Kyoto Protocol base year 1)   2007   Change 2006–2007   Change 2006–2007   Change 1990-2007   Change base year–2007   Targets 2008–12 under Kyoto Protocol and "EU burden sharing"     (million tonnes)   (million tonnes)   (million tonnes)   (million tonnes)   (%)   (%)   (%)   (%)         Austria   79,0   79,0   88,0   -3,6   -3,9%   11,3%   11,3%   -13,0%     Belgium   143,2   145,7   131,3   -5,3   -3,9%   -8,3%   -9,9%   -7,5%     Denmark   69,1   69,3   66,6   -4,4   -6,2%   -3,5%   -3,9%   -21,0%     Finland   70,9   71,0   78,3   -1,6   -2,0%   10,6%   10,3%   0,0%     France   562,6   563,9   531,1   -10,6   -2,0%   -5,6%   -5,8%   0,0%     Germany   1215,2   1232,4   956,1   -23,9   -2,4%   -21,3%   -22,4%   -21,0%     Greece   105,6   107,0   131,9   3,8   2,9%   24,9%   23,2%   25,0%     Ireland   55,4   55,6   69,2   -0,5   -0,7%   25,0%   24,5%   13,0%     Italy   516,3   516,9   552,8   -10,2   -1,8%   7,1%   6,9%   -6,5%     Luxembourg   13,1   13,2   12,9   -0,39   -2,9%   -1,6%   -1,9%   -28,0%     Netherlands   212,0   213,0   207,5   -1,0   -0,5%   -2,1%   -2,6%   -6,0%     Portugal   59,3   60,1   81,8   -2,9   -3,4%   38,1%   36,1%   27,0%     Spain   288,1   289,8   442,3   9,3   2,1%   53,5%   52,6%   15,0%     Sweden   71,9   72,2   65,4   -1,5   -2,2%   -9,1%   -9,3%   4,0%     United Kingdom   771,1   776,3   636,7   -11,2   -1,7%   -17,4%   -18,0%   -12,5%     EU-15   4232,9   4265,5   4052,0   -64,0   -1,6%   -4,3%   -5,0%   -8,0%     Bulgaria   117,7   132,6   75,5   4,2   5,9%   -35,8%   -43,0%   -8,0%     Cyprus   5,5   5,5   10,1   0,2   1,6%   85,3%   Not applicable   Not applicable     Czech Republic   194,7   194,2   150,8   1,7   1,2%   -22,5%   -22,4%   -8,0%     Estonia   41,9   42,6   22,0   2,8   14,8%   -47,5%   -48,3%   -8,0%     Hungary   99,2   115,4   75,9   -2,9   -3,7%   -23,5%   -34,2%   -6,0%     Latvia   26,7   25,9   12,1   0,4   3,5%   -54,7%   -53,4%   -8,0%     Lithuania   49,1   49,4   24,7   1,9   8,1%   -49,6%   -49,9%   -8,0%     Malta   2,0   2,0   3,0   0,07   2,3%   45,7%   Not applicable   Not applicable     Poland   459,5   563,4   398,9   -0,4   -0,1%   -13,2%   -29,2%   -6,0%     Romania   243,0   278,2   152,3   -1,6   -1,0%   -37,3%   -45,3%   -8,0%     Slovakia   73,3   72,1   47,0   -2,0   -4,1%   -35,9%   -34,8%   -8,0%     Slovenia   18,6   20,4   20,7   0,2   0,7%   11,6%   1,8%   -8,0%     EU-27   5564,0   5759,8   5045,1   -59,4   -1,2%   -9,3%   -12.5%   Not applicable      Source: European Environment Agency  Voluntary ICT Sector commitments to targets and deadlines for CO 2 and Greenhouse Gas emissions (GHG), and energy efficiency/consumption           Companies   Target reduction %   Baseline *   Target date   Comment     Alcatel–Lucent   10   2007   2010    CO 2 emissions of facilities     Advanced Micro Devices Inc   33   2006   2012   GHG emissions per manufacturing index     Bell Canada   15   Not given   2012   GHG emissions     British Tele- Communications Plc   80   1996   2020    CO 2 emissions per unit of contribution to GDP     Cisco Systems   25   2007   2012   GHG emissions     Dell   Additional 15   Not given   2012   Operational carbon intensity     Deutsche Telekom AG   20   2006   2020    CO 2 emissions     Ericsson   15 - 20   2006   2008   Energy efficiency     France Telecom   20   2006   2020    CO 2 emissions     Hewlett-Packard   16 - 40   2005   2010-2011   Energy consumption and GHG emissions for operations and products     IBM   7   2005   2012   GHG emissions     Intel   20 30   2007 2004   2012 2010   Carbon footprint GHG emissions per production unit     Motorola   6   2000   2010    CO 2 emissions     Nokia   6   2006   2012   Energy consumption of offices and sites     Nokia Siemens Networks   20 - 49   2007   2009-2010   Energy consumption of products     Sun Microsystems Inc.   20   2007   2015   GHG emissions     Telecom Italia   30 % increase   2007   2008   Eco-efficiency indicator     Vodafone Plc   50   2006/2007   2020    CO 2 emissions     European Union (all sectors)   20 20   1990 Projected energy use in 2020   2020 2020    CO 2 emissions Energy savings/ efficiency     * The baseline is the year in relation to which the reduction/improvement target is set.  Source : SMART 2020: 'Enabling the low carbon economy in the information age' (company commitments), Appendix 4, p.75  A report by The Climate Group on behalf of the Global eSustainability Initiative (GeSI), GeSI [www.gesi.org] is an international strategic partnership of ICT companies and industry associations and EPA Climate Change Leaders Partnership website:   http://www.epa.gov/climateleaders/partners/index.html
