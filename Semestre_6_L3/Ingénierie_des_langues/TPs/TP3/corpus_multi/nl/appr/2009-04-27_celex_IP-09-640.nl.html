IP/09/640
Brussel, 27 april 2009Europese Commissie geeft startsein voor
ontwerpwedstrijd nieuw EU Biologisch logoFris ontwerp voor biologisch voedsel: Het
Directoraat-Generaal Landbouw en Plattelandsontwikkeling van de Europese
Commissie nodigt alle studenten vormgeving en beeldende kunst uit de 27
EU-lidstaten uit mee te doen aan de EU-brede biologisch logowedstrijd. Met de
wedstrijd is een prijs te winnen die niet in geld is uit te drukken: het
winnende logo zal in juli 2010 in de hele Europese Unie worden ingevoerd als het
officiële logo voor biologische producten. Tijdens de lancering van de
ontwerpwedstrijd zei Mariann Fischer Boel, Europees Commissaris voor Landbouw en
Plattelandsontwikkeling: ‘Het nieuwe logo zal een identiteit geven aan de
biologische sector in de EU. Het zal bijdragen aan de ontwikkeling van de
interne markt en dat is goed nieuws voor zowel de producenten als de
consumenten.’
Met de bedoeling een slim en creatief EU biologisch logo te ontwerpen, geeft
de EU aanstormende Europese talenten de kans een ontwerp te creëren dat op
miljoenen productverpakkingen zou kunnen worden afgebeeld. Het nieuwe EU
biologisch logo wordt verplicht voor alle voorverpakte biologische producten die
afkomstig zijn uit de 27 lidstaten en die voldoen aan de etiketteringsnormen.
Bovendien kan voor alle niet-voorverpakte biologische producten die uit de EU
afkomstig zijn of die uit derde landen zijn geïmporteerd het EU-logo op
vrijwillige basis worden gebruikt.
Alle EU-burgers ingeschreven bij een in de EU-gevestigde instelling voor
beeldende kunst of vormgeving worden aangemoedigd deel te nemen aan deze unieke
internationale ontwerpwedstrijd. Er worden drie winnaars geselecteerd en de
winnaar van de eerste prijs ontvangt een geldprijs van 6.000 euro. De nummers
twee en drie ontvangen respectievelijk 3.500 en 2.500 euro. Inzendingen kunnen
nog tot en met 25 juni 2009 worden geüpload naar de speciale
wedstrijdwebsite www.ec.europa.eu/organic-logo.De Ontwerpwedstrijd Biologisch logo van de EU zal beoordeeld worden door een
jury van deskundigen op het gebied van biologische landbouw en productie en
internationaal vermaarde design professionals. Tot de prominente juryleden
behoren professor, eredoctor, creatief directeur en beherend vennoot Erik
Spiekermann uit Duitsland; Riitta Brusila-Räsänen, professor grafisch
design van de universiteit van Lapland/Finland; Szymon Skrzypczak, een
veelbekroonde jonge ontwerper uit Polen; Elisabeth Mercier, directeur van Agence
BIO uit Frankrijk; Urs Niggli, directeur van het onderzoeksinstituut voor
biologische landbouw (FiBL) uit Zwitserland; Tom Václav&#237;k, een
Tsjechische marketingdeskundige voor biologische producten en voorzitter van de
internationale organisatie voor biologische detailhandelaren en Craig
Sams, voorzitter van de Soil Association uit het Verenigd Koninkrijk. De
wedstrijdjury zal worden voorgezeten door Rob Vermeulen, voormalig voorzitter
van de Pan-European Brand Design Association.
Na de deelnamedeadline zal de jury de beste inzendingen selecteren, die dan
op de wedstrijdwebsite getoond zullen worden als de officiële kandidaten
voor het nieuwe logo. Alle Europese burgers zullen uitgenodigd worden het
winnende logo mee te helpen kiezen, door online op hun favoriet te stemmen. In
de zomer van 2010 worden de winnaar en de nummers twee en drie uitgenodigd voor
de prijsuitreikingsceremonie in Brussel, waar de Europese commissaris voor
Landbouw en plattelandsontwikkeling hen de prijzen zal overhandigen.
De wedstrijd daagt studenten uit een in het oog springend, origineel logo te
ontwerpen dat de diverse aspecten van biologische landbouw en productie
uitdrukt. Bovendien beoordeelt de jury de ontwerpen op hun universele
aantrekkingskracht, hun begrijpelijkheid zonder het gebruik van woorden, hun
helderheid van presentatie en hun tijdloosheid. Alle voorwaarden zijn te vinden
op de website www.ec.europa.eu/organic-logo.
