IP/ 09/1112   Brussel, 10 juli 2009   Ho e kan het "digitale dividend" worden omgezet in voordelen voor de consument en tot zo'n 50 miljard euro aan economische groei voor Europa?   De omschakeling van analoge naar digitale tv in Europa betekent dat radiofrequenties vrijkomen voor nieuwe diensten. De EU bevindt zich in een goede uitgangspositie om te kunnen profiteren van dit "digitale dividend": Duitsland , Finland, Luxemburg, Zweden, Nederland, België (Vlaanderen) en grote delen van Oostenrijk hebben analoge terrestrische tv-uitzendingen al afgeschaft en andere EU-landen zullen hun voorbeeld vóór 2012 volgen (   IP/09/266   ) . Op 12 juni hebben ook de VS de omschakeling gemaakt naar digitale tv-uitzendingen. Het volledige potentieel van de omschakeling benutten staat bovenaan de EU-beleidsagenda op telecommunicatiegebied omdat het nieuw beschikbaar gekomen radiospectrum de manier waarop wij communiceren en toegang krijgen tot audiovisuele inhoud kan verbeteren. Wanneer het nieuwe spectrum efficiënt wordt gebruikt, zal het ook schaalvoordelen met zich brengen en het concurrentievermogen van de EU verbeteren door innovatie in apparatuur en draadloze diensten te bevorderen en door de toegang tot mobiele breedband te vergemakkelijken. Vandaag is de Commissie gestart met een raadpleging om na te gaan hoe op EU-niveau beter kan worden samengewerkt om deze unieke gelegenheid optimaal te benutten . De raadpleging loopt tot 4 september 2009.  " Het digitale dividend komt op een kritiek moment waarop wij ervoor willen zorgen dat alle delen van Europa snelle breedbandaansluitingen krijgen, willen instaan voor hoge zendkwaliteit en de consument een ruimere keuze willen bieden aan toekomstige draadloze diensten," aldus  Viviane Reding, EU-commissaris voor Informatiemaatschappij en media. "Europa zal dit alleen kunnen bereiken als het een gecoördineerde aanpak hanteert en op de meest efficiënte manier gebruik maakt van radiospectrum. Afhankelijk van de keuzes die wij maken, kan het potentiële nut van het digitale dividend miljarden euro's hoger liggen. Wij willen meer inzicht krijgen in de opvattingen van het publiek, mobiele exploitanten en andere marktdeelnemers over deze keuzes alvorens wij onze voorstellen in een definitieve vorm gieten."  Het vrijgekomen radiospectrum kan gegevens verzenden over lange afstanden en over grenzen heen, zodat besluiten daarover die in een lidstaat worden genomen gevolgen hebben voor gebieden die honderden kilometers verderop liggen. Zonder coördinatie kan deze kostbare hulpbron niet met de grootst mogelijke efficiëntie worden benut en zouden sommige diensten wel eens niet beschikbaar kunnen zijn in delen van Europa of in delen van sommige landen.  Gebruiksmogelijkheden voor het digitale dividend liggen hoofdzakelijk bij diensten voor het grote publiek, zowel bij televisie als bij mobiele breedband. Wanneer ervoor wordt gezorgd dat dezelfde apparatuur in de hele EU op dezelfde frequenties kan worden gebruikt, levert dit enorme potentiële economische voordelen op. Dit leidt weer tot aanzienlijke schaalvoordelen voor fabrikanten van apparatuur en tot prijsdalingen, waardoor de vraag van de consument weer zal stijgen en deze diensten meer toegankelijk worden.  Door a angepaste Europese coördinatie kan het potentiële economische nut van het digitale dividend tussen nu en 2015 met nog eens 20 à 50 miljard euro toenemen. Op lange termijn, na 2015, zou door verdere coördinatie op EU-niveau nog eens 30 miljard euro extra winst kunnen worden verwezenlijkt.   Omdat digitale tv tegen het jaar 2012 analoge tv volledig zal vervangen en verschillende lidstaten snel willen handelen om het potentieel van draadloze oplossingen te benutten met het oog op volledige breedbandtoegang, moeten de EU‑landen het nu dringend eens worden over een gemeenschappelijke aanpak. De Commissie stelt voor een EU-strategie goed te keuren – een reeks gemeenschappelijke, gecoördineerde maatregelen die in de vandaag gepresenteerde raadpleging worden beschreven. Met het oog op een duidelijke en betrouwbare regelgeving voor zowel regelgevingsinstanties als het bedrijfsleven waarbij het digitale dividend optimaal wordt benut, overweegt de Commissie ook een plan om de 800 MHz-band te harmoniseren, die met name geschikt is voor nieuwe generaties mobiel breedband.  In d e EU-strategie zouden de voordelen van spectrumcoördinatie worden aangegeven en zouden de lidstaten tegelijkertijd genoeg flexibiliteit krijgen om bijvoorbeeld op omroepgebied rekening te houden met specifieke plaatselijke en nationale kenmerken. Met deze strategie zou de algemene beschikbaarheid van radiospectrum bovendien nog groter worden dan die welke de afzonderlijke lidstaten zouden kunnen verwezenlijken en zouden meer betaalbare en interoperabele diensten kunnen worden aangeboden.  De Commissie zal zo spoedig mogelijk nadat de raadpleging is afgesloten, een definitief voorstel op tafel leggen. Achtergrond  A naloge tv heeft een breed segment van het radiospectrum in beslag genomen; omdat digitale tv efficiënter gebruik maakt van spectrum zullen nu frequenties vrijkomen voor nieuwe toepassingen. Het door de omschakeling vrijgekomen "digitale dividend" is zeer aantrekkelijk omdat de reikwijdte van de signalen in de desbetreffende frequenties zeer groot is en apparatuur ook binnen gebouwen kan worden gebruikt. Afgezien van tv-omroeporganisaties zijn er dan ook zeer veel potentiële kandidaten die belangstelling hebben voor dit deel van het radiospectrum.   In november 2007 bracht de Commissie een   Mededeling   uit waarin de noodzaak van passende EU-coördinatie inzake spectrum werd geschetst alsmede de mogelijke aanpak daarvan. De vandaag gepresenteerde raadpleging sluit hier op aan en volgt op besprekingen met nationale regelgevingsinstanties en belanghebbenden en een lopende sociaal-economische studie waarin de mogelijke gevolgen van de verschillende scenario's voor het gebruik van het digitale dividend worden onderzocht.  De raadpleging over het digitale dividend die vandaag wordt gepresenteerd is te vinden op:   http://ec.europa.eu/information_society/policy/ecomm/radio_spectrum/topics/reorg/pubcons_digdiv_200907/index_en.htm    Bijzonderheden over de lopende studie die wordt uitgevoerd door Analysys Mason, DotEcon and Hogan &amp; Hartson over het benutten van het digitale dividend (publicatie in september) zijn te vinden op:    http://www.analysysmason.com/EC_digital_dividend_study     Informatie van de lidstaten over de omschakelingsplannen :    http://ec.europa.eu/information_society/policy/ecomm/current/broadcasting/switchover/national_plans/index_en.htm     Mededeling van de Commissie over het digitale dividend:    http://eur-lex.europa.eu/LexUriServ/LexUriServ.do?uri=CELEX:52007DC0700:EN:NOT     Mededeling van de Commissie over het versnellen van de omschakeling van analoge naar digitale omroep :     http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT      SPEECH/09/336
