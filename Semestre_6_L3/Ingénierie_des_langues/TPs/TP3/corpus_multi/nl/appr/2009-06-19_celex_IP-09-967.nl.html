IP/ 09/967   Brussel , 19 juni 2009  Elektronische afhandeling van administratieve procedures : Europese Commissie geeft grensoverschrijdende dienstverlening een impuls door nieuwe technologie   De Europese Commissie zal een project meefinancieren dat ge leid wordt door Oostenrijk, Frankrijk, Duitsland, Griekenland, Italië, Nederland en Polen en overheidsinstanties moet helpen hun onlinediensten in de dienstverleningssector te verbeteren. Tegen eind 2009 zal elke lidstaat contactpunten hebben opgericht waar ondernemingen administratieve procedures elektronisch kunnen afhandelen. Terwijl een Belgische dienstverlener bijvoorbeeld online alle formaliteiten kan afhandelen die nodig zijn om een café te openen in Nederland, zal het proefproject werken aan een verdere verbetering van de kwaliteit van elektronische procedures. Over een periode van drie jaar zal meer dan 14 miljoen euro worden geïnvesteerd in het proefproject, waarvan de helft afkomstig zal zijn uit het programma voor concurrentievermogen en innovatie van de EU.  " Investeren in de nieuwste informatietechnologieën is het juiste instrument om samenwerking tot stand te brengen tussen overheden en het makkelijker te maken voor bedrijven om toegang te krijgen tot markten in andere lidstaten," aldus Viviane Reding, commissaris voor Informatiemaatschappij en media. "Door onlinediensten aan te bieden zonder bureaucratische rompslomp kunnen Europese ondernemingen hun vleugels uitslaan op nieuwe markten en zal de handel in de EU een nieuwe impuls krijgen. Dit zal sterkere groei en meer banen op de interne markt tot resultaat hebben."  Diensten zijn de voornaamste motor voor groei en werkgelegenheid in Europa en vertegenwoordigen 70% van het BIP van de EU. De afgelopen jaren was de dienstensector verantwoordelijk voor het ontstaan van 95% van alle nieuwe banen. Hoewel het vrije verkeer van goederen in de EU al een realiteit is geworden, heeft de interne markt voor diensten nog niet zijn volledig potentieel bereikt. Als gevolg van juridische en administratieve belemmeringen is het nog steeds moeilijk voor dienstverleners zich in andere landen te vestigen of handel bedrijven over de grenzen heen.  Het proefproject , dat door de Europese Commissie werd gestart in samenwerking met Oostenrijk, Frankrijk, Duitsland, Griekenland, Italië, Nederland en Polen, zal nieuwe technische oplossingen ontwikkelen die grensoverschrijdende elektronische dienstverlening door overheden op een hoger peil moeten brengen. Vóór eind 2009 zullen in elke lidstaat contactpunten worden opgericht waar bedrijven alle procedures en formaliteiten centraal kunnen afwikkelen. Deze contactpunten vormen de basis om in het kader van dit proefproject, de verschillende manieren van aanpakken die in de EU-lidstaten worden gehanteerd, meer op elkaar af te stemmen. Het zal het gebruik van elektronische diensten en de ontwikkeling van gemeenschappelijke eisen aanmoedigen, gemeenschappelijk normen vaststellen voor veilige transacties in de hele EU en voortbouwen op beste praktijken, open specificaties en gebruiksvriendelijke oplossingen.   Achtergrond :  Het proefproject , "Simple Procedures Online for Cross-border Services" (SPOCS), is een grootschalig proefproject, medegefinancierd door het programma van de Europese Commissie ter ondersteuning van het beleid inzake informatie- en communicatietechnologie dat innovatie en concurrentievermogen stimuleert door een bredere invoering en optimaal gebruik van communicatietechnologieën door burgers, ondernemingen en regeringen. Dit programma maakt deel uit van het programma voor concurrentievermogen en innovatie van de EU dat het concurrentievermogen van Europese ondernemingen wil aanmoedigen en beschikt over een budget van meer dan 3,6 miljard euro voor de periode 2007 - 2013 (   IP/05/391   ).  Op grond van de   EU-dienstenrichtlijn   moeten alle EU-lidstaten voor eind 2009 contactpunten hebben opgericht waar dienstverleners makkelijk alle relevante informatie kunnen verkrijgen en alle vereiste procedures elektronisch kunnen afhandelen zonder dat zij contact hoeven op te nemen met verschillende administratieve instanties of instellingen uit de bedrijvensector.  Grootschalige proefprojecten worden geleid door deelnemende landen en zijn er vooral op gericht op technologie gebaseerd oplossingen te vinden voor grensoverschrijdende diensten op nationaal, regionaal en plaatselijk niveau. Voorts beogen ze de verdere ontwikkeling en verspreiding van gemeenschappelijke specificaties zodat communicatie en interactie tussen de verschillende nationale systemen mogelijk worden en burgers en ondernemingen ten volle kunnen profiteren van de voordelen van de interne markt.  Het project bouwt voort op eerdere grootschalige projecten die EU-burgers de mogelijkheid bieden gebruik te maken van hun   elektronische identiteit   om overal in Europa toegang te hebben tot overheidsdiensten(   IP/08/824   ) en een   project   dat ondernemingen in staat stelt online mee te dingen naar overheidscontracten in heel Europa (   IP/08/785   ). In 2008 heeft de Commissie ook het Smart Open Services- project (SOS) gelanceerd over gemeenschappelijke grensoverschrijdende toegang tot medische informatie (   IP/08/1075   ).  Elektronische overheid ( eGovernment):    http://ec.europa.eu/egovernment          Programma ter ondersteuning van het ICT-beleid :    http://ec.europa.eu/information_society/activities/ict_psp     Het Kaderprogramma voor concurrentievermogen en innovatie :    http://ec.europa.eu/cip/index_en.htm     EU -dienstenrichtlijn:     http://ec.europa.eu/internal_market/services/services-dir/index_en.htm
