IP/09/344
Brussel, 3 maart 2009Vijf belangrijke high-tech bedrijven
verbinden zich ertoe vrouwen meer aan te moedigen tot de cyberwereld toe te
tredenIn de huidige financiële wereldcrisis zijn
banen in de sector informatie- en communicatietechnologieën (ICT) zoals
telecom en het internet, degelijke bronnen van groei die van vitaal belang zijn
voor het herstel van de economie. Voor het concurrentievermogen van de EU is het
echter van belang dat de high-techsector erin slaagt geschoolde werknemers aan
te trekken en vast te houden, met inbegrip van vrouwen. Hoewel verwacht wordt
dat er tegen 2010 een tekort zal zijn van ongeveer 300.000 gekwalificeerde
technici in de EU, is nog niet één op de vijf informatici vrouw. De
Europese Commissie ondernam in 2007 actie en moedigde telecom- en
internetbedrijven aan meer vrouwen aan te trekken voor ICT-banen. Dit heeft
ertoe geleid dat vijf belangrijke ICT-bedrijven vandaag een Europese Code van
beste praktijken voor vrouwen en ICT zullen ondertekenen. Zij verbinden zich
ertoe technische banen aantrekkelijker te maken voor vrouwen en het vrouwelijke
potentieel in de ICT-sector beter te benutten. 
"Het ondertekenen van deze Europese Code van beste praktijken is een
eerste stap om meisjes warm te maken voor high-tech banen en meer vrouwen ertoe
aan te zetten in de ICT-sector te gaan werken. Ik feliciteer de bedrijven die
vandaag de moed en de overtuiging hebben deze code, die de ICT-sector
vrouwvriendelijker zal maken en daardoor zal verrijken, te ondertekenen"
aldus Viviane Reding, EU-commissaris voor telecommunicatie. "De ICT-sector
begint nu pas de omvang van het probleem te beseffen en in te zien hoe
belangrijk het is om vrouwen aan te trekken en een oplossing te vinden voor het
tekort aan geschoolde werknemers waarmee we in Europa geconfronteerd worden. De
ICT-sector in België kent momenteel een tekort van 10.100 informatici,
in Polen is dat 18.300, in Italië 2.800, in Frankrijk 4.300, in Spanje
41.800 en in Duitsland zelfs 87.800! Ik roep andere  ICT-bedrijven op dit
voorbeeld te volgen en de Code voor vrouwen en ICT voor het eind van dit jaar te
ondertekenen."
Vandaag woonde commissaris Reding de ondertekening bij van de Europese code
van beste praktijken voor vrouwen en ICT door vijf Europese en multinationale
ondernemingen: ALCATEL-LUCENT, IMEC, ORANGE-FRANCE TELECOM GROUP, MICROSOFT en
MOTOROLA. Dit evenement is het resultaat van gesprekken met bedrijven waartoe de
aanzet werd gegeven door commissaris Reding op de Internationale Vrouwendag 2008
(IP/08/392).
Met de code wil men meisjes op school of op de universiteit ertoe aanzetten een
keuze te maken voor de high-tech sector maar ook vrouwen die al in deze sector
werken vasthouden en vooruit  helpen door:Laboratoria voor meisjes of Computer Clubs voor meisjes op te richten
waar meisjes meer zelfvertrouwen kunnen ontwikkelen bij het gebruik van ICT door
websites te creëren, muziek te mixen of onlinetijdschriften te ontwerpen.
IMEC, Motorola, Orange en Microsoft, bedrijven die de code hebben ondertekend,
beschikken al over actieve laboratoria voor meisjes en technologie  of
zomertechnologiekampen. Dergelijke clubs bestaan ook in het Verenigd Koninkrijk, en Duitsland 
Mentorschapsprogramma's tijdens zwangerschaps- of ouderschapsverlof
die vrouwen helpen de laatste technologische ontwikkelingen bij te houden.
Deze worden bijvoorbeeld aangeboden door Motorola.
Praktische hulp om werk en gezin in evenwicht te houden.
Ondernemingen zoals IMEC bieden reeds flexibele werkuren en de mogelijkheid om
thuis te werken.
ICT-fora en -netwerken voor vrouwen die steun bieden bij het zoeken naar
een baan, verlenen advies en begeleiding. Alcatel Lucent doet aan
loopbaanondersteuning voor vrouwen met een hoog potentieel zodat zij sneller een
trapje hoger kunnen komen op de carrièreladder. Ook Microsoft en Motorola
hebben programma's voor vrouwelijk leiderschap ingevoerd.
Streefcijfers te bepalen voor het aanwerven en bevorderen van vrouwelijke
ICT-deskundigen op elk niveau en toezicht te houden op de verwezenlijking
ervan. Orange, dat ook de code heeft ondertekend, stimuleert de aanwerving van
vrouwen door de procedure open te houden tot ten minste één vrouw
heeft gesolliciteerd. De Europese Commissie zal nauw toezicht
houden op de tenuitvoerlegging van deze code en deze over een jaar evalueren.
"Dergelijke goede praktijken moeten worden aangevuld door met duidelijke
streefcijfers. Een praktische manier om dit te doen, is ervoor te zorgen dat
meer vrouwen vertegenwoordigd zijn in de raad van bestuur van
ICT-bedrijven", verklaarde commissaris Reding. "Vandaag de dag is slechts
7% van de leden van de raad van bestuur van de 116 grootste ICT-bedrijven vrouw.
We moeten er dan ook naar streven dit percentage tegen 2015 te
verdubbelen."
Achtergrond: 
Om het vrouwelijk potentieel in Europa voor ICT meer in de schijnwerpers te
plaatsen, heeft commissaris Reding in 2007 de aanzet gegeven voor het "Shadowing
Initiative" (IP/07/305)
dat nu ieder jaar wordt georganiseerd. Op een Shadowing Day volgt een meisje een
geslaagde vrouw in de ICT-sector (een ingenieur, leidinggevende of politica)
tijdens een doorsnee werkdag, ontmoet zij mannelijke en vrouwelijke
ICT-deskundigen en krijgt zij een voorproefje van hoe het is om in de ICT-sector
te werken. In 2008 namen meer dan 100 meisjes deel aan dit shadowing-initiatief
(IP/08/392).
In oktober 2008 had commissaris Reding ontmoetingen met andere vrouwelijke
leiders in de politiek en het bedrijfsleven tijdens de Wereldontmoeting van het
Vrouwenforum voor economie en maatschappij in Deauville en deed zij een oproep
voor meer vrouwen met ICT-vaardigheden( MEMO/08/631).De ondertekening vandaag van de Europese Code van beste praktijken voor
vrouwen en ICT ging vergezeld van de conferentie "Cyberellas are IT!" in Brussel
waar commissaris Reding een korte clip presenteerde over het
shadowing-initiatief dat in november 2008 in Lyon plaatsvond. De videoclip "ICT
is wicked" zal in heel Europa op scholen worden verspreid en is ook online te
zien: 
http://212.68.215.195/europa/shadowingday09.wmvMeer informatie is beschikbaar op www.ec.europa.eu/itgirls.
