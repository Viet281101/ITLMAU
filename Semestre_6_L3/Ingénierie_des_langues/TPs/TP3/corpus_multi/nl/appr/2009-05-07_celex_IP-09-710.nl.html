IP/09/710
Brussel, 7 mei 2009Telecommunicatie: Commissie neemt
maatregelen op het gebied van afgiftetarieven om de concurrentie te
verbeterenDe Europese Commissie heeft de
EU-regelgevingsinstanties op telecommunicatiegebied vandaag duidelijke
richtsnoeren verstrekt over de op kosten gebaseerde methode die gehanteerd moet
worden voor de berekening van afgiftetarieven – de wholesale tarieven die
exploitanten in rekening brengen voor het doorgeven van een oproep van een
netwerk van een andere exploitant en die terug te vinden zijn in elke
telefoonrekening. De richtsnoeren zijn in de vorm gegoten van een aanbeveling
waarmee de nationale regelgevingsinstanties zoveel mogelijk rekening dienen te
houden. In de aanbeveling wordt er met name voor gepleit afgiftetarieven op
nationaal niveau alleen te baseren op de werkelijke kosten van een
efficiënte exploitant voor het maken van de verbinding. Door ervoor te
zorgen dat prijsverstoringen tussen telefoonexploitanten in de hele EU
verdwijnen, zullen de prijzen voor de consumenten voor spraaktelefonie binnen en
tussen lidstaten omlaag gaan, waardoor bedrijven en huishoudens in de periode
2009-2012 ten minste 2 miljard euro kunnen besparen en investeringen en
innovatie in de hele telecommunicatiesector een nieuwe impuls krijgen. Mobiele
afgiftetarieven liepen in 2008 sterk uiteen in de EU van 2,00 eurocent per
minuut (in Cyprus) tot 15 eurocent per minuut (in Bulgarije). Mobiele
afgiftetarieven (gemiddeld 8,55 eurocent per minuut) liggen over het algemeen
ook nog eens 10 maal hoger dan vaste afgiftetarieven (die variëren van
gemiddeld 0,57 eurocent tot 1,13 eurocent per minuut). Kleinere exploitanten en
exploitanten van vaste telefonie kunnen  als gevolg van hogere mobiele
afgiftetarieven moeilijker concurreren met grotere mobiele exploitanten. Deze
verschillen en uiteenlopende aanpakken op het gebied van de regelgeving tasten
de interne markt en het concurrentievermogen van Europa aan. 
"Een aantal nationale regelgevingsinstanties hebben zich ingespannen om
afgiftetarieven meer af te stemmen op de reële kosten. Toch zijn er in de
EU nog aanzienlijke verschillen waarbij de kloof tussen vaste en mobiele
afgiftetarieven bijzonder groot is. Dit stemt niet overeen met de toenemende
convergentie tussen vaste en mobiele telefonie en kan leiden tot ernstige
concurrentieverstoringen tussen lidstaten en exploitanten," aldus Viviane
Reding, EU-commissaris voor telecommunicatie. "De Commissie besloot vandaag
iets te doen aan deze verstoring van de concurrentie op de interne markt die
investeringen in een verbetering van vaste netwerken naar glasvezel belemmeren
en waarvoor de consument uiteindelijk de prijs betaalt." 
"Door de afgiftetarieven omlaag te brengen tot een niveau van een
efficiënte exploitant, zal de concurrentie ten behoeve van de Europese
consumenten toenemen," verklaarde EU-commissaris voor concurrentie Neelie
Kroes: “Alleen met een strenge en geharmoniseerde aanpak van de
regelgeving kan ervoor gezorgd worden dat de bestaande concurrentieverstoringen
in de hele EU worden opgeheven en dat innovatieve nieuwe producten die vaste en
mobiele oproepen combineren worden aangeboden. Daarom is het besluit van de
Commissie van vandaag een belangrijke stap waarmee de
EU-telecommunicatieregelingen meer concurrentie ondersteunen."
Om het volledige potentieel van een interne telecommunicatiemarkt te
benutten, worden in de aanbeveling van de Commissie de kostenfactoren genoemd
waarmee alle nationale regelgevingsinstanties op telecommunicatiegebied in de EU
rekening moeten houden wanneer zij afgiftetarieven bepalen die niet
overeenstemmen met marktprijzen, maar gereguleerd worden door nationale
regelgevingsinstanties. De afgiftetarieven zouden hierdoor op een aanzienlijk
lager niveau convergeren dan nu het geval is (volgens een werkdocument van de
diensten van de Commissie tot ongeveer 1,5 à 3 eurocent per minuut voor
eind 2012). Afgiftetarieven zouden gebaseerd moeten worden op de kosten van een
efficiënte exploitant en van toepassing moeten zijn voor alle exploitanten
op het zelfde niveau. Uitzonderingen zijn toegestaan onder bepaalde voorwaarden,
voor een beperkte periode voor kostenverschillen die buiten de controle van de
exploitant vallen. 
De Commissie heeft bij een onderzoek van ongeveer 120 regelgevingsvoorstellen
van nationale regelgevingsinstanties met betrekking tot afgiftetarieven van de
afgelopen 6 jaar incoherenties vastgesteld. Met een gemiddelde van 8,55 eurocent
per minuut zijn mobiele afgiftetarieven bovendien ongeveer het tienvoudige van
vaste afgiftetarieven (deze lopen uiteen van gemiddeld 0,57 eurocent per minuut
tot 1,13 eurocent per minuut). De Franse regelgevingsinstantie ARCEP
meent dat efficiënte mobiele afgiftetarieven zouden moeten liggen tussen
1,00 eurocent en 2,00 eurocent per minuut. 
Onrechtstreekse subsidie voor mobiele exploitanten
Deze verschillen kunnen volgens de Commissie niet gerechtvaardigd worden op
grond van verschillen in onderliggende kosten, netwerken of nationale kenmerken.
Ze vormen een onrechtstreekse subsidie die ten goede komt van mobiele
exploitanten met een groot marktaandeel en ten koste gaat van kleinere en vaste
exploitanten. Dit betekent ook dat er minder middelen beschikbaar zijn voor
belangrijke investeringen zoals verbeteringen van het hoge snelheidsnetwerk voor
internet en dat innovatieve diensten zoals vaste-mobiele producten en bundeling
van oproepen tegen concurrerende prijzen worden belemmerd. 
Afgiftetarieven vertegenwoordigen zowel inkomsten als uitgaven voor
exploitanten: wanneer een exploitant minder inkomsten genereert uit
afgiftetarieven heeft een andere exploitant minder kosten. Als de
regelgevingsinstanties in de periode van 2009-2012 de meer samenhangende, in de
aanbeveling geformuleerde aanpak zouden volgen, zouden kleinere mobiele
exploitanten (die netto meer oproepen verzenden naar andere netwerken)
waarschijnlijk minder moeten betalen aan hun grotere concurrenten, vaste
exploitanten ten minste 2 miljard euro extra inkomsten ontvangen omdat zij
lagere op kosten gebaseerde afgiftetarieven betalen voor oproepen van vaste naar
mobiele netwerken en consumenten ten minste 2 miljard euro kunnen besparen. De
gevolgen op lange termijn zouden zelfs nog groter zijn omdat exploitanten nieuwe
inkomsten genereren, nieuwe exploitanten een stimulans hebben tot de markt toe
te treden en te groeien en consumenten kunnen profiteren van meer innovatieve
diensten.
Alle nationale regelgevingsinstanties in de EU zouden de aanbevolen aanpak
voor afgiftetarieven tegen eind 2012 moeten toepassen. Nationale
regelgevingsinstanties die over beperkte middelen beschikken, zouden echter
gedurende een beperkte verdere periode een afwijkende aanpak mogen volgens
zolang deze maar dezelfde concurrentiebevorderende resultaten oplevert .
Achtergrond
De vandaag bekendgemaakte aanbeveling inzake de regulering van
afgiftetarieven volgt op een openbare raadpleging in de EU (die plaatsvond in de
periode juni - september 2008 (IP/08/1016)
en van de lidstaten (van oktober 2008 tot februari 2009), en een onderzoek van
het Europees Parlement. 
Overeenkomstig artikel 19 van de kaderrichtlijn inzake de EU-voorschriften op
telecommunicatiegebied harmoniseert de Commissie de toepassing van
EU-telecommunicatievoorschriften op de interne markt om de concurrentie ten
voordele van de consument te bevorderen.
Zie ook MEMO/09/222
De aanbeveling en het werkdocument van de diensten van de Commissie zijn
beschikbaar op : 
http://ec.europa.eu/information_society/policy/ecomm/implementation_enforcement/article_7/index_en.htm
Het standpunt van de Europese Groep van regelgevende instanties over
afgiftetarieven is te vinden op: 
http://www.erg.eu.int/doc/publications/erg_07_83_mtr_ftr_cp_12_03_08.pdf
Annex  
[ De tabellen en grafieken zijn beschikbaar in PDF en WORD PROCESSED
]Source: European Electronic Communications Regulation and Markets, 14th
Progress Report 
[ De tabellen en grafieken zijn beschikbaar in PDF en WORD PROCESSED
]Source: European Electronic Communications Regulation and Markets,
14th Progress Report
[ De tabellen en grafieken zijn beschikbaar in PDF en WORD PROCESSED
]Source: European Electronic Communications Regulation and Markets,
14th Progress Report
[ De tabellen en grafieken zijn beschikbaar in PDF en WORD PROCESSED
]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
