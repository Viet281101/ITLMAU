IP/09/343
Brussel, 3 maart 2009Betere toegang tot snel internet nodig om
Europa’s plattelandsgebieden nieuwe kracht te geven, aldus
CommissieHet verbinden van de 30% EU-plattelanders die over
geen snelinternettoegang beschikt, moet prioriteit krijgen om tegen 2010
“breedband voor iedereen” te realiseren, aldus de Commissie vandaag.
Verbeterde internetconnectiviteit is een krachtig instrument om snel economisch
herstel te stimuleren. De Commissie schetst vandaag hoe zij haar eigen
steunprogramma’s zal gebruiken om internetnetwerken en –diensten in
plattelandsgebieden een impuls te geven en heeft de lidstaten van de EU
opgeroepen haar voorbeeld te volgen. Een goede internettoegang kan ervoor zorgen
dat landbouwbedrijven en niet-agrarische ondernemingen in plattelandsgebieden,
met name kleine en middelgrote ondernemingen (KMO’s), minder
geïsoleerd en concurrerender zijn doordat ze toegang krijgen tot
internationale markten en snellere en efficiëntere manieren van zakendoen.
Intussen bespreken het Europees Parlement en de Raad een voorstel van de
Commissie om via het Europees economisch herstelplan nog eens 1 miljard euro
beschikbaar te stellen om snelinternettoegang in alle regio’s van Europa
op grotere schaal te verspreiden. 
“Velen van ons zullen het ermee eens zijn dat wij In de 21ste eeuw,
zeker op kantoor en misschien zelfs thuis, niet zonder de informatie- en
communicatietechnologieën kunnen. Waarom zouden plattelandsgebieden
genoegen moeten nemen met slechte toegang tot dat instrument?”, aldus
Mariann Fischer Boel, Europees commissaris voor Landbouw en
plattelandsontwikkeling. “Als we het menen dat we welvarende en
levendige plattelandsgebieden willen, moeten we wel iedereen helpen het onderste
uit de moderne technologieën te halen.” 
“We moeten onze uiterste best doen om de internettechnologieën
aan alle burgers van Europa te brengen. Internettechnologieën dragen bij
tot de helft van de productiviteitsgroei in de EU, en de lidstaten van de EU
kunnen het zich niet veroorloven dat hun plattelandsgebieden dit potentieel
mislopen, vooral niet in deze tijden van economische crisis,” aldus
Viviane Reding, commissaris voor informatiemaatschappij en media.
“Breedband is een onmisbaar instrument voor ondernemingen in
plattelandsgebieden, met name kmo’s, die van een snelle verbinding met de
rest van de economie afhangen. Ik doe een beroep op de Raad ons te helpen ervoor
te zorgen dat deze ondernemingen niet aan hun lot worden overgelaten door een
sterk signaal af te geven voor steun aan breedband voor alle
Europeanen.”
Terwijl gemiddeld 93% van de Europeanen toegang tot een snelle
onlineverbinding heeft, bedraagt dit aantal maar 70% in plattelandsgebieden; in
sommige landen (zoals Griekenland, Polen, Slowakije, Bulgarije en Roemenië)
bestrijken snelle breedbandinternetnetwerken net 50% of minder van de
plattelandsbevolking. 
De Commissie schetst in een vandaag aangenomen mededeling de voordelen die
betere toegang van plattelandsgebieden tot moderne informatie- en
communicatietechnologieën zoals het internet in plattelandsgebieden met
zich mee kunnen brengen voor ondernemingen en particulieren zoals
landbouwbedrijven en voedselproducenten. 
Zo heeft 80% van de Zweedse landbouwbedrijven al toegang tot het internet en
gebruikt een derde van hen het internet dagelijks (eveneens een derde gebruikt
het internet om EU-steun aan te vragen). In andere regio’s zoals Toscane
(Italië) en Hongarije gebruikt maar een kwart van de landbouwers het
internet, wat de planning van de productie, de afzet van de producten en de
toegang tot de prijzen op de internationale markten, het raadplegen van het
weerbericht of het sluiten van samenwerkingsovereenkomsten met andere
marktspelers bemoeilijkt. Het zijn niet alleen de landbouwers die achter het net
vissen: in heel Europa gebruikt maar 22,5% van de mensen in plattelandsgebieden
e-overheidsdiensten zoals elektronische belastingaangifte, tegenover 32,9% in
stedelijke gebieden.
De Commissie roept dan ook de lidstaten, regio’s (en de plaatselijke
autoriteiten) op, met name in het kader van de middenevaluatie van hun plannen
voor plattelandsontwikkeling in 2010, na te denken over de aanpassing van hun
programma’s voor plattelandsontwikkeling om de juiste nadruk op
informatie- en communicatietechnologieën en op internetconnectiviteit te
leggen.
Achtergrond
De EU pakt de “internetbreedbandkloof” in de EU tussen stedelijke
en rurale gebieden aan via plattelandsontwikkelingsbeleid, een onderdeel van het
gemeenschappelijk landbouwbeleid. De lidstaten en regio’s kunnen EU-geld
uitgeven aan de modernisering, door het gebruik van nieuwe technologieën,
van landbouwbedrijven, opleiding, milieuzorg, opstarten van nieuwe ondernemingen
en basisdiensten in plattelandsgebieden.
Bovendien wordt momenteel in het kader van het cohesiebeleid voor de periode
2007-2013 van de EU zo’n 15 miljard euro besteed aan prioriteiten voor
informatie- en communicatietechnologieën, bijvoorbeeld aan elektronische
overheidsdiensten en internetinfrastructuur. Een deel hiervan gaat naar
plattelandsgebieden.
Op
28 januari 2009 heeft de Commissie, overeenkomstig de conclusies van de Europese
Raad van december 2008, als onderdeel van haar voorstel voor een Europees
economisch herstelplan, voorgesteld 1 miljard euro extra te bestemmen voor
investeringen in breedband om te bereiken dat snelbreedbandinternet heel Europa
bestrijkt (MEMO/09/35).
Als aanvulling op de mededeling van vandaag over betere toegang voor
plattelandsgebieden tot moderne informatie- en communicatietechnologieën is
de Commissie bezig met de organisatie van een EU-conferentie
over breedband in Turijn (Italië) op 2-3 april 2009. Dit evenement
brengt de Commissie, nationale en regionale autoriteiten en andere
belangstellende partijen bijeen om de verhoogde EU-investeringen in breedband in
het kader van het EU-herstelplan en het beleid dat zal helpen tot een
breedbandbereik van 100% in plattelandgebieden te komen te bespreken.
De mededeling van vandaag over betere toegang voor plattelandsgebieden tot
moderne ICT is beschikbaar op: 
http://ec.europa.eu/agriculture/rurdev/employment/ict/index_en.htmMEMO/09/92Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.
% of total territory covered by fixed broadband, Dec
2007
[ De tabellen en grafieken zijn beschikbaar in PDF en WORD PROCESSED ]
Note: No data for rural areas in Malta and Cyprus
Source: Rural development statistical report 2008, European
Commission
