IP/09/480
Straatsburg, 25 maart 2009Lente in Europa 2009: scholieren uitgenodigd
voor deelname aan dialoog over de toekomst van EuropaDit jaar is de campagne "Lente in Europa", waarbij
scholieren worden aangemoedigd om deel te nemen aan activiteiten rond Europese
thema's, op 25 maart in Straatsburg gestart. Voor deze gelegenheid ontmoetten
Margot Wallström, vicevoorzitter van de Commissie, en Katerina Batzeli,
voorzitter van de Commissie cultuur en onderwijs van het Europees Parlement, een
groep scholieren die op bezoek was bij het Europees Parlement. Deze gebeurtenis
vond plaats aan de vooravond van de verkiezingen voor het Europees Parlement in
juni.
Lente in Europa is een jaarlijks evenement dat door een netwerk van 31
ministeries voor onderwijs in Europa - European Schoolnet - wordt georganiseerd
en door de Europese Commissie wordt gefinancierd. Het motto is dit jaar:
"Ideeën bewegen Europa", en het evenement is gekoppeld aan het Jaar van
creativiteit en innovatie. Tot 30 juni worden er op scholen in de lidstaten en
in andere Europese landen, waaronder Noorwegen, Bosnië-Herzegovina en
Zwitserland, activiteiten georganiseerd. 
Op het programma staan onder andere discussies over Europa met gastsprekers,
onlinechats met commissarissen en andere Europese prominenten, debatten,
wedstrijden en andere projecten rond Europese thema's. Jongeren krijgen de
gelegenheid om deel te nemen aan een dialoog over de toekomst van de democratie
in Europa.
"Dit is een geweldige kans om jongeren bewust te maken van het belang van de
EU en het Europees Parlement – als toekomstige kiezers moeten zij hun stem
nu laten horen over kwesties die voor hen van belang zijn", aldus Margot
Wallström.
"Het is niet alleen een prioriteit van de EU om Europa bekend te maken bij de
inwoners en vooral bij de jongste generaties, de scholieren, het is vooral van
elementair belang voor de agenda voor de toekomst van Europa", volgens Katerina
Batzeli. "Lente in Europa" is een manier om de schooljeugd te informeren, te
betrekken en te activeren, zodat zij hun recht op deelname aan het democratische
bestel van de Unie kunnen uitoefenen." 
“Wij verwachten een overvloed aan innovatie en creativiteit van
jongeren bij het vormgeven van de toekomst van Europa", zei Ján
Figel’, commissaris voor Onderwijs en Opleiding. Hij heeft al deelgenomen
aan een onlinechat met scholen. "Tienduizenden jonge Europeanen doen elk jaar
mee aan speciale Europese jeugdprogramma's. Om burgers van Europa te worden is
het van essentieel belang dat jongeren toegang hebben tot goede informatie over
Europa en over onze toekomst kunnen praten."
Thema's van voorgaande Lente in Europa-campagnes waren de interculturele
dialoog, het debat over onze toekomst en de uitbreiding van de Europese
Unie.
Tot nu toe hebben
meer dan 4 000 scholen zich voor evenementen geregistreerd, waarvoor via de
projectwebsite in 23 talen hulpmiddelen beschikbaar zijn:
www.springday2009.net 
Sprekers die een school willen bezoeken, kunnen hun interesse kenbaar maken
op:
http://www.springday2009.net/ww/en/pub/spring2009/misc/back_to_school_apps.cfmDe lijst van gastsprekers bevat al meer dan 30 Europarlementsleden, drie
Europese commissarissen, verscheidene vertegenwoordigers van nationale en
regionale overheden, hoogleraren, experts en studenten die aan een
Erasmusprogramma hebben meegedaan.
