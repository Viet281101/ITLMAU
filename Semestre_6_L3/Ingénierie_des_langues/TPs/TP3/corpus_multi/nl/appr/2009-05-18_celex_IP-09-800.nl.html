IP/09/800
Brussel, 18 mei 2009Uw stem telt, maak er gebruik
vanTussen 4 en 7 juni mogen 375 miljoen burgers uit 27
landen, van Helsinki tot Lissabon, van Dublin tot Vilnius, de leden van het
Europees Parlement kiezen. In een videoboodschap op zijn website roept de
voorzitter van de Commissie, de heer José Manuel Barroso, alle burgers op
te gaan stemmen en zo hun stem te laten horen.
“Uw stem telt. Want uw keus bepaalt de koers van de Europese
Unie voor de komende vijf jaar”, zegt voorzitter Barroso in
deze video die te vinden is op de volgende website: 
http://ec.europa.eu/commission_barroso/president/multimedia/vlog/index_en.htm
Deze videoboodschap vindt u daar in zes talen (Engels, Frans, Duits, Spaans,
Portugees en Italiaans). Zij staat ook op het audiovisuele portaal van de
Europese Commissie. De uitspraken van de heer Barroso zijn in de andere 17 talen
van de Unie op papier beschikbaar.
 “Weliswaar”, zegt hij, “komt de Europese Commissie met
politieke initiatieven en doet zij voorstellen die leiden tot concrete
resultaten voor de burger. Maar het is wél het Europees Parlement dat de
wetten maakt, samen met de regering van Uw land.” En vervolgens:
“Het Europees Parlement roept de andere Europese instellingen ter
verantwoording.”
“Kies kandidaten die de problemen net zo willen oplossen als u
dat wilt”, zegt voorzitter Barroso tot slot, want wat Europa
doet, heeft gevolgen voor u en voor uw dagelijks leven.
