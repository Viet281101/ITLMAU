IP/ 09/840   Brussel, 28 mei 2009  Europese programma’s en films vertegenwoordigen driekwart van de uitzendingen met de grootste kijkdichtheid   In Europa vervaardigde f ilms en televisieprogramma’s blijven Europese televisiekijkers trekken. Volgens een in opdracht van de Europese Commissie uitgevoerde studie, die vandaag werd gepubliceerd, vertegenwoordigen Europese producties bijna driekwart van de programma’s met de hoogste kijkdichtheid op Europese televisiezenders. De aanwezigheid van Europese producties in de nieuwe media, zoals video-on-demand, is bemoedigend, maar om ervoor te zorgen dat deze ook voldoen aan de nieuwe Europese voorschriften op audiovisueel gebied is streng toezicht nodig. Deze voorschriften, die moeten zorgen voor de verspreiding van Europese producties, werden in 2007 aangevuld met maatregelen die specifiek gericht zijn op de nieuwe media en die door alle lidstaten vóór december 2009 moeten worden toegepast (   IP/08/2032   ).   " Ik ben blij dat televisiekijkers belangstelling hebben voor Europese producties. Dit laat zien dat de Europese diversiteit, die door het beleid van de Europese Unie op audiovisueel gebied wordt bevorderd, een waarde is die door de overgrote meerderheid van de Europeanen wordt gedeeld," aldus Jacques Barrot, vicevoorzitter van de Europese Commissie en momenteel ook commissaris voor informatiemaatschappij en media. "Ik ben er echter van overtuigd dat wij het nog beter kunnen doen en dat wij onze producties nog meer kunnen verspreiden. Wij moeten met name het potentieel van on-demand-diensten benutten om plaatselijke en Europese inhoud in heel Europa te bevorderen en zo de culturele diversiteit en onafhankelijke producties te promoten. "  In de vandaag gepubliceerde studie wordt voor het eerst nagegaan gedurende hoeveel tijd Europese televisiekijkers naar Europese programma’s kijken. In vorige studies werd alleen onderzocht welk aandeel deze programma’s vertegenwoordigden in het totale programma-aanbod. Uit de nieuwe studie blijkt dat uitzendingen en films die vervaardigd zijn door Europese en onafhankelijke producenten erg populair zijn. In 2007 vertegenwoordigden Europese uitzendingen en films 74% van de kijktijd , tussen 18u en 23u was dit zelfs 75,5%; 33,4% van de Europese kijktijd was gewijd aan Europese producties van onafhankelijke producenten.  Het leeuwe ndeel van door televisiezenders aangeboden videodiensten-on-demand biedt vrijwel uitsluitend Europese inhoud: meer dan 90% van de ondervraagde televisiezenders verklaarde dat Europese inhoud meer dan 75% vertegenwoordigde van hun aanbod van on-demand-programma’s. Onafhankelijke producenten van videodiensten-on-demand promoten Europese producties daarentegen veel minder: 25% verklaarde namelijk dat hun aanbod minder dan 25% Europese producties omvatte.  Het is dan ook van belang toezicht te houden op de ontwikkeling van het aanbod van video-on-demand in de EU om de culturele diversiteit te bevorderen.  De studie , die gebaseerd is op een representatieve steekproef van televisiezenders en aanverwante diensten in heel Europa, werd uitgevoerd in opdracht van de Europese Commissie om, zoals vereist is op grond van de Europese audiovisuele voorschriften (   MEMO/08/803   ), in 30 landen na te gaan in hoeverre televisiezenders en on-demand-diensten Europese producties bevorderen. In de studie worden ook methoden gesuggereerd om de aanwezigheid van en investeringen in Europese inhoud in videodiensten-on-demand te evalueren. Daarnaast worden de lidstaten en on-demand-diensten aangemoedigd richtsnoeren te formuleren om het belang te meten van Europese inhoud in het kader van on‑demand-diensten. Achtergrond  Op grond van de richtlijn "Televisie zonder grenzen" van 1989 zijn Europese omroeporganisaties verplicht het grootste deel van hun programma-aanbod te reserveren voor Europese producties en ten minste 10% van deze zendtijd of hun programmabudget voor Europese producties die door onafhankelijke producenten zijn vervaardigd. In 2007 werd de werkingssfeer van deze richtlijn met de richtlijn "audiovisuele mediadiensten" uitgebreid tot on-demand-diensten. Overeenkomstig de nieuwe richtlijn zorgen de lidstaten ervoor dat de aanbieders van audiovisuele mediadiensten-on-demand, voor zover haalbaar en met passende middelen, de vervaardiging van en de toegang tot Europese producties bevorderen. Dit kan op verschillende manieren gebeuren, met name door voldoende investeringen in de productie en via de verwerving van de rechten van Europese producties, of door ervoor te zorgen dat er sprake is van een behoorlijk aandeel of een prominente aanwezigheid van dergelijke producties in de video-on-demand-programmacatalogus . (   MEMO/08/803   ).  De vandaag gepubliceerde onafhankelijke studie voegt een externe dimensie toe aan het tweejaarlijks e verslag dat door de Commissie wordt opgesteld over de naleving van deze verplichtingen door de lidstaten, op basis van door de lidstaten verstrekte informatie. De studie werd in opdracht van de Commissie uitgevoerd door Attentional Limited, Oliver &amp; Ohlbaum Associés, Ramboll Management en Headway International. Het laatste verslag van de Commissie, dat de periode 2005-2006 bestrijkt, werd in juli 2008 gepubliceerd (   IP/08/1207   ). Het volgende verslag over de periode 2007-2008 zal in 2010 worden gepubliceerd.   De studie is beschikbaar op :     http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
