IP/09/1548
      Brussel, 20 oktober 2009
      Mededinging: Commissie maakt met Rondetafel Onlinemuziek weg vrij voor betere toegang Europese consumenten tot onlinemuziekOp 19 oktober 2009 hebben de deelnemers aan de vierde bijeenkomst van de Rondetafel voor onlinemuziekdistributie, onder voorzitterschap
            van Eurocommissaris voor Mededinging Neelie Kroes, een gezamenlijke verklaring ondertekend. Daarin worden de algemene beginselen
            beschreven die in de toekomst als basis gaan dienen voor onlinedistributie van muziek. Zo moeten de Europese consumenten beter
            toegang krijgen tot onlinemuziek. Deelnemers aan deze rondetafel waren Amazon, de BEUC, EMI, iTunes, Nokia, PRS for Music, SACEM, STIM en Universal. Na afloop van de rondetafel heeft een aantal deelnemers concrete stappen aangekondigd en toezeggingen gedaan, die moeten resulteren
            in betere toegang van de Europese consumenten tot onlinemuziek.
      Eurocommissaris Kroes: "Europese consumenten willen een beter online muziekaanbod en zij verdienen dat ook. De overeenstemming die vandaag op de rondetafel is bereikt over basisbeginselen, is een reële stap in die richting. Voor het eerst zijn spelers uit diverse delen van de markt het eens geraakt over een gemeenschappelijke routekaart. Ik ben ook ingenomen met de concrete stappen en toezeggingen die zijn gedaan. Dat zou ervoor moeten zorgen dat onlinemuziek
            beter beschikbaar is voor consumenten." 
      Bij de opening van de bijeenkomst herhaalde Commissaris Kroes dat breed erkend wordt dat de licentiering van muziek voor onlinetoepassingen
            beter moet. Omdat de huidige licentieringsmechanismen te complex en te ingewikkeld zijn, lopen stakeholders kansen in de digitale wereld
            mis. Eenvoudigere en transparantere oplossingen voor licentiering bieden potentieel voor marktexpansie en brengen een nieuw en
            innoverend onlinemuziekaanbod bij een bredere groep Europese consumenten. Dit behoeft echter niet ten koste te gaan de culturele
            diversiteit en de belangen van auteurs. 
      De deelnemers aan de rondetafel ondertekenden een gemeenschappelijke verklaring, waarin zij:toezeggen om nieuwe EU-licentieringsplatforms op te zetten, die het repertoire van diverse auteursrechtenorganisaties omvatten. Deze platforms moeten in hun catalogi een zo ruim mogelijk repertoire bijeenbrengen en moeten zijn gebaseerd op vrijwillige
                  samenwerking tussen rechthebbenden;het erover eens zijn dat auteursrechtenorganisaties bepaalde objectieve, transparante en niet-discriminerende criteria moeten
               volgen om andere spelers de kans te bieden multiterritoriale licenties af te geven;een werkgroep oprichten om een gemeenschappelijk kader vast te leggen voor het vaststellen van en de informatieuitwisseling
                  over eigendomsrechten. Dat moet het voor zakelijke gebruikers makkelijker maken om te bepalen wie de rechthebbenden zijn en de vereiste rechten te
                  verkrijgen.Andere stakeholders uit de sector kunnen zich bij deze basisbeginselen aansluiten. Een en ander moet de licentiering van muziek voor onlinetoepassingen eenvoudiger maken, zodat deze markt kan groeien en de
            consumenten er baat bij vinden. 
      Na afloop van de rondetafel:verklaarde Apple dat het zich gesteund voelde door de vooruitgang in de richting van doelmatigere licentiering voor onlinemuziek.
               Het toonde zich ook optimistisch dat de iTunes-store komend jaar in meer Europese landen open zal gaan voor consumenten;verklaarde EMI te verwachten een belangrijke stap voorwaarts te kunnen zetten wat betreft digitale licentiering in Europa
               dankzij niet-exclusieve deals die het zal gaan sluiten met de Spaanse (SGAE) en Franse (SACEM) auteursrechtenorganisatie;beklemtoonde Amazon dat het blijft werken om zijn klanten op al zijn Europese websites een breed productaanbod en lage prijzen
                  te bieden. Voortaan worden ook alle categorieën fysieke producten in alle 27 EU-lidstaten geleverd. Amazon onderstreepte dat het zich bleef inspannen om klanten het ruimst mogelijke aanbod onlinemuziek te bieden. De onderneming noemde de gemeenschappelijke beginselen een belangrijke stap in de evolutie van het EU-licentieringskader.
                  Voor klanten in heel Europa zou de onlinedistributie van digitale muziek nu ook eenvoudiger worden;zal SACEM in lijn met de op de rondetafel afgesproken beginselen nu actief samenwerken met zoveel mogelijk Europese auteursrechtenorganisaties
               om te komen tot een gemeenschappelijke, niet-exclusieve portal die op pan-Europese basis het ruimst mogelijk repertoire aan
               onlinediensten kan aanbieden.Commissaris Kroes juichte toe dat er na de rondetafel concrete stappen zijn gezet om de consumenten betere toegang tot onlinemuziek
            te bieden. Er zou nu ook verdere vooruitgang mogelijk moeten zijn in het licht van de beginselen waarover de deelnemers aan de rondetafel
            het eens waren geworden. De Commissie blijft zich samen met marktpartijen inspannen om de consumenten reële voordelen te bezorgen.
      De gemeenschappelijke verklaring van de deelnemers aan de rondetafel van 19&nbsp;oktober 2009 over de algemene beginselen voor
         de onlinedistributie van muziek is te vinden onder:http://ec.europa.eu/competition/sectors/media/joint_statement_1.pdf. 
      De gemeenschappelijke verklaring van EMI, PRS for Music, SACEM, STIM en Universal Music Group International over een werkgroep
         voor een gemeenschappelijk kader voor informatie over rechteneigendom is te vinden onder:http://ec.europa.eu/competition/sectors/media/joint_statement_2.pdf. 
      Achtergrond
      De eerste bijeenkomst van de rondetafel voor onlinehandel vond plaats op 17 september 2008 (zie IP/08/1338). Deelnemers waren toen EMI Music Publishing, Fiat, eBay, Apple/iTunes, Alcatel-Lucent, LVMH, de Britse consumentenorganisatie
            Which?, SACEM (de Franse auteursrechtenorganisatie voor auteurs en componisten) en Sir Michael Jagger. Die bijeenkomst ging
            over zowel goederen als onlinediensten. De tweede bijeenkomst vond plaats op 16 december 2008, met als specifieke thema de
            onlinedistributie van muziek; zij was beperkt tot deelnemers aan de rondetafel die met dit thema te maken hebben.  
      De resultaten van dit overleg zijn gebundeld in het verslag van de rondetafel voor onlinehandel over kansen en barrières voor
            de onelinedetailhandel. Dit verslag is beschikbaar onder:
      http://ec.europa.eu/competition/consultations/2009_online_commerce/roundtable_report_en.pdf. 
      Over het rapport vond een publieke raadpleging plaats. De opmerkingen die in dat verband werden ingediend, zijn beschikbaar
         onder:http://ec.europa.eu/competition/consultations/2009_online_commerce/index.html.
      Aan de derde bijeenkomst (van 8 september 2009) namen ook andere sleutelspelers uit de sector van de onlinemuziek deel: Amazon,
         Nokia, PRS for Music (de Britse auteursrechtenorganisatie), STIM (de Zweedse auteursorganisatie), Universal Music Publishing
         Group en de koepel van Europese consumentenorganisaties,  de BEUC.
