IP/ 09/1366    Brussel, 28 september 2009  EU stimuleert met “leerbekkenbende”‑campagne gezonde voeding, gezonde levensstijl en evenwichtig dieet bij kinderen Mariann Fischer Boel, EU‑commissaris voor Landbouw en plattelandsontwikkeling, heeft vandaag het startschot gegeven voor een nieuwe campagne “Gezonde voeding” die specifiek is gericht op schoolkinderen. Met de slogan “Eet, drink, beweeg” zullen drie teams zeven Europese landen aandoen om kinderen de kans te geven deel te nemen aan educatieve activiteiten en spelletjes. Op een interactieve website van de Europese Commissie komen bovendien wedstrijden en andere evenementen aan bod die de eetgewoonten van kinderen moeten verbeteren. Belgisch tenniskampioene Justine Henin en de achtjarige Guinness recordhouder Rosolino Cannio zullen de boodschap helpen uitdragen. “Eén blik op de statistieken over het aantal kinderen dat met overgewicht te kampen heeft, volstaat om te beseffen dat dringend moet worden ingegrepen”, aldus Mariann Fischer Boel. Met de schoolfruitregeling en de schoolmelkregeling hebben we al een stap in de goede richting gezet; de campagne “Gezonde voeding” brengt de boodschap "fit zijn is fijn" nu tot in de klaslokalen. EU‑commissaris voor Gezondheid, Androulla Vassiliou, beschouwt de campagne “Gezonde voeding” als “een aanvulling op onze inspanningen om zwaarlijvigheid bij kinderen in Europa terug te dringen in het kader van de EU‑strategie inzake voeding, lichaamsbeweging en gezondheid”. Het is haars inziens van het grootste belang dat alle EU‑beleidsgebieden bijdragen tot een gezondere omgeving voor alle burgers. Achtergrond  De campagne “Gezonde voeding” loopt parallel aan twee andere belangrijke EU‑initiatieven om kinderen evenwichtiger en gezonder te doen eten, nl. de schoolfruitregeling en de schoolmelkregeling .  De campagne brengt de boodschap “ eet, drink, beweeg ” tot in de schoolbanken. Acht weken lang zullen de teams hun tenten opslaan in België, Frankrijk, het VK, Ierland, Estland, Litouwen en Polen. Elk team bezoekt per dag twee scholen. In totaal zullen 18 000 kinderen, verspreid over 180 scholen, bij de activiteiten rond gezonde voeding worden betrokken. De boodschap is steeds dezelfde: eet gezond, want fit zijn is fijn ! Parallel aan de activiteiten van de teams zal acht weken lang een interactieve schattenjacht lopen op de EU‑website van de lekkerbekkenbende, waar schoolkinderen uit de EU tussen 8 en 15 jaar sportartikelen kunnen winnen. In een recente Eurobarometerpeiling bleek drie vierde van de respondenten het volledig eens te zijn met de stelling dat “tegenwoordig meer kinderen last van overgewicht lijken te hebben dan vijf jaar geleden". Dat klopt: ongeveer 22 miljoen kinderen in de EU worden met dit probleem geconfronteerd; 5 miljoen van hen lijden aan zwaarlijvigheid. Voor meer informatie: De “lekkerbekkenbende”-campagne (“The Tasty Bunch"):   http   ://   ec   .   europa   .   eu   /   agriculture   /   tasty   -   bunch   /   Voor actueel persmateriaal:    http://ec.europa.eu/agriculture/tasty-bunch/press-corner/index_en.htm    De schoolfruitregeling van de EU:    http://ec.europa.eu/agriculture/markets/fruitveg/sfs/index_en.htm     De schoolmelkregeling van de EU:     http://ec.europa.eu/agriculture/markets/milk/schoolmilk/index_en.htm    Het volksgezondheidsportaal van de EU – Voeding:    http://ec.europa.eu/health-eu/my_lifestyle/nutrition/index_nl.htm    Het Jeugdgezondheidsinitiatief van de EU:    MEMO/09     /421    en   http://ec.europa.eu/health-eu/youth/index_nl.htm
