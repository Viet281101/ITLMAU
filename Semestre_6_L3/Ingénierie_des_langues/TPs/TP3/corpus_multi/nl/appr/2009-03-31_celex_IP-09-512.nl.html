IP/09/512
Brussel, 31 maart 2009TEN-V-financiering 2009: Commissie maakt 1
miljard euro vrij voor financiering trans-Europese netwerkenVandaag publiceert de Commissie de oproepen tot het
indienen van voorstellen op het gebied van de trans-Europese netwerken van 2009
en trekt zij ongeveer 1 miljard euro uit voor Europese
vervoersinfrastructuurprojecten. In 2009 wordt voor de TEN-V 500 miljoen euro
extra uitgetrokken in het kader van het Europees economisch herstelplan, dat
dankzij een versnelling van de investeringen in infrastructuur een directe
impuls aan de Europese economie moet geven. Voorts worden er middelen
beschikbaar gesteld voor projecten in het kader van de jaar- en
meerjarenprogramma's voor de TEN-V. In deze oproep wordt prioriteit verleend aan
snelwegen op zee, intelligente vervoerssystemen voor het wegvervoer en de
invoering van het European Rail Traffic Management System (ERTMS). Het
Uitvoerend Agentschap voor het trans-Europees Vervoersnetwerk (TEN-T EA), dat
belast is met de technische en financiële tenuitvoerlegging van het
TEN-V-programma, beheert de oproepen tot het indienen van voorstellen en
beoordeelt de ingediende voorstellen namens het “moeder”-DG Energie
en Vervoer. 
Volgens Antonio Tajani, vicevoorzitter van de Commissie en bevoegd voor
vervoer, is "een ambitieus Europees infrastructuurprogramma om de economie aan
te zwengelen een van de meest tastbare en doeltreffende antwoorden die wij op de
huidige economische crisis kunnen bieden. Dankzij het TEN-V-programma en de
realisatie daarvan wordt de werkzekerheid van vele Europeanen in belangrijke
sectoren gewaarborgd; de bouwsector is steeds een belangrijke werkgever geweest
en levert een grote bijdrage aan het Europese bbp. Daarom heeft de Commissie in
het kader van het Europees economisch herstelplan besloten 500 miljoen euro uit
te trekken voor de TEN-V-prioriteiten van 2009." 
Dit jaar omvat de oproep tot het indienen van voorstellen drie afzonderlijke
werkprogramma's: 
1. In het kader van het Europees economisch herstelplan wordt voor de
TEN-V 500 miljoen euro uitgetrokken als antwoord op de economische en
financiële crisis die Europa treft. Hiertoe is dit jaar een ad hoc
werkprogramma vastgesteld in het kader waarvan steun wordt verleend voor
werkzaamheden die in 2009 of 2010 kunnen starten en die grotendeels binnen die
periode van twee jaar kunnen worden uitgevoerd. 
2. Doel van het meerjarenprogramma is middelen te voorzien voor
de grootste prioriteiten binnen het TEN-V-netwerk. In de oproep van dit jaar
wordt de nadruk gelegd op drie soorten projecten:Snelwegen op zee (prioritair TEN-V-project nr. 21) om van het
goederenvervoer over zee een levensvatbaar alternatief te maken voor het
verzadigde wegennet: maximum 30 miljoen euro;
European Rail Traffic Management Systems (ERTMS), harmonisering van
de Europese seingevingssystemen op het spoor: maximum 240 miljoen
euro;
Intelligente vervoerssystemen voor het wegverkeer (ITS wegen),
waarbij dankzij de integratie van informatie- en communicatietechnologie wordt
gezorgd voor een efficiënter en veiliger wegvervoer: maximum 100 miljoen
euro.3. Het flexibel jaarprogramma (140 miljoen euro)
vormt een aanvulling op de inspanningen in het kader van het
meerjarenprogramma. Dit omvat een bedrag van 60 miljoen euro voor het
leninggarantie-instrument, een bedrag dat overeenstemt met de jaarlijkse
bijdrage van de Commissie. Dit bedrag wordt beschikbaar gesteld via de Europese
Investeringsbank (EIB). 
Aanvragen kunnen worden ingediend tot 15 mei 2009. De voorstellen worden
beoordeeld op basis van de bijdrage die zij leveren tot de TEN-V-prioriteiten en
-beleidsdoelstellingen, de rijpheid van de dossiers, de impact – in het
bijzonder op het milieu – en de kwaliteit op het gebied van volledigheid,
duidelijkheid, onderbouwing en samenhang.
Het TEN-T EA organiseert op 22 april 2009 een informatiedag in Brussel, waar
meer informatie wordt gegeven over de oproepen en de selectieprocedure. 
Voor meer informatie, zie http://ec.europa.eu/tentea
of e-mail het TENT-AGENCY@ec.europa.eu
