IP/09/644
Brussel, 27 april 2009Voor het EU-jeugdbeleid breekt een nieuwe
tijd aanDe Commissie heeft voor de komende tien jaar een
nieuwe EU-strategie voor het jeugdbeleid vastgesteld. De nieuwe strategie, met
de titel "Jongeren – Investeringen en empowerment", erkent het feit dat 1)
jongeren juist in de huidige economische en financiële crisis een van de
kwetsbaarste groepen in de samenleving vormen en 2) dat zij in onze vergrijzende
samenleving een waardevolle resource zijn. De nieuwe strategie is
sectordoorsnijdend, met zowel korte- als langetermijnacties op beleidsterreinen
die voor de jongeren in Europa van belang zijn, met name onderwijs,
werkgelegenheid, creativiteit en ondernemerschap, sociale inclusie, gezondheid
en sport, burgerparticipatie en vrijwilligerswerk. De nieuwe strategie legt ook
de nadruk op het belang van jeugdwerk en behelst versterkte maatregelen voor een
betere uitvoering van het jeugdbeleid op EU-niveau.
De jonge generatie krimpt: maakt die nu nog 20% van de bevolking uit, tegen
2050 zal haar aandeel zijn gedaald tot 15%. Onze jeugd is ook een waardevolle
resource en de huidige economische en financiële crisis maakt vooral
duidelijk dat jong menselijk kapitaal gekoesterd moet worden. Hoewel jongeren
vandaag de dag in de EU meer kansen hebben, staan zij ook voor moeilijke
uitdagingen, aangezien er veel voortijdig de school verlaten en hun baan
verliezen of in armoede dreigen te vervallen en met sociale uitsluiting bedreigd
worden.
Enquêtes wijzen uit dat jongeren zich vooral zorgen maken over de
volgende specifieke uitdagingen: onderwijs, werkgelegenheid, sociale inclusie en
gezondheid. Europese jongeren moeten kansen kunnen benutten op het gebied van
politieke en burgerparticipatie, vrijwilligerswerk, creativiteit,
ondernemerschap, sport en wereldwijd engagement. Om die uitdagingen aan te gaan
en alle jongeren kansen te bieden stelt de Commissie een vernieuwd
EU-jeugdbeleid van verreikende betekenis voor.
De strategie "Jongeren – Investeringen en empowerment" ligt in het
verlengde van de in 2008 door de Commissie aangekondigde vernieuwde sociale
agenda en heeft ten doel:meer kansen voor jongeren te creëren in onderwijs en
werkgelegenheid;
de toegang van alle jongeren tot en hun volledige deelname aan het
maatschappelijk leven te verbeteren, en
de solidariteit tussen jongeren en de samenleving te
bevorderen.Zij legt de nadruk op de belangrijke rol van het
jeugdwerk in de aanpak van problemen als werkloosheid, schooluitval en sociale
uitsluiting, en bij de verbetering van vaardigheden en vrijetijdsbesteding.
De Commissie stelt een sectordoorsnijdende aanpak van alle jeugdgerelateerde
vraagstukken voor en de nieuwe strategie schetst verschillende maatregelen die
de Commissie en de lidstaten moeten uitvoeren. Als zodanig maakt zij deel uit
van het gecoördineerde antwoord van de EU op de huidige crisis.
De strategie stelt een betere, flexibelere en vereenvoudigde methode voor de
coördinatie van het jeugdbeleid tussen de lidstaten voor met versterkte
banden met de Lissabonstrategie voor meer groei en werkgelegenheid.
In een toelichting op de nieuwe EU-strategie voor jongeren merkte de Europese
commissaris voor onderwijs, opleiding, cultuur en jeugdzaken, Ján
Figeľ, op: "De jeugd is ons heden en onze toekomst – daarom moeten
we, vooral in het licht van de huidige economische en financiële crisis,
een gecoördineerde inspanning leveren om voor onze jonge burgers zo veel
mogelijk deuren te openen. Het belangrijkste is onze jeugd in staat te stellen
de vele uitdagingen op te pakken waarmee zij in de geglobaliseerde wereld van
vandaag geconfronteerd worden. Onze nieuwe strategie is een tijdige reactie op
deze uitdagingen en leidt een nieuw tijdperk in voor de ontwikkeling van het
jeugdbeleid op EU-niveau."
De goedkeuring van de nieuwe jeugdstrategie door de Commissie volgt op een
uitgebreide raadpleging in 2008 van de nationale overheden, het Europees
Jeugdforum, jongerenorganisaties en andere belanghebbenden. De jongeren zelf
werden online geraadpleegd en zullen nu worden gevraagd te reageren op de
voorstellen van de Commissie in een nieuwe fase van de permanente dialoog tussen
de EU en haar jeugd.
Vandaag verschijnt ook het eerste Europese jeugdverslag met gedetailleerde
gegevens en analyses die door Eurostat zijn verzameld. Deze verslagen zullen
voortaan om de drie jaar worden gepubliceerd en zullen bijdragen tot een betere
kennisbasis op het gebied van de jeugd.
Meer informatie over het jeugdbeleid van de EU:
Jongerenwebsite van de Europese Commissie:
http://ec.europa.eu/youth/index_en.htm
Jongerenportaal:
http://europa.eu/youth/index.cfm
EU-jeugdverslag:
http://ec.europa.eu/youth/index_en.htm
Zie:
MEMO/09/201
(Consultations undertaken prior to the Commission's adoption of a new EU Youth
Strategy on "Youth-investing and empowering") 
MEMO/09/202
(The First EU Youth Report)
MEMO/09/204
(EU Youth policies: Frequently Asked Questions)
