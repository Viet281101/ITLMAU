IP/09/609
Brussel, 21 april 2009Probleemgebieden: Commissie intensiveert
samenwerking met nationale autoriteiten met het oog op eenvoudigere en
gerichtere steunverleningIn de vandaag door haar aangenomen mededeling
effent de Commissie het terrein voor een nieuwe indeling van landbouwgebieden
met natuurlijke handicaps. Met de hulp van wetenschappelijke experts heeft de
Commissie acht bodem- en klimaatcriteria vastgesteld als basis voor een
objectieve en duidelijke indeling. Alvorens met een wetgevingsvoorstel te kunnen
komen, moet de Commissie de bruikbaarheid van deze criteria echter nog toetsen
aan extra gegevens. Daarom is aan de lidstaten gevraagd om op nationale gegevens
gebaseerde simulaties in te dienen waarmee de effectiviteit van de criteria
wordt aangetoond. Tot de verwachte inwerkingtreding van het nieuwe
indelingssysteem in 2014 blijft het huidige systeem van kracht. Deze herziening
heeft geen betrekking op berggebieden (die al zijn ingedeeld op basis van
objectieve gemeenschappelijke criteria), noch op gebieden met specifieke
handicaps (zoals eiland- en kustgebieden), die overeenkomstig die specifieke
handicaps worden ingedeeld.
“De afbakening van gebieden met natuurlijke handicaps die de landbouw
bemoeilijken, moet worden gerationaliseerd en de betrokken steun moet gerichter
worden verleend. Niet alleen de boer, maar ieder van ons heeft er belang bij dat
deze gebieden beteeld blijven om milieuschade te voorkomen”, aldus Mariann
Fischer Boel, commissaris voor Landbouw en plattelandsontwikkeling. “Het
doel bestaat er niet in de probleemgebieden te verkleinen of te vergroten, maar
wel een afbakeningssysteem op te zetten dat duidelijk en transparant is en
rekening houdt met alle specifieke factoren die een uitgestrekt en divers gebied
als de EU kenmerken.”  
Een eenvoudigere en transparante gebiedsafbakening
Momenteel bestaan in de EU meer dan 100 verschillende nationale criteria aan
de hand waarvan wordt bepaald of een gebied in aanmerking komt voor een
areaalbetaling voor probleemgebieden. De Rekenkamer ziet in deze wildgroei de
mogelijke oorzaak van ongelijke behandeling. Met de hulp van wetenschappelijke
experts heeft de Commissie acht bodem- en klimaatcriteria vastgesteld als
mogelijke basis voor een objectieve en duidelijke indeling. 
Of deze criteria daadwerkelijk kunnen dienen voor een nieuwe afbakening, moet
echter nog worden beoordeeld met behulp van simulaties die de lidstaten op grond
van gedetailleerde nationale gegevens hebben uitgevoerd. 
Gerichtere steunverlening
Instandhouding van landschappen, natuurlijke habitats en biodiversiteit,
voorkoming van bosbranden of verbetering van water- en bodembeheer is nagenoeg
onmogelijk zonder behoud van de landbouw in gebieden waar zowel klimaat als
bodem de landbouw bemoeilijkt. 
De EU-subsidies voor het behoud van de landbouw in zulke gebieden moeten gaan
naar gebieden met zware natuurlijke handicaps die een ongunstige weerslag hebben
op de landbouw. Bij de verdeling van de steun over de landbouwbedrijven in deze
gebieden moet bovendien aandacht worden besteed aan bedrijven waar het gevaar
dat land aan landbouwdoeleinden wordt onttrokken, het grootst is.  
Intense samenwerking 
Naar aanleiding van een openbare raadpleging die op 22 mei 2008 van start is
gegaan, heeft de Commissie meer dan 100 keer met de lidstaten rond de tafel
gezeten en 121 bijdragen ontvangen. Deze zijn samengevat in de effectbeoordeling
die bij de mededeling is gevoegd.
Bovendien hebben de instellingen van de EU, de regio’s en de partijen
die betrokken zijn bij het grondgebruik, hun zeg gehad in de analyse die in een
nieuwe gebiedsafbakening moet uitmonden.
Via de nationale simulaties, die van cruciaal belang zullen zijn voor de
voorbereiding van het Commissievoorstel, worden de lidstaten bovendien nog
nauwer bij het hele proces betrokken.
Beperkte werkingssfeer
Deze herziening heeft geen betrekking op berggebieden (die al zijn ingedeeld
op basis van objectieve gemeenschappelijke criteria), noch op gebieden met
specifieke handicaps (zoals eiland- en kustgebieden), die overeenkomstig die
specifieke handicaps worden ingedeeld.
Volgende stappen
De nationale autoriteiten moeten hun simulaties uiterlijk op 21 oktober 2009
bij de Commissie indienen. Het nieuwe indelingssysteem moet in 2014 in werking
treden.
Nadere informatie
De webpagina van de Commissie inzake steun aan landbouwers in
probleemgebieden
http://ec.europa.eu/agriculture/rurdev/lfa/index_en.htmDe webpagina van de Commissie inzake het beleid voor plattelandsontwikkeling
2007-2013
http://ec.europa.eu/agriculture/rurdev/index_nl.htm
