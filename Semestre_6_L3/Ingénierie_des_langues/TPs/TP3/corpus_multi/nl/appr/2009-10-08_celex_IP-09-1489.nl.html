IP/ 09/1489  Brussel, 8 oktober 2009   28 Europese ondernemingen verbinden zich ertoe meer vrouwen aan te trekken in de hightechindustrie  De Europese Commissie toonde zich vandaag verheugd over het toenemend streven van Europese hightechondernemingen om meer vrouwen aan te trekken voor de sector informatie- en communicatietechnologieën (ICT). Amper zes maanden nadat de Europese Commissie een code van beste praktijken voor vrouwen in de ICT-sector publiceerde    (IP/09/344)   , is het aantal ondernemingen dat jonge vrouwen wil aanmoedigen opleidingen te volgen en een loopbaan te starten in de telecommunicatie, technologie en internetindustrie, gestegen van 5 tot 28 – een meer dan vervijfvoudiging. De Commissie publiceerde vandaag ook de Europese gids voor vrouwen in ICT – een nieuw online-instrument dat alle informatie over activiteiten en banen in de EU die betrekking hebben op vrouwen en ICT bijeenbrengt.  "I k juich de toenemende inzet van de ICT-industrie toe, met name van de 28 ondernemingen die de code hebben ondertekend. Hieruit blijkt het groeiende besef van de ICT-sector dat alleen kan worden geprofiteerd van en bijgedragen aan economische groei en innovatie wanneer een oplossing wordt gevonden voor het tekort aan gekwalificeerde werknemers dat tegen 2010 naar verwachting 300.000 zal bedragen," aldus  Viviane Reding,  Europees commissaris voor Informatiemaatschappij en media. "Hoewel vrouwen 45% van alle Europese promovendi vertegenwoordigen, studeert slechts een kwart daarvan af in technische vakken (ingenieur, productie-industrie of bouwkunde) en bij de 116 grootste telecommunicatieondernemingen in Europa zit er slechts 7% vrouwen in de raad van bestuur . Er moeten inspanningen worden gedaan om dit percentage vóór 2015 te verdubbelen en ervoor te zorgen dat het potentieel van vrouwen in deze sector volledig wordt bennut. Ik wil de gehele ICT-industrie dan ook vragen de code snel te ondertekenen en toe te passen."  De code van beste praktijken voor vrouwen in de ICT werd in maart 2009 gepubliceerd om jonge vrouwen aan te moedigen een opleiding te volgen en een loopbaan te starten in de ICT-sector. De code concentreert zich vooral op onderwijs en werkgelegenheid door middel van vrouwendagen, mentorprogramma's, flexibele werktijden en andere innoverende activiteiten om vrouwen bewust te maken van de mogelijkheden en hen ertoe aan te zetten in deze sector te gaan werken. Sedert de start van de code in maart 2009 hebben 28 organisaties, waaronder grote ondernemingen, kleine en middelgrote ondernemingen, adviesbureaus, academische instellingen, ngo's en regelgevende instanties op telecommunicatiegebied de code ondertekend.  Hoewel het aantal vrouwen dat aan de universiteit kiest voor wetenschappelijke disciplines, technologie en ICT toeneemt, zijn er aanzienlijk meer mannelijke dan vrouwelijke studenten in deze richtingen. In 2006 vertegenwoordigden vrouwen 41% van alle promovendi in de natuurwetenschappen, wiskunde en informatica. In datzelfde jaar was dit percentage voor ingenieursstudies, productie-industrie en bouwkunde 25%. Maar in de computerwetenschappen vertegenwoordigden mannen in 2006 meer dan driekwart van alle promovendi.   Hoewel Europese vrouwen steeds beter kunnen omgaan met de computer en het internet, blijven er verschillen bestaan. Het percentage vrouwelijke afgestudeerden in wetenschap en technologie varieert van 44% in Estland tot 20% in Nederland. 81% van de groep vrouwen in de leeftijdscategorie van 16 tot 24 jaar in Nederland gebruikt dagelijks de computer, terwijl dit slechts 38% is in Bulgarije vergeleken met 89% en 38% voor mannen in dezelfde landen. In de gehele EU maakt 38% van de mannen dagelijks gebruik van het internet en slechts 28% van de vrouwen, maar de kloof tussen de seksen bedraagt minder dan 7 procentpunten in Ierland, Griekenland, Frankrijk, Portugal en Finland evenals de 12 landen die sedert 2004 zijn toegetreden tot de EU.   Door de gedragscode te ondertekenen , verbinden ondernemingen en organisaties zich ertoe het aantal vrouwen in het hoger onderwijs in wetenschappelijke en technische richtingen uit te breiden en vrouwelijk talent in de Europese telecommunicatie en de internetbranche aan te werven en te behouden. Mentordagen, open dagen en computerkampen zijn slechts een paar voorbeelden van manieren waarop deze ondernemingen (jonge) vrouwen proberen warm te maken voor deze sector.  Vandaag werd in Brussel een nieuw instrument onthuld – een onlinegids voor vrouwen in ICT   (www.ictwomendirectory.eu)   . Deze gids bestrijkt drie verschillende gebieden : technologie, gemeenschapsvorming en het bedrijfsleven. De gids brengt alle activiteiten, vacatures, wetgeving en statistieken die betrekking hebben op vrouwen in ICT bijeen om een overzicht te geven van wat er in Europa op dat gebied gebeurt en wil samenwerking en netwerken tot stand brengen tussen de verschillende actoren. 1000 belanghebbenden werden uitgenodigd om te worden opgenomen in de gids . Achtergrond  De Europese code van beste praktijken voor vrouwen in ICT beoogt meisjes op school of aan de universiteit warm te maken voor de hightechsector maar ook vrouwen die reeds in deze sector werken daar te behouden. De 28 ondernemingen die de code hebben ondertekend, werden bekendgemaakt op een workshop met de titel   "More women, better jobs and boosting growth"   (meer vrouwen, betere banen en meer groei) die op 8 oktober in Brussel werd gehouden.  De ondernemingen die de code tot op heden hebben ondertekend zijn :   Alcatel-Lucent   (Frankrijk),   APSCO   (VK),   CISCO   ,   European Center for Women and Technology   ,   e-SKILLS   (VK),   Equalitec   (VK),   Google   ,   HP   ,   IMEC   (België),   Infineon   ,   IT Synergy   (VK),   Lebanese Telecommunication Authority   (Libanon),   Microsoft   ,   Motorola   ,   Orange France-Telecom   (Frankrijk),   Panasonic   ,   Papirbredden Innovasjon   (Noorwegen),   Portia   (VK),   Promis@Service   (Luxemburg),   P31 Consulting   (VK),   Research Council of Norway   ,   SAP   ,   Sharpe Thinking (VK),   Simula   (Noorwegen),   Sony Europe   ,   Steinbeis-Europa-Zentrum   (Duitsland),   University of Liverpool (VK), en   Women in Technology   (VK).  Lijst van o ndernemingen die de code van beste praktijken voor vrouwen in ICT hebben ondertekend:     http://ec.europa.eu/information_society/activities/itgirls/signatories/index_en.htm     Website van de Europese Commissie over vrouwen en ICT :    www     .     ec     .     europa     .     eu     /     itgirls          Gids voor vrouwen in ICT:    http://www.ictwomendirectory.eu     V ideo over vrouwen in ICT : 'ICT is wicked':    http://www.youtube.com/watch?v=Mmhe36xwS-Y
