IP/09/593
Brussel, 20 april 2009Platform voor dialoog: het 'Europees
Integratieforum' en de interactieve 'Europese Website voor integratie':  twee
nieuwe instrumenten om integratie te doen slagenVandaag lanceerde de Commissie twee nieuwe
instrumenten met het oog op de integratie van onderdanen van derde landen in de
Europese Unie. Het Europees Integratieforum wordt georganiseerd in samenwerking
met het Europees Economisch en Sociaal Comité. EU-instellingen,
belanghebbenden en organisaties uit het middenveld zullen er van gedachten
wisselen over integratievraagstukken. Daarnaast is er de Europese Website voor
integratie – die weldra 'Integratie in je vingertoppen' wordt – een
website die inhoud van hoge kwaliteit aanbiedt en een onlinegemeenschap van
integratiepractici tot stand brengt.
Vicevoorzitter Barrot, die bevoegd is voor justitie, vrijheid en veiligheid,
verklaarde: "Naar mijn mening is het voor het welslagen van elk
integratiebeleid absoluut noodzakelijk dat wij de hoofden bij elkaar steken.
Daarom ben ik bijzonder verheugd dat we vandaag alle belanghebbenden en
organisaties die op het gebied van integratie actief zijn, bijeenbrengen ter
gelegenheid van de inaugurale zitting van het Europees Integratieforum en de
lancering van de Europese Website voor integratie. Het forum is een 'fysiek'
platform voor het voeren van een dialoog over de huidige uitdagingen en
toekomstige prioriteiten van het integratiebeleid. De website is een 'virtueel
platform', een online gereedschapskist voor iedereen die met migranten bezig is.
Het is een echt interactief instrument, waarlangs goede praktijken worden
uitgewisseld, financieringsmogelijkheden kunnen worden ontdekt en
projectpartners kunnen worden gevonden. De site zal mede zorgen voor de
totstandkoming van een nieuwe onlinegemeenschap van al diegenen die werkzaam
zijn op het gebied van integratie."
Mario Sepi, Voorzitter van het Europees Economisch en Sociaal Comité,
verklaarde: "Het integratieproces is een langdurig proces geweest, dat soms
werd gekenmerkt door vertraging, tegenkanting en veto's, maar waarin ook grote
stappen vooruit zijn gezet. Het is een wederzijds proces, dat gebaseerd is op
rechten en verantwoordelijkheden van immigranten enerzijds en van de ontvangende
samenleving anderzijds. Daarom ook zijn wij steeds blijven ijveren voor een echt
participatief integratiebeleid, niet in de laatste plaats omdat onze permanente
dialoog met het middenveld duidelijk heeft gemaakt hoe groot de verwachtingen
ter zake zijn. Het is geen toeval dat in geen van onze adviezen enige zweem te
bespeuren valt van de smerige stank van vreemdelingenhaat; ons 'Programma voor
Europa: voorstellen vanuit het maatschappelijke middenveld' is daarvan een
duidelijk bewijs."
Europees Integratieforum: een platform voor dialoog over
integratie
Het Europees Integratieforum zal vertegenwoordigers van
middenveldorganisaties de kans geven om hun standpunten over
integratievraagstukken kenbaar te maken, met name in verband met de "EU-agenda
inzake integratie". Terzelfder tijd zal het forum de Europese instellingen de
mogelijkheid bieden om op dit gebied een proactieve rol op zich te nemen. Als
een nieuw platform voor het voeren van een dialoog over integratie,
georganiseerd in samenwerking met het Europees Economisch en Sociaal
Comité, is het forum een uitgelezen gelegenheid om samen met
vertegenwoordigers van de Europese instellingen de huidige uitdagingen en de
toekomstige prioriteiten te bespreken. Tijdens de inaugurale zitting vandaag zal
worden bekeken wat de rol en de methodiek van het forum dienen te zijn om bij te
dragen aan de ontwikkeling van de toekomstige EU-agenda voor integratie, en
komen verder relevante inhoudelijke vraagstukken aan de orde, zoals de gevolgen
van de huidige economische crisis voor de integratie van immigranten. Het forum
zal worden bijgewoond door middenveldorganisaties die op Europees niveau actief
zijn op het gebied van integratie, waaronder de sociale partners, en door
Europese instellingen. Nationale integratieplatformen zullen eveneens
vertegenwoordigd zijn, evenals vertegenwoordigers van het netwerk van nationale
contactpunten voor integratie.
De Europese Website voor integratie: Integratie in je vingertoppen
Het forum is tevens de gelegenheid om de Europese website voor integratie (www.integration.eu) officieel te
lanceren.
De Europese Website voor integratie heeft ten doel integratiebeleid en
-praktijken te stimuleren door succesvolle strategieën uit te wisselen en
samenwerking tussen belanghebbenden en middenveldorganisaties in de gehele EU te
bevorderen. De site staat open voor iedereen en biedt bezoekers de gelegenheid
om goede prakrijken uit te wisselen, financieringsmogelijkheden te ontdekken en
te zoeken naar projectpartners, geïnformeerd te blijven over de laatste
ontwikkelingen op Europees, nationaal en lokaal niveau en in contact te blijven
met leden van de integratiegemeenschap in de EU. Door te fungeren als een brug
tussen integratiepractici en beleidsmakers zal de Europese Website voor
integratie weldra 'Integratie in je vingertoppen' worden – een instrument
dat inhoud van hoge kwaliteit uit geheel Europa aanbiedt en de gemeenschap van
integratiepractici laat groeien.
Op de website (www.integration.eu)
vind je onder meer:Een verzameling innovatieve "goede praktijken" op het gebied van
integratie, gepresenteerd op een overzichtelijke en onderling vergelijkbare
wijze;
Communautaire instrumenten, zoals het 'vind een projectpartner'-instrument,
dat het opbouwen van netwerken en de ontwikkeling van gezamenlijke projecten
aanmoedigt;
Informatie over financieringsmogelijkheden;
Een zeer uitgebreide documentatiebibliotheek, met rapporten,
beleidsdocumenten, regelgeving en effectbeoordelingen;
Discussieforums;
Informatiedossiers per land, met de meest recente informatie over
regelgeving en beleidsprogramma's;
Een repository van links naar externe websites;
Nieuwsberichten en een evenementenkalender, die geregeld geactualiseerd
