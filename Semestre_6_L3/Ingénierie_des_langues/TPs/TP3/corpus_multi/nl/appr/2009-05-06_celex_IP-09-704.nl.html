IP/09/704
Brussel, 6 mei 2009Europese mkb-week moet ondernemerschap in
moeilijke tijden stimulerenHet stimuleren van het ondernemerschap en een
grotere bewustwording van het belang van bedrijfsondersteuning: dit zijn de
belangrijke boodschappen van de eerste Europese mkb-week, die vandaag in Brussel
van start gaat. Van 6 tot en met 14 mei worden in 35 landen meer dan
1 000 evenementen georganiseerd. De rol van Europese ondernemers in
het behouden en creëren van werkgelegenheid verdient nu meer dan ooit
erkenning en ondersteuning. Tijdens de mkb-week krijgen ondernemers ook de
gelegenheid om te ontdekken welke informatie, adviezen en ideeën op
Europees, nationaal, regionaal en lokaal niveau voorhanden zijn die hen kunnen
helpen hun activiteiten te ontwikkelen. 
Vicevoorzitter van de Europese Commissie Günter Verheugen,
verantwoordelijk voor ondernemingen en industrie, gaf vandaag het startsein voor
de week van het mkb (midden- en kleinbedrijf): “Deze Commissie heeft er
samen met de lidstaten hard aan gewerkt de situatie van kleine ondernemingen te
verbeteren. Creativiteit, flexibiliteit en de capaciteit om oplossingen te
vinden zullen het mkb helpen uit deze economische neergang te komen. Samen
hebben we al een aantal stappen in de goede richting genomen. Maar we moeten nog
verder gaan. We hebben meer kleine en middelgrote ondernemingen nodig als
motoren van groei en werkgelegenheid".
De mkb-week is een van de maatregelen waarmee de Small Business Act (SBA),
het eerste echt complete mkb-beleidskader voor de EU en haar lidstaten, wordt
uitgevoerd. Sinds haar aantreding in 2004 heeft de Europese Commissie in het
beleid om het mkb te stimuleren al veel bereikt:Verankering van het "Think Small First"-principe in de EU. 
Vermindering van de administratieve belasting: het mkb profiteert
van vereenvoudigde maatregelen en administratieve kostenbesparingen
gezien de doelstelling van de Commissie om tegen 2012 de administratieve lasten
voor bedrijven met 25% te verminderen en daarbij ook de lidstaten te betrekken
(zie IP/09/131).
Door herziene regels
voor staatssteun komt het mkb eerder in aanmerking voor
overheidsfinanciering voor opleiding, onderzoek en ontwikkeling,
milieubescherming en andere vormen van steun. 
Er komt een nieuw statuut voor een Europese besloten vennootschap,
zodat mkb-ondernemingen overal in Europa volgens dezelfde wettelijke bepalingen
kunnen worden opgericht en geëxploiteerd.
Om startende ondernemers en mensen die een bedrijf willen oprichten te
stimuleren, is begin 2009 het Europese uitwisselingsprogramma Erasmus jonge ondernemers
opgezet. Dankzij dit programma kunnen zij relevante vaardigheden voor het
leiden van een klein of middelgroot bedrijf opdoen door te werken bij een
ervaren ondernemer in een ander EU-land. 
Nieuwe wetgeving die is voorgesteld om het probleem van
betalingsachterstand door overheidsinstanties en bedrijven aan te pakken
(zie IP/09/552).De lidstaten moeten de mogelijkheid krijgen een verlaagd btw-tarief toe
te passen op lokaal verstrekte diensten, waaronder arbeidsintensieve
diensten, zoals kappersdiensten, catering en
reparatiediensten.Tijdens de mkb-week vinden allerlei evenementen
plaats om (potentiële) ondernemers te informeren, bij te staan en met
elkaar in contact te brengen en hen te helpen nieuwe ideeën te ontwikkelen
en gebruik te maken van gepersonaliseerde informatie en ondersteuning.
Voor een compleet overzicht van alle evenementen tijdens de mkb-week:
1ste
Europese mkb-week
In Brussel bijvoorbeeeld kunnen bezoekers van de interactieve
tentoonstelling “SME experience – How it feels to be an
entrepreneur” van 6 tot en met 9 mei aan den lijve ondervinden hoe het
is om ondernemer te zijn door in tien ruimtes installaties te zien, ruiken,
voelen en horen. 
De winnaars van de European Entrepreneurship Video Awards worden
bekendgemaakt tijdens het openingsevenement in Brussel op 6 mei, dat als
thema de invloed van televisie op de ondernemersmentaliteit heeft. In deze
videowedstrijd kunnen korte maar creatieve, interessante en informatieve video's
over het ondernemerschap worden ingezonden in drie categorieën:
"Ondernemingsgeest", "Vernieuwend ondernemerschap" en "Verantwoord
ondernemerschap".
De mkb-week wordt op 13 en 14 mei afgesloten met de conferentie "The small
business act for Europe: business without barriers" in Praag, georganiseerd door
het Tsjechische voorzitterschap van de EU en de Europese Commissie. Hier zullen
onder andere de winnaars van de Europese Ondernemingsprijzen worden
bekendgemaakt, die worden toegekend voor innovatieve manieren om het
ondernemerschap en het mkb in regio's en gemeentes te promoten.
Voor meer informatie:
Small Business
Act
Europese
Ondernemingsprijzen
Enterprise
Europe Network
