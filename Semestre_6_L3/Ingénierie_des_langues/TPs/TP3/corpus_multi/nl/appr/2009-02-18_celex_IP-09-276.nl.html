IP/09/276
Brussel, 18 februari 2009Europese telefonische hulpdienst 116000 voor
vermiste kinderen actief in vijf lidstatenTwee
jaar geleden koos de Europese Commissie het 116000-nummer als een algemene,
telefonische hulpdienst voor vermiste kinderen in de hele EU  (IP/07/188)
en verzocht de lidstaten de invoering ervan op te starten. Terwijl het
116000-nummer afgelopen jaar alleen in Hongarije werkte (IP/08/1129),
hebben alle lidstaten het nummer nu publiekelijk beschikbaar gesteld aan
hulpdienstverleners. Tevens is het nummer toegekend aan dienstverleners in negen
lidstaten in vergelijking met zeven lidstaten vorig jaar.  Het 116000-nummer is
nu een dienst die in vijf landen werkt (Griekenland, Hongarije, Nederland,
Portugal en Roemenië). Binnenkort zal het ook in twee andere landen werken
(België en Slowakije). Na nauwlettend toezicht dat het 116000-nummer door
de lidstaten wordt gebruikt, zoals in de EU-wetgeving bepaald, verzoekt de
Commissie de lidstaten nu opnieuw de potentiële 116000-hulpdienstverleners
te steunen en te begeleiden zodat ouders en kinderen het 116000-nummer overal in
Europa kunnen bellen wanneer zij het nodig hebben.  
"Het is goed nieuws dat de 116000-hulpdienst nu werkt in Griekenland,
Hongarije, Nederland, Portugal en Roemenië. Ik verwachtte echter een
enthousiastere benadering van de andere lidstaten. Er is geen tijd of plaats
voor zelfingenomenheid als het gaat om de veiligheid van onze kinderen",
aldus Viviane Reding, EU-commissaris voor telecommunicatie. "Ik roep alle
lidstaten op hun verantwoordelijkheid na te komen en de dienstverleners te
informeren over de 116-nummers zodat we de telefonische hulpdiensten snel in
werking kunnen stellen in heel Europa. Naast de wettelijke verplichtingen - die
ik streng zal blijven handhaven – is er een morele verplichting tegenover
Europese ouders en kinderen".
Momenteel is de Europese telefonische hulpdienst 116000 in vijf lidstaten
actief (Griekenland, Hongarije, Nederland, Portugal en Roemenië). In
deze landen is het nummer toegewezen aan dienstverleners die de oproepen 24 uur
per dag en 7 dagen per week op nationaal niveau op de juiste manier kunnen
afhandelen.  Sinds de invoering van het 116000-nummer zijn er in Hongarije per
maand ongeveer 40 000 pogingen gedaan om te bellen, waarvan de Hongaarse
hulpdienst er ongeveer zes- à zevenduizend per maand kan beantwoorden.Het
afgelopen jaar heeft het 116000-nummer zijn toegevoegde waarde bewezen tijdens
een ontvoeringszaak.   In België ontvoerde een vader zijn dochters van
zeven, tien en veertien en hield ze gedurende negen en een halve maand verborgen
voor de buitenwereld onder zeer slechte en gevaarlijke omstandigheden. In
september 2008, na een verzoek van de Belgische en de Portugese 116000-hulpdiensten voor vermiste
kinderen, begon het avondnieuws op de Portugese tv-zender RTP-TV met een oproep
voor informatie over deze vermiste kinderen en eindigde het met het
116000-nummer op het volledige scherm.   Enkele minuten na de uitzending was de
zaak opgelost. Het opleggen van het 116000-nummer overal in Europa moet de
zoekcampagnes en de internationale samenwerking makkelijker en doeltreffender
maken.  
De telefonische hulpdiensten zullen op een meer gecoördineerde manier
kunnen reageren op de grensoverschrijdende opsporing van verdwenen kinderen.De tenuitvoerlegging van twee andere nummers, 116111 (telefonische
hulpdiensten waar kinderen assistentie kunnen vragen) en 116123
(telefonische hulpdiensten voor psychische bijstand) die in oktober 2007
zijn ingevoerd, boekt ook vooruitgang.  
Zestien lidstaten (Bulgarije, Tsjechië, Duitsland, Denemarken,
Estland, Griekenland, Finland, Hongarije, Ierland, Letland, Nederland, Polen,
Portugal, Roemenië, Zweden en Slowakije) hebben het 116111-nummer
ingevoerd, in vergelijking met tien lidstaten afgelopen jaar. Twee landen
(Cyprus en Spanje) zijn met de invoering van het nummer bezig. Terwijl het vorig
jaar enkel in Hongarije werkte, is het 116111-nummer nu bereikbaar in negen
lidstaten (Tsjechië, Duitsland, Denemarken, Estland, Hongarije, Polen,
Portugal, Roemenië en Slowakije) en zal het binnenkort in vijf andere
lidstaten werken (Griekenland, Finland, Ierland, Letland en Zweden). 
116123, het psychische bijstandsnummer, is toegewezen aan
telefonische hulpdiensten in zeven lidstaten (Oostenrijk, Duitsland,
Finland, Ierland, Nederland, Zweden en Slowakije). In Cyprus is men met de
nummertoewijzing bezig. Het 116123-nummer werkt in Oostenrijk en binnenkort zal
het in drie andere landen beschikbaar zijn (Duitsland, Zweden en Slovenië).In
juli toonde een voortgangsverslag van de Commissie aan dat de lidstaten tot nu
toe weinig inspanningen hebben gedaan om potentiële dienstverleners op de
hoogte te brengen van de 116-nummers en de Commissie heeft hen opgeroepen meer
inspanningen te leveren (IP/08/1129).
De lidstaten kunnen hun inspanningen met name opvoeren door potentiële
dienstverleners, die meestal weinig over telecommunicatie weten, te adviseren
over hoe zij een nummer toegewezen kunnen krijgen en door hen een contactpunt te
geven bij een ministerie of een nationale regelgevingsinstantie. 
Achtergrond
In juli 2006 stelde
de Europese Commissie voor een algemeen telefoonnummer in te voeren waarop
vermiste kinderen kunnen worden aangegeven (116000) en een ander nummer dat
kinderen kunnen bellen wanneer zij hulp nodig hebben (116111). Dit kwam in
navolging van de goedkeuring van de EU-strategie betreffende kinderrechten (IP/06/927).
Op 15 februari 2007 en 30 oktober 2007 besloot de Commissie om het 116000-nummer
in alle lidstaten in te voeren. Dit besluit verplicht de EU-landen om de
"116-nummers" voor het publiek beschikbaar te maken, maar verplicht hen niet om
de nummers toe te kennen aan een dienstverlener of om dienstverrichting te
verzekeren.  
Meer informatie over de 116-nummers: 
http://ec.europa.eu/information_society/policy/ecomm/current/pan_european/index_en.htm
