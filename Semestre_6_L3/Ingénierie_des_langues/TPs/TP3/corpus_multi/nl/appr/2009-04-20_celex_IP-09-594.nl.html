IP/09/594
Brussel, 20 april 2009Consumentenbescherming: RAPEX-jaarverslag
2008 wijst op meer opgespoorde gevaarlijke productenHet aantal gevaarlijke consumentenproducten dat in
de EU uit de handel is genomen, is in 2008 met 16% gestegen ten opzichte van
2007, zo blijkt uit het vandaag verschenen jaarverslag van de Commissie over
RAPEX, het systeem van de Gemeenschap voor snelle waarschuwingen over
gevaarlijke non-foodproducten. Deze stijging van 1605 meldingen in 2007 tot 1866
vorig jaar toont aan dat de capaciteit van het RAPEX-systeem in 2008 weer
aanzienlijk verhoogd is na een belangrijke investering van middelen en training
door de Europese Commissie en de lidstatenEuropese bedrijven die actief zijn op
het gebied van de veiligheid van consumentenproducten nemen hun
verantwoordelijkheden serieuzer en roepen hun onveilige producten sneller terug
uit de handel. Speelgoed en kinderverzorgingsartikelen (zoals fietsen,
loopstellen, kinderbedjes en fopspenen), elektrische apparaten en
motorvoertuigen waren in 2008 de meest gemelde producten. Het aantal meldingen
van producten van Chinese herkomst via RAPEX steeg (van 52% in 2007 tot 59% in
2008). Dit dient te worden gezien als een gevolg van de verscherpte aandacht van
markttoezichtautoriteiten voor de soorten producten waar zij van weten dat die
een hoger risico lopen.
Commissaris Meglena Kuneva voor consumentenbescherming zei: "Dit verslag
toont duidelijk aan dat er geen plaats is voor zelfgenoegzaamheid als het op
veiligheid aankomt. De grootste uitdaging voor 2009 is het verzekeren dat
productveiligheid in deze periode van financiële crisis niet opzij wordt
geschoven, dat bedrijven hun plichten tegenover consumenten blijven nakomen en
dat de lidstaten voldoende middelen reserveren voor handhaving. Veiligheid is
geen overbodige luxe. Dit verslag zet de belangrijke uitdagingen waar wij mee
geconfronteerd worden helder uiteen en geeft een duidelijk signaal dat er geen
plaats is voor bezuinigingen of half werk als het op veiligheid aankomt.
Integendeel, in tijden van economische crisis wanneer consumenten bij hun
uitgaven zeer veel belang hechten aan de prijs, moeten wij onze inspanningen
opvoeren en uitermate waakzaam blijven."
Aantal meldingen van gevaarlijke producten blijft stijgen
Het totale aantal meldingen via het RAPEX-systeem is geleidelijk gestegen
sinds 2004 (toen de Richtlijn inzake algemene productveiligheid, de wettelijke
basis voor RAPEX, door de lidstaten in nationale wetten werd omgezet). In het
huidige vijfde jaar is het aantal meldingen verviervoudigd van 468 (in 2004) tot
1866 (in 2008).In 2008 is het aantal meldingen met 16% gestegen ten opzichte van
2007. De groei van het aantal RAPEX-waarschuwingen kan toegeschreven worden aan
de betere handhaving van de veiligheid van producten door de nationale
autoriteiten, het grotere plichtsbewustzijn van bedrijven, een betere
samenwerking met derde landen en de opbouw van netwerken tussen de lidstaten,
waarbij de Europese Commissie een coördinerende rol heeft gespeeld.
Alle landen werken mee aan RAPEX
Alle EU-landen namen deel aan het RAPEX-syteem door nieuwe gevaarlijke
producten te detecteren en te melden en door passende maatregelen te nemen naar
aanleiding van de informatie die zij ontvingen. Twaalf lidstaten hebben hun
deelname aan het systeem verder geïntensiveerd en hebben meer gevaarlijke
producten gemeld dan in 2007. De landen die de meeste meldingen doorgaven waren
Duitsland (205 meldingen), Spanje (163 meldingen), Slowakije (140 meldingen),
Griekenland (132 meldingen) en Hongarije (129 meldingen). Meldingen uit deze
landen vertegenwoordigen 50% van alle meldingen over producten die een ernstig
gevaar inhouden en die via het systeem worden verstuurd.
Speelgoed, elektrische apparaten en motorvoertuigen bovenaan de
lijst
Speelgoed (498 meldingen), elektrische apparaten (169 meldingen) en
motorvoertuigen (160 meldingen) zijn alleen al verantwoordelijk voor 53% van
alle meldingen van producten die een ernstig gevaar inhouden in 2008.Deze
resultaten zijn in overeenstemming met de resultaten van RAPEX uit 2007.
Textiel, met inbegrip van kleding, werd in 2008 (met 140 meldingen) de op drie
na meest via RAPEX gerapporteerde productcategorie.
Stijging van het aantal meldingen over producten van Chinese herkomstVan alle meldingen over producten die een ernstig gevaar inhouden en via het
RAPEX-systeem gemeld werden in 2008 betroffen er 909 producten die in China
vervaardigd waren.Het aantal producten van Chinese herkomst dat via RAPEX gemeld
werd, steeg van 52% in 2007 tot 59% in 2008.Deze stijgende tendens moet in het
licht van een aantal factoren gezien worden, zoals een stijgende invoer van
goederen uit China in de EU, handhavingsacties op nationaal niveau die zich
richten op producten van Chinese herkomst en een meer effectieve samenwerking
tussen de EU en China.
Uit het verslag blijkt dat de Chinese autoriteiten steeds meer restrictieve
maatregelen invoeren voor hun markt op basis van de RAPEX-informatie verspreid
via de "RAPEX-CHINA”-toepassing (gelanceerd in september 2006).De door de
Chinese autoriteiten getroffen corrigerende maatregelen worden sinds 2007 op
basis van een systeem van driemaandelijkse rapportering aan de Commissie
meegedeeld. Sinds de lancering van deze toepassing heeft AQSIQ 669
RAPEX-meldingen onderzocht. In 352 gevallen (53%) hadden de onderzoeken
preventieve of restrictieve maatregelen tot gevolg (zoals uitvoerverbod of
uitvoerstop, of strenger toezicht op de Chinese fabrikant of exporteur), die
ofwel door AQSIQ ofwel vrijwillig door de Chinese fabrikant of exporteur
toegepast werden.
Zie voor meer informatie:MEMO/09/167
http://ec.europa.eu/consumers/safety/rapex/index_en.htm
