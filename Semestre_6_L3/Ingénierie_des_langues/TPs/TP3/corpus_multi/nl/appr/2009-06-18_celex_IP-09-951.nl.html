IP/ 09/951   Brussel, 18 juni 2009   Europe se Commissie wil open, onafhankelijke en verantwoordelijk governance van het internet   De Europese Commissie, het u itvoerend orgaan van de Europese Unie, heeft vandaag in een strategisch document een oproep gedaan tot meer transparantie en multilaterale verantwoordingsplicht bij de governance van het internet. Wereldwijd zijn er nu 1,5 miljard internetgebruikers, waarvan 300 miljoen in de 27 lidstaten van de Europese Unie. Momenteel is de Internet Corporation for Assigned Names and Numbers (   ICANN   ), een particuliere, in de VS gevestigde instantie, verantwoordelijk voor het coördineren van de voornaamste internetelementen. De Commissie stemt ermee in dat particuliere bedrijven ook in de toekomst de leiding nemen bij het dagelijks beheer van de werking van het internet, mits zij zich verantwoordelijk en onafhankelijk opstellen. Verder is de Commissie van mening dat besluiten over het internet, met name over openheid en veiligheid, op een transparante en verantwoordelijke manier moeten worden genomen omdat zij van invloed zijn op iedereen op deze aardbol. De ICANN werkt momenteel in het kader van een gezamenlijke projectovereenkomst met het Ministerie van Handel van de Verenigde Staten, die op 30 september 2009 verstrijkt. Volgens de Europese Commissie moeten toekomstige regelingen op het gebied van internetgovernance aangepast zijn aan de sleutelrol die het mondiale netwerk voor alle landen speelt.  Viviane Reding, EU-commissaris voor Informatiemaatschappij en Media verklaarde: "De Internet Corporation for Assigned Names and Numbers nadert een historisch punt in haar ontwikkeling. Zal het een volledig onafhankelijke organisatie worden met verantwoordingsplicht jegens de mondiale internetgemeenschap? Voor Europeanen ligt dit in de lijn der verwachtingen en wij zullen hier dan ook op aandringen. Ik roep de Verenigde Staten op samen te werken met de Europese Unie om dit streven te verwezenlijken."  Met het oog op het verstrijken van de bilaterale gezamenlijke projectovereenkomst tussen de ICANN en de VS-regering in september verklaarde de Commissie vandaag dat dit initiatief van de privésector weliswaar de leiding moet behouden, maar dan met duidelijke richtsnoeren die in het kader van een internationale dialoog worden opgesteld. Als de ICANN bijvoorbeeld toezicht moet houden op de invoering van gepersonaliseerde domeinnamen (zodat ".com" in een website vervangen kan worden door ".anderenaam"), moet ze duidelijke richtsnoeren bepalen en op open wijze werken. De EU is voorts van mening dat toekomstige regelingen voor het internet moeten voldoen aan de basisbeginselen, met name het in acht nemen van de mensenrechten en de vrijheid van meningsuiting alsmede het waarborgen van de stabiliteit en de veiligheid van het internet.  In een vandaag bekendgemaakte mededeling : "Internetgovernance: de volgende stappen", doet de Commissie voorstellen voor een meer open, transparante en integratieve governance van het internet. Een van de hoofddoelstellingen is die van de verantwoordingsplicht – zowel interne (besluitvormende instanties en algemene organisatie van de ICANN), als externe (multilaterale verantwoordingsplicht die betrekking heeft op alle landen). Dit houdt tevens in dat iedereen die belang heeft bij de beslissingen van governance-instanties een beslissing ook moet kunnen aanvechten bij een onafhankelijk rechtscollege. De Commissie stelde ook voor het netwerk te laten beheren door instanties uit de privésector met inachtneming van de beginselen van overheidsbeleid maar zonder regeringsinmenging in de dagelijkse gang van zaken.  De VS-regering is momenteel de enige overheid die formeel toezicht heeft over het beleid en de activiteiten van de ICANN sinds de oprichting ervan in 1998. Omdat de gezamenlijke projectovereenkomst nu afloopt, vindt de Commissie dat de ICANN een universele verantwoordingsplicht moet hebben, niet alleen jegens één regering maar ook jegens de internetgemeenschap wereldwijd. Dit is met name van belang omdat de komende miljard internetgebruikers hoofdzakelijk afkomstig zullen zijn uit ontwikkelingslanden. De Commissie verklaarde vandaag dat de EU met internationale partners in overleg moet treden over deze kwesties, met name over de manier waarop het internet krachtiger kan optreden in geval van onverwachte storingen of doelbewuste aanvallen.  De Commissie wil in haar beleidsvoorstellen initiatieven van de privé-sector opnieuw aanmoedigen en ervoor zorgen dat het internet een motor van innovatie, vrijheid van meningsuiting en economische ontwikkeling blijft. Achtergrond  De EU heeft altijd het voortouw genomen bij internationale besprekingen over internetgovernance. Zij was met name betrokken bij de oprichting van de ICANN in 1998. Een aantal belangrijke beginselen over hoe het internet in het algemeen belang moet worden beheerd en gecoördineerd werden tussen 2003 en 2005 overeengekomen door regeringen, de privé-sector en het maatschappelijk middenveld in de context van de   Wereldtop over de informatiemaatschappij.   De noodzaak te zorgen voor voortdurende veiligheid en stabiliteit van het internet was een belangrijke prioriteit die door de EU bovenaan de agenda werd geplaatst. Tevens werd ervoor gepleit dat de privé-sector de leiding zou behouden en dat de belanghebbenden op de verschillende terreinen bij de beleidsvorming over belangrijke punten zouden worden betrokken.  De mededeling van de Commissie "Internetgovernance: de volgende stappen " is te raadplegen op:    http://ec.europa.eu/information_society/policy/internet_gov/index_en.htm     EU -commissaris Viviane Reding heeft onlangs in een videoboodschap haar visie geschetst voor de toekomst van internetgovernance (zie   IP/09/696   ):    http://ec.europa.eu/commission_barroso/reding/video/text/message_20090504.pdf     Vandaag presenteerde de Europese Commissie ook haar actieplan over een andere belangrijke ontwikkeling van het internet – het "internet van de dingen" zie   IP/09/952.   Annex  Growth of Internet users by regions of the world 1990-2008, in millions of users         Source: International Telecommunication Union
