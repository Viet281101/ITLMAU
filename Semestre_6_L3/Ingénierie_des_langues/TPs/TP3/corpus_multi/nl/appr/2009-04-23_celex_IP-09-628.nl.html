IP/09/628
Brussel, 23 april 2009Commissie verheugd over goedkeuring klimaat-
en energiepakketDe Europese Commissie verheugt zich over de formele
goedkeuring van het klimaat- en energiepakket en van de regelgeving om de
CO2-uitstoot van nieuwe brandstoffen voor
auto's en transportvoertuigen te verminderen. Dankzij deze maatregelen, waarover
in december 2008 overeenstemming is bereikt, slaat Europa doelbewust de weg in
naar een koolstofarme economie en zal de energiezekerheid toenemen. Het pakket
bevat wettelijk bindende doelstellingen om de uitstoot van broeikasgassen terug
te schroeven tot 20% onder het niveau van 1990 en om het aandeel van
hernieuwbare energie met 20% te verhogen, in beide gevallen tegen 2020. Het zal
er bovendien toe bijdragen de energie-efficiëntie in dezelfde periode met
20% te doen toenemen, wat ook een van de doelstellingen van de EU is. Europa is
nu de eerste regio ter wereld waar dergelijke verreikende, wettelijk bindende
klimaat- en energiedoelstellingen in de praktijk worden gebracht.  Het betekent
een belangrijke bijdrage aan de verwezenlijking van de doelstellingen van het
internationale klimaatverdrag dat in december wordt gesloten in het kader van de
klimaatconferentie van de Verenigde Naties.
Commissievoorzitter José Manuel Barroso heeft in dit verband het
volgende verklaard: "Vandaag hebben wij een overeenkomst gesloten over een van
de topprioriteiten van de Commissie. Het energie- en klimaatveranderingspakket
is de lakmoestest voor Europa; nu moet namelijk blijken of wij in staat zijn te
zorgen voor het welzijn van onze burgers. Mede dankzij de gisteren bereikte
overeenkomst over het versterken van de interne energiemarkt van de EU hebben
wij een belangrijke stap gezet in de richting van een betere
energie-efficiëntie en energiezekerheid en is de positie van Europa met het
oog op een later dit jaar te sluiten nieuw internationaal klimaatverdrag
aanzienlijk versterkt."
In het pakket zijn de verbintenissen van de Europese leiders verankerd om
tegen 2020 de uitstoot van broeikasgassen terug te schroeven tot 20% of meer
onder het niveau van 1990 en om het aandeel van het energieverbruik uit
hernieuwbare bronnen met 20% te verhogen. In diezelfde periode moet de
energie-efficiëntie met 20% toenemen. 
Het pakket vormt de basis voor een verdere vermindering van de uitstoot,
namelijk van 20% tot 30%, in het kader van een bevredigend internationaal
klimaatverdrag waarbij ook de andere ontwikkelde en ontwikkelingslanden hun
bijdrage leveren aan de wereldwijde beperking van de uitstoot. Dit
internationale verdrag zal worden gesloten in december 2009 tijdens de
klimaatconferentie van de VN in Kopenhagen.
Het klimaat- en energiepakket bestaat uit vier regelgevingsbesluiten:een richtlijn tot herziening van de EU-regeling voor de handel in
emissierechten (EU-ETS), die betrekking heeft op 40% van de broeikasgasemissies
in de EU;
een beschikking, op basis van een eerlijke verdeling van de inspanningen, 
waarbij bindende nationale doelstellingen worden vastgelegd voor de uitstoot
door sectoren die niet onder de EU-ETS vallen (zie bijlage);
een richtlijn waarbij bindende nationale doelstellingen worden vastgelegd
voor de verhoging van het aandeel van hernieuwbare energiebronnen in de
energievoorziening (zie bijlage);
een richtlijn waarbij een wettelijk kader tot stand wordt gebracht voor een
veilige en milieuvriendelijke toepassing van technologieën voor
CO2-afvang en -opslag.Ter aanvulling van het pakket zijn
tegelijkertijd nog twee andere regelgevingsbesluiten vastgesteld:een verordening op grond waarvan de CO2-uitstoot van nieuwe
wagens moet worden teruggedrongen tot gemiddeld 120 g per km in de periode
2012-2015, en vervolgens tot 95 g per km tegen 2020. Deze maatregel op zich zal
al zorgen voor meer van een derde van de voor niet-ETS-sectoren voorgeschreven
vermindering van de uitstoot;
een herziening van de richtlijn over brandstofkwaliteit op grond waarvan
brandstofproducenten de broeikasgasemissies in de brandstofproductieketen met 6%
moeten terugdringen tegen 2020. Toekomst
De zes regelgevingsbesluiten treden in werking op de twintigste dag na de
bekendmaking ervan in het Publicatieblad, waarschijnlijk in mei.
Nadere informatie 
Meer informatie over
het pakket en de aanvullende regelgeving kan worden gevonden in IP/08/1998
en de Memo's over:
De EU-ETS: MEMO/08/796Gezamenlijke inspanningen: MEMO/08/797
Hernieuwbare energie: MEMO/08/33
Koolstofafvang en –opslag: MEMO/08/798
CO2-uitstoot van personenwagens: MEMO/08/799
Brandstofkwaliteit: MEMO/08/800
Website van de Commissie over de klimaatmaatregelen:
http://ec.europa.eu/climateaction
Bijlage 
Wettelijk bindende doelstellingen voor de lidstaten, tegen
2020Wijziging van de emissies door niet onder de EU-ETS vallende
sectoren (ten opzichte van het niveau van 2005)Aandeel hernieuwbare energie in eindenergievraag in
2020AT«-16.0%34%BE-15.0%13%BG20.0%16%CY-5.0%13%CZ9.0%13%DK-20.0%30%EE11.0%25%FI-16.0%38%FR-14.0%23%DE-14.0%18%EL-4.0%18%HU10.0%13%IE-20.0%16%IT-13.0%17%LV17.0%40%LT15.0%23%LU-20.0%11%MT5.0%10%NL-16.0%14%PL14.0%15%PT1.0%31%RO19.0%24%SK13.0%14%SI4.0%25%ES-10.0%20%SE-17.0%49%UK-16.0%15%
