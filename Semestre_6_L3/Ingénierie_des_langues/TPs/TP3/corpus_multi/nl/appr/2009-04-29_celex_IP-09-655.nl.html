IP/09/655
Brussel, 29 april 2009EU-begroting 2010 gericht op
herstelNu Europa de ernstigste recessie sinds jaren
doormaakt, heeft de Commissie een voorontwerp van begroting van 139 miljard euro
voor 2010 goedgekeurd. De uitgaven voor volgend jaar zijn gericht op economisch
herstel. Het meeste geld (45%) gaat naar groei- en werkgelegenheidsmaatregelen
– 3,2% meer dan in 2009 – om de concurrentiekracht in de Unie te
herstellen. De uitgaven voor de grote onderzoek- en energieprogramma's stijgen
met ruim 12% en ook voor het cohesiebeleid is meer geld beschikbaar. 52% van het
Cohesiefonds en de structuurfondsen gaat naar de EU-12. Over de gehele linie
stijgen de uitgaven. In totaal bedraagt de begroting 138,6 miljard euro aan
vastleggingen (1,18% van het BNI) en 122,3 miljard euro aan betalingen (1,04%
van het BNI). 
Bij de presentatie van het voorstel zei Siim Kallas, vicevoorzitter voor
administratieve zaken, audit en fraudebestrijding, en verantwoordelijk voor
financiële programmering en begroting: "Deze begroting is erop gericht
te voorkomen dat de crisis nog erger wordt. Er gaat 6 miljard euro naar
onderzoek en innovatie, en het Europees Sociaal Fonds biedt steun aan ongeveer 9
miljoen mensen.” Hij voegde daaraan toe: “In 2010 wordt ook
het tweede deel van de EU-bijdrage aan het herstelplan betaald, waarmee het
totaal aan extra crisisgeld op meer dan 6 miljard euro komt voor de periode
2008-2010".
62 miljard euro voor banen, infrastructuur en concurrentievermogen
Geld vrijmaken voor projecten om banen te scheppen of te behouden, bedrijven
helpen en het concurrentievermogen herstellen: dat zijn de prioriteiten voor de
EU. Trans-Europese vervoer- en energienetwerken krijgen 12,7% meer dan in 2009
(1,08 miljard) en het Programma voor concurrentievermogen en innovatie 3,3% (0,5
miljard). 2010 is het Europees Jaar voor de bestrijding van armoede en sociale
uitsluiting. Hiervoor is bijna 20 miljoen euro beschikbaar en zijn allerlei
activiteiten gepland in de lidstaten. En het satellietnavigatieproject Galileo,
paradepaardje van de EU, krijgt in het tweede jaar 8% meer te besteden (0,9
miljard euro). 
Grootste deel van Cohesiefonds voor EU-12
Van de 62 miljard euro die is uitgetrokken voor banen en concurrentievermogen
is 49 miljard bestemd voor cohesie in de EU-27. De trend om geld uit te trekken
voor de lidstaten die in 2004 en 2007 lid zijn geworden van de EU (EU-12) wordt
doorgezet. Voor de allereerste keer gaat het grootste deel van het Cohesiefonds
en de structuurfondsen naar de EU-12 (52%). Ook de extra landbouwsteun voor deze
regio's legt gewicht in de schaal: bijna 20% is nu voor de EU-12, wat neerkomt
op 11 miljard euro. 
Dankzij het GLB, de interne markt en de hogere marktprijzen ligt het inkomen
van de boeren in de EU-12 nu 47% hoger dan voor de toetreding. Voor natuurlijke
hulpbronnen is in de EU-27  59 miljard euro beschikbaar, waarvan bijna 15
miljard bestemd is voor milieu en plattelandsontwikkeling, een toename van een
kleine 2,5%.
Tweede fase van de financiering van het Europees economisch herstelplanIn april 2009 hebben het Europees Parlement, de Raad en de Commissie besloten
5 miljard euro extra beschikbaar te stellen voor grote Europese projecten op het
gebied van energie en breedbandinfrastructuur en voor nieuwe uitdagingen die
zich in het kader van de gezondheidscontrole van het GLB hebben voorgedaan. Na
de eerste injectie van 2,6 miljard euro in 2009 volgt nog eens 2,4 miljard euro
in de begroting 2010. Uit welke bron deze middelen afkomstig zullen zijn, wordt
besloten in de begrotingsprocedure 2010. 
8 miljard euro aan externe hulp 
In 2010 blijft de EU investeren in hulp aan armere landen en in een sterke
positie op het wereldtoneel, om opgewassen te zijn tegen wereldproblemen zoals
klimaatverandering, voedselzekerheid en globalisering. De hulp van de EU aan
ontwikkelingslanden via het instrument voor ontwikkelingssamenwerking neemt met
1,7% toe, tot 2,4 miljard euro. De pretoetredingssteun stijgt met bijna 5% tot
1,6 miljard euro. Voor het Gemeenschappelijk buitenlands en veiligheidsbeleid is
16% meer uitgetrokken (in totaal 282 miljoen). Tevens wordt het laatste deel van
de 1 miljard euro van de voedselhulpfaciliteit uit de begroting 2010
gefinancierd (170 miljoen euro). 
De EU veiliger voor iedereen
Met een stijging van 13,5% tot bijna 1 miljard euro zijn de uitgaven voor
projecten ter bestrijding van criminaliteit en terrorisme en voor het beheer van
de migratiestromen de sterkst stijgende uitgaven op de begroting (wat strookt
met de lopende zevenjarige financiële programmering). 
De administratieve uitgaven voor alle EU-instellingen vertonen een bescheiden
groei van 2,1%; die van de Commissie zelf stijgen met minder dan 1% (0,9%) tot 
3,6 miljard euro.
Achtergrond
De begroting bevat zowel vastleggingen
(juridische verbintenissen om voor financiering te zorgen als aan bepaalde
voorwaarden is voldaan) als betalingen (geld dat contant of per
bankoverschrijving aan de begunstigden wordt uitbetaald). Tijdens de plenaire
vergadering van het Europees Parlement in december wordt de EU-begroting
definitief vastgesteld.
