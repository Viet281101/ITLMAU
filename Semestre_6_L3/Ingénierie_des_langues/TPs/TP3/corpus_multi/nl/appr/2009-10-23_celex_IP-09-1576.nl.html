IP/09/ 1576  Brussel, 23 oktober 2009  Milieu: Commissie begint zoektocht naar groene hoofdsteden van Europa 2012 en 2013  De zoektocht naar de volgende groene hoofdsteden van Europa is begonnen. De prestigieuze prijs 'Groene hoofdstad van Europa' bekroont de steden die een voortrekkersrol vervullen vanwege hun milieuvriendelijk woonklimaat. Eerder dit jaar werden Stockholm en Hamburg verkozen als de eerste winnaars van de titel, respectievelijk voor 2010 en 2011. Nu begint de race om de steden te vinden die de felbegeerde titel mogen dragen in 2012 en 2013. Het is de bedoeling dat de jaarlijkse onderscheiding Europese steden op weg zet om meer aantrekkelijke en gezonde plaatsen te worden –Groene steden – waar het goed leven is.  Milieucommissaris Stavros Dimas verklaarde: "Plaatselijke autoriteiten spelen een cruciale rol bij het verbeteren van de leefomstandigheden voor stadsbewoners. De prijs 'Groene hoofdstad van Europa' is een aansporing voor steden om milieuproblemen op te lossen en de levenskwaliteit van de burgers te verbeteren door in hun stadsplanning systematisch rekening te houden met het milieu."  Groene hoofdstad van Europa 2012 en 2013  Alle EU-steden met meer d an 200.000 inwoners kunnen nu meedingen naar de titel 'Groene hoofdstad van Europa' 2012 en 2013. De wedstrijd staat open voor steden uit de 27 EU-lidstaten, de kandidaat-lidstaten (Turkije, de voormalige Joegoslavische Republiek Macedonië en Kroatië) en de landen van de Europese Economische Ruimte (IJsland, Noorwegen en Liechtenstein).  De inschrijvingen worden beoordeeld op basis van 11 milieucriteria, waaronder de lokale bijdrage tot de bestrijding van de wereldwijde klimaatverandering, productie en beheer van afval, natuur en biodiversiteit, vervoer, lucht, en water.  Steden kunnen inschrijven via een online formulier. De uiterste inzendtermijn voor inschrijvingen voor zowel 2012 als 2013 is 1 februari 2010. De winnaars worden in oktober 2010 bekendgemaakt.  De jury is samengesteld uit vertegenwoordigers van de Europese Commissie, het Europees Milieuagentschap en belangrijke Europese en internationale milieuorganisaties.  Groenere steden  Vier op de vijf Europeanen leven nu in stedelijke gebieden en hun levenskwaliteit wordt direct b eïnvloed door de staat van het stedelijk milieu.  De prijs 'Groene hoofdstad van Europa' is een initiatief om inspanningen te bevorderen en te belonen , steden aan te moedigen verdere maatregelen te treffen en de uitwisseling van beste praktijken tussen Europese steden onder de aandacht te brengen en te stimuleren.  De onderscheiding wordt uitgereikt aan een stad die kan bogen op een consistente ges chiedenis van hoge milieunormen en die zich permanent inzet voor ambitieuze doelstellingen, verdere milieuverbetering en duurzame ontwikkeling. Het is de bedoeling dat de winnende steden andere Europese steden inspireren en de beste praktijken helpen verspreiden.  Stockholm en Hamburg moesten het opnemen tegen sterke tegenstanders om in februari van dit jaar te kunnen worden uitgeroepen tot de eerste groene hoofdsteden van Europa. De Zweedse hoofdstad zal in 2010 de groene hoofdstad van Europa zijn, gevolgd door Hamburg in 2011. De steden werden gekozen als voorbeeld voor de rest van Europa  vanwege hun maatregelen om het stedelijk milieu te verbeteren voor hun inwoners, waaronder ambitieuze maatregelen om luchtverontreiniging, verkeersopstoppingen en de uitstoot van broeikasgassen aan te pakken. Achtergrond  De prijs 'G roene hoofdstad van Europa' is het resultaat van een initiatief van steden met een groene visie. Het concept werd oorspronkelijk bedacht op een bijeenkomst op 15 mei 2006 in Tallinn (Estland), op initiatief van de heer Jüri Ratas, voormalig burgermeester van Tallinn. 15 Europese steden en de Vereniging van Estse Steden ondertekenden er een intentieverklaring over de instelling van een dergelijke onderscheiding. Het initiatief geniet momenteel de steun van meer dan 40 steden, waaronder 21 Europese hoofdsteden. Voor meer informatie:  U ku nt meer lezen over de prijs 'Groene hoofdstad van Europa' op:     www.europeangreencapital.eu    De website van de Commissie over het stadsmilieu:    http://ec.europa.eu/environment/climat/home_en.htm
