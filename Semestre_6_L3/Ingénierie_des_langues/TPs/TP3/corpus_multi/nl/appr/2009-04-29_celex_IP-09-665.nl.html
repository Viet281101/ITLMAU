IP/09/665
Brussel, 29 april 2009Modernisering van de onderzoeksfinanciering
in de EU op het goede spoorVandaag heeft de Europese Commissie een
voortgangsrapport voorgesteld dat betrekking heeft op de eerste twee jaren van
het tot 2013 lopende zevende EU-kaderprogramma voor onderzoek en ontwikkeling
(KP7). Het grootste EU-O&amp;O-programma ooit, met een begroting van
54 miljard euro voor een periode van zeven jaar, blijkt een heel geschikt
antwoord te zijn op de economische en maatschappelijke behoeften van de EU. De
structuur van het KP7 en de vastgestelde nieuwe instrumenten blijken de EU te
helpen haar uitdagingen aan te pakken. Prioritaire gebieden zoals het milieu,
energie of nanotechnologieën dragen ertoe bij een duurzame, koolstofarme
economie uit te bouwen, waarbij door de industrie gestuurde technologieplatforms
hun bijdrage leveren om de thema's te selecteren die een antwoord kunnen bieden
op de langetermijnbehoeften van de onderscheiden sectoren. De Europese
Onderzoeksraad ondersteunt onze beste researchers zodat zij qua
wetenschappelijke uitmuntendheid wereldwijd aan de top kunnen blijven staan.
Gezamenlijke technologie-initiatieven incarneren nieuwe publiek-private
samenwerkingsondernemingen op een nooit eerder geziene technologische en
financiële schaal. Aangezien de relevante begrotingsuitgaven jaarlijks met
13% toenemen tot 2013 is KP7 ook een sterke troef in de strijd van de EU tegen
de huidige crisis. In het voortgangsrapport worden de resterende uitdagingen
voor KP7 toegelicht, zoals de activering van de nieuwe lidstaten, de deelname
van kleine en middelgrote ondernemingen (KMO's) en de administratieve
vereenvoudiging.
Het met het wetenschaps- en onderzoeksbeleid belaste Commissielid Janez
Potočnik verklaarde: "De economische crisis is een goede realiteitstoets
voor onze programma's. Het verheugt me te kunnen constateren dat het zevende
kaderprogramma die toets goed doorstaat: het kaderprogramma injecteert vers geld
om het onderzoek te ondersteunen, met haast een verdubbeling van de
jaarbegroting tussen 2007 en 2013, en levert een stimulans voor de lidstaten en
de industrie om hetzelfde te doen. KP7 is één van de cruciale
EU-instrumenten om de opstanding uit de economische crisis voor te bereiden en
die crisis op een groenere en slimmere manier te overstijgen."
Ontketende vraag om EU-financiering en succesvolle lancering van nieuwe
O&amp;O-instrumenten
In de eerste twee jaren van het zevende kaderprogramma bereikten ongeveer
25 000 voorstellen de uiteindelijke evaluatiefase en werden 5 500
voorstellen geselecteerd, die subsidies verkregen ten belope van alles samen
ongeveer 10 miljard euro. Op de eerste uitnodigingen tot het indienen van
voorstellen van de Europese Onderzoeksraad stroomden ongeveer 11 000
voorstellen binnen. Er werden meer dan 600 beurzen verstrekt voor voorbelovende
EU-onderzoekers. In antwoord op de behoeften van industriële sectoren aan
strategische technologieontwikkeling werden vijf publiek-private
samenwerkingsverbanden (PPS) opgestart. De nieuwe financieringsfaciliteit met
risicodeling, die samen met de Europese Investeringsbank wordt beheerd, heeft
leningsbedragen van samen 2 miljard euro goedgekeurd om risicovolle
O&amp;O-projecten te ondersteunen. 
Verwezenlijking van de Europese onderzoeksruimte
De algemene doelstelling van KP7 is een interne markt voor onderzoek tot
stand te brengen en open innovatie te ondersteunen. KP7 ondersteunt
grensoverschrijdende samenwerking, bevordert "breincirculatie" met behulp van
mobiliteitsbeurzen en verbetert de onderzoeks- en innovatiecapaciteit van de EU
door ondersteuning van de desbetreffende infrastructuur. Het programma ter
ondersteuning van 'onderzoek in samenwerkingsverband' heeft meer dan een derde
(36,7%) van alle ingediende voorstellen aangetrokken, gevolgd door de regeling
ten gunste van de mobiliteit van onderzoekers (23,5%). 
Stimuleren van duurzame ontwikkeling en van de economie
In de eerste twee jaar is 44% van de begroting voor onderzoek in
samenwerkingsverband toegewezen aan interdisciplinair onderzoek op het gebied
van het milieu, energie, landbouw, vervoer, nanotechnologieën, ICT en
ondersteuning van de vernieuwde EU-strategie voor duurzame ontwikkeling. In het
kader van het economisch herstelplan van de EU zal KP7 het milieuvriendelijker
maken van de automobiel-, fabricage- en bouwsector ondersteunen via drie
publiek-private partnerships.
Opening van het EU-onderzoek voor de rest van de wereld
Een van de prioriteiten van KP7 is een sterkere en meer strategische
internationale samenwerking. Nieuwe landen sloten bijvoorbeeld
associatieakkoorden met KP7, wat het totaal op twaalf brengt, er is een
specifiek partnerschap EU-Afrika op het gebied van wetenschap, informatie en
ruimtevaart ondertekend en de internationale wetenschappelijke samenwerking is
bevordert door het opstarten van het ITER-kernfusieproject (International
Thermonuclear Experimental Reactor). 
Minder bureaucratie
KP7 heeft vooruitgang gemaakt op het gebied van de strijd tegen de
bureaucratie, met name dankzij een nieuw garantiefonds en een gecentraliseerde
registratiefaciliteit. Er zijn twee nieuwe Uitvoerende Agentschappen opgezet die
zich specialiseren in de efficiënte tenuitvoerlegging van de
EU-onderzoeksprogramma's, meer bepaald het uitvoeren onderzoeksagentschap
(Research Executive Agency - REA) en de Europese Onderzoeksraad (European
Research Council - ERC). De procedures voor auditing zijn verbeterd en
gestroomlijnd. 
En in de toekomst?
Bepaalde problemen moeten verder worden aangepakt, zoals de vrij lage
participatiegraad van KMO's. De deelname van onderzoekers uit de nieuwe
lidstaten kan worden verbeterd. Vooruitgang op het gebied van de vereenvoudiging
en de daadwerkelijke benutting van nieuwe instrumenten kan een wijziging van de
basisregels vergen. 
Om het zevende kaderprogramma verder te verbeteren zal de Commissie het
advies inwinnen van een onafhankelijke groep van deskundigen die een
tussentijdse KP7-evaluatie zal uitvoeren in het najaar van 2010. 
Vandaag heeft de Commissie ook haar antwoord vastgesteld op de uiteindelijke
evaluatie van KP6, wat verdere input zal leveren voor de toekomstige
tussentijdse evaluatie.
Link naar de volledige tekst van de mededeling van de Commissie en het
KP6-evaluatieverslag:
http://ec.europa.eu/research/index.cfm?pg=reports
Zie ook MEMO/09/209
(Q&amp;A)
