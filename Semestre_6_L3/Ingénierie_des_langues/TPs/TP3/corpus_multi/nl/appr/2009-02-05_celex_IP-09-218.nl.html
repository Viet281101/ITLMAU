IP/09/218
Brussel, 5 februari 2009"Verschil moet er zijn. Discriminatie
niet.": winnaars van de Journalistenprijs 2008 bekendDe Journalistenprijs "Verschil moet er zijn.
Discriminatie niet." is vandaag toegekend aan een Frans artikel over
homovoetballers, met gelijk spel voor een Deens artikel over vrouwen die zich
bekeren tot de Islam. De derde prijs is naar een Portugees artikel gegaan en de
speciale prijs voor een artikel over de Roma is gewonnen door een Griekse
journalist. De prijsuitreiking vindt vanavond in het Kaiserstejnsky-paleis in
Praag plaats.
"De media spelen een belangrijke rol bij de strijd tegen discriminatie,
vooroordelen en stereotypen," aldus EU-commissaris voor gelijke kansen
Vladimír &#352;pidla. "Verscheidenheid en sociale samenhang zijn waarden
die in de huidige sociale, economische en financiële situatie nog
belangrijker zijn."
De Europese Commissie zal vandaag tijdens de prijsuitreiking eer betonen aan
journalisten die met hun werk bijdragen aan een beter begrip van de voordelen
van verscheidenheid en die lezers stimuleren om zich te verdiepen in kwesties in
verband met discriminatie en ongelijkheid. De speciale prijs van dit jaar wordt
door de Commissie uitgeloofd voor een artikel over de Roma.
De gedeelde eerste prijs is voor Pascale Krémer, journaliste bij Le
Monde, voor haar artikel "Homophobie et football: la leçon de Chooz
" (Homofobie en voetbal: de les van Chooz) over homospelers in een lokaal
voetbalteam. Daarin wordt beschreven hoe in de lucratieve marketingwereld van
het voetbal de discriminatie van homo's en lesbiennes in stand wordt gehouden,
maar wordt ook ingegaan op de positieve maatregelen die de voetbalbonden in heel
Europa nemen om discriminatie te bestrijden.
De gedeelde eerste prijs gaat eveneens naar Ole Hall, journalist bij de
Deense Morgenavisen Jyllands-Posten. Hij onthult in zijn artikel
“Danske muslimer udsat for chikane” (Deense moslims
blootgesteld aan intimidatie) hoe Deense vrouwen die zich bekeren tot de Islam
opeens niet meer tot de meerderheid, maar tot een zeer zichtbare minderheid in
hun eigen land behoren. In die zin komen ze in de samenleving dezelfde
vooroordelen en vijandigheden tegen als moslims van buitenlandse afkomst. 
Christiana Martins en Marisa Antunes komen op de derde plaats met hun artikel
“Elite à prova de racismo” (Elite bestand tegen racisme)
over succesvolle Portugezen uit minderheidsgroepen, die het glazen plafond
hebben doorbroken. Dit artikel is gepubliceerd in het Portugese weekblad
Expresso.
Mika Kontourousi, journalist bij de Eleftheros Tipos, ontvangt de
speciale prijs voor een artikel over de Roma “Η
&#915;ι&#959;υ&#950;γι&#940;ν
&#963;π&#940;ει τα &#963;ύν&#959;ρα
τη&#962; φυ&#955;ή&#962; τη&#962;”
(Yuzyan "overschrijdt" de grenzen van haar stam). In dit artikel worden de
problemen beschreven die Romavrouwen ondervinden wanneer zij proberen los te
komen van hun traditionele rol in de samenleving.
De prijsuitreiking is onderdeel van een studiebijeenkomst over "Media voor
verscheidenheid", die door de Europese Commissie wordt georganiseerd. Tijdens
deze studiebijeenkomst worden de resultaten gepresenteerd van een onderzoek in
heel Europa over goede praktijken in de media om discriminatie aan te pakken en
verscheidenheid te propageren. Er zullen uit heel Europa meer dan 80
mediadeskundigen, organisaties voor gelijkheid en ngo's aanwezig zijn.  
De Journalistenprijs is een van de vele bewustmakingsactiviteiten in het
kader van de EU-voorlichtingscampagne "Verschil moet er zijn. Discriminatie
niet." Partners bij de prijs zijn dit jaar de Europese Vereniging voor jonge
journalisten en de Vereniging van Europese Journalisten.
De bekroonde inzendingen zijn geselecteerd uit meer dan 545 artikelen
die van 1 januari tot en met 31 oktober 2008 uit alle 27 lidstaten
werden ingediend. De juryleden waren onder de indruk van de hoge kwaliteit van
de ingediende artikelen. De vier Europese winnaars ontvangen ieder een beurs
voor een studiebezoek aan een EU-land van hun keuze.
Zie ook MEMO/09/51
Nadere informatie
Journalistenprijs 2008 
http://www.journalistaward.stop-discrimination.infoVoorlichtingscampagne "Verschil moet er zijn. Discriminatie niet."
http://www.stop-discrimination.info/2862.0.html
Onderzoek Media voor verscheidenheid 
http://www.media4diversity.eu/
