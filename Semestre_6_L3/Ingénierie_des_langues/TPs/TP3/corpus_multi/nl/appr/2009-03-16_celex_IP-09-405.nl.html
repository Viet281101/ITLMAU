IP/09/405
Brussel, 16 maart 2009Naar een Europese masteropleiding
vertalenDe oprichting van het netwerk Europese
masteropleiding vertalen (EMT) zal centraal staan tijdens een op 16 en 17 maart
2009 door de Europese Commissie georganiseerde internationale conferentie, waar
ruim honderd universiteiten en andere bij de opleiding van vertalers betrokken
stakeholders samen zullen komen om afspraken te maken over de criteria waaraan
opleidingsprogramma's moeten voldoen om voor een gemeenschappelijk
EMT-kwaliteitslabel in aanmerking te komen. De Europese Commissie nodigt
universiteiten die beroepsvertalers opleiden uit toe te treden tot een Europees
netwerk van hoogwaardige opleidingsprogramma's.
"Door universiteiten in de hele Europese Unie aangeboden hoogwaardige,
aantrekkelijke opleidingscurricula voor vertalers helpen het aanbod van
gekwalificeerde vertalers voor niet alleen de Commissie en de andere
EU-instellingen, maar voor alle vertaalmarkten veiligstellen" aldus Leonard
Orban, Europees commissaris voor meertaligheid.
De Europese masteropleiding vertalen moet een ijkpunt worden voor de
kwaliteit van vertaalopleidingen en een aantal vaardigheden omvatten die voor
een mastergraad vertalen verworven moeten worden. Het programma werd in 2005
opgezet op initiatief van het directoraat-generaal Vertaling van de Europese
Commissie en is ontwikkeld in nauwe samenwerking met erkende deskundigen op het
gebied van het vertalersberoep uit de academische wereld.
De eerste twee conferenties, in oktober 2006 en maart 2008, legden de basis
voor de samenwerking met het voorstel voor een standaardset van
sleutelcompetenties binnen een vertaalopleidingscurriculum. De
standaardcompetenties kunnen door elke universiteit die vertaalopleidingen
aanbiedt en aan het EMT-netwerk wenst deel te nemen, worden ingevoerd. De
Commissie geeft advies, maar de universiteiten blijven exclusief
verantwoordelijk voor de vertaalopleiding.
De oprichting van het netwerk vormt het hoogtepunt van de vierjarige
ontwikkeling van het EMT-programma, waartoe het initiatief is uitgegaan van
het directoraat-generaal Vertaling van de Commissie.
Wanneer het eenmaal is opgezet zal het netwerk de uitwisseling van best
practices tussen de deelnemende universiteiten helpen bevorderen en uiteindelijk
de kwaliteit van het onderwijs, het professionalisme van toekomstige vertalers
en de totstandbrenging van een echte Europese markt voor gekwalificeerde
vertalers verbeteren.
Een recente aankondiging[1]
door de Commissie over een mogelijk tekort aan vertalers voor sommige talen
bevestigt de behoefte aan een constant aanbod van professionele vertalers
afkomstig van vertaalopleidingen.
De EMT-conferentie 2009 staat met name in het teken van:de sleutelcompetenties waarover toekomstige vertalers moeten
beschikken;
universitaire opleiding en beroepsmogelijkheden teneinde de samenwerking
tussen universiteiten in verschillende landen te intensiveren;
de toelatingscriteria voor het EMT-netwerk;
de voordelen voor en verantwoordelijkheden van de
(aspirant-)netwerkleden;
de toekomstige werkzaamheden en organisatie van het netwerk.De
conferentie kan alleen op uitnodiging worden bijgewoond, maar is live via
internet te volgen op onderstaand adres, waarbij ook door kijkers ingezonden
vragen zullen worden beantwoord: 
http://ec.europa.eu/dgs/translation/external_relations/universities/emt_conference2009_en.htm
Universiteiten die ge√Ønteresseerd zijn in deelname aan het
EMT-netwerk kunnen zich tot 30 april 2009 aanmelden.
Voor meer informatie:
EMT-conferentie 2009:
http://ec.europa.eu/dgs/translation/external_relations/universities/emt_conference2009_en.htmOproep tot het indienen van aanvragen: 
http://ec.europa.eu/dgs/translation/external_relations/universities/emt_network_join_en.htmDG Vertaling: http://ec.europa.eu/dgs/translation
Talen in de EU: http://europa.eu/languages/nl/home
[1] MEMO/09/76
van 19.2.2009.
