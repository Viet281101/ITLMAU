IP/09/552
Brussel, 8 april 2009Commissie bindt strijd aan met
betalingsachterstandenHoewel de situatie de laatste jaren iets is
verbeterd, zijn betalingsachterstanden bij handelstransacties tussen bedrijven
of tussen bedrijven en overheden in de EU nog altijd aan de orde van de dag.
Hierdoor wordt de ontwikkeling van de handel belemmerd en kunnen zelfs gezonde
ondernemingen, met name in het midden- en kleinbedrijf, failliet gaan. Het
betalingsgedrag van overheidsinstanties laat tot dusver helaas vaak te wensen
over. Vanwege de huidige crisis proberen verschillende lidstaten dit probleem al
op nationaal niveau aan te pakken. 
De Commissie doet vandaag een voorstel voor een nieuwe beleidsaanpak om
betalingsachterstanden te bestrijden door de richtlijn over
betalingsachterstanden uit 2000 ingrijpend te wijzigen. Hiermee komt zij een van
haar toezeggingen in de Small Business Act na. De Commissie stelt voor dat de
overheid het goede voorbeeld geeft en haar rekeningen – in de regel
– binnen 30 dagen betaalt. Tegelijkertijd verbindt de Commissie
zichzelf ertoe rekeningen voor goederen en diensten voortaan binnen de gestelde
termijnen te betalen en in sommige gevallen zelfs kortere betalingstermijnen
vast te stellen dan de huidige wettelijke termijn. 
Vicevoorzitter van de Europese Commissie Günter Verheugen, die bevoegd
is voor ondernemingen en industrie, zei hierover:
“Betalingsachterstanden van overheidsinstanties mogen niet langer
worden gedoogd. Het voorstel dat wij vandaag doen, geeft een belangrijke impuls
om de economische crisis te overwinnen. We proberen niet alleen te voorkomen dat
er nog meer bedrijven failliet gaan, maar bovendien de kasstroom van bedrijven
te verbeteren en zo het concurrentievermogen van Europese bedrijven op lange
termijn te vergroten.”
De voorgestelde veranderingen weerspiegelen het belang van tijdige betaling
voor ondernemingen, met name in het midden- en kleinbedrijf:overheidsinstanties moeten in de regel binnen 30 dagen betalen. Doen
zij dit niet, dan moeten zij vanaf dag 1 van de vertraging rente, een
vergoeding voor invorderingskosten en een forfaitaire boete van 5% van het
verschuldigde bedrag betalen. In naar behoren gemotiveerde gevallen kunnen de
betalingstermijnen langer zijn;
bij betrekkingen tussen bedrijven geldt contractvrijheid, maar als een
betalingsachterstand optreedt, heeft de schuldeiser recht op achterstandsrente
en een vergoeding van de invorderingskosten; 
de voorschriften voor kennelijk onbillijke contractbepalingen worden
aangescherpt.Dit voorstel is bedoeld om de kasstroom van Europese
ondernemingen te verbeteren, wat met name in tijden van economische neergang
zeer belangrijk is. Daarnaast wordt getracht de soepele werking van de interne
markt te bevorderen door in dit verband belemmeringen voor grensoverschrijdende
handelstransacties weg te nemen.
Hiertoe worden schuldeisers instrumenten aangereikt om in geval van
betalingsachterstand hun rechten volledig en doeltreffend te kunnen uitoefenen
en worden overheden maatregelen in het vooruitzicht gesteld die hen ervan moeten
weerhouden te laat te betalen.
Meer informatie:
http://ec.europa.eu/enterprise/regulation/late_payments/index.htm
Small
Business Act
