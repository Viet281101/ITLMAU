IP/09/112
Brussel, 22 januari 2009Aanzienlijke vooruitgang bij innovatie in
EuropaHet European Innovation Scoreboard (EIS) voor 2008,
dat vandaag gepubliceerd is, laat zien dat de EU in de periode voorafgaande aan
de financiële crisis aanzienlijke vorderingen heeft gemaakt wat innovatie
betreft. De relatieve innovatiekloof tussen de EU en de VS en Japan is
geslonken, met name dankzij de vooruitgang in veel nieuwe lidstaten, zoals
Cyprus, Roemenië en Bulgarije. In de EU als geheel is met name vooruitgang
geboekt ten aanzien van het gebruik van de menselijke hulpbronnen en de
beschikbaarheid van financiering voor innovatie. Innovatiegerichte investeringen
door het bedrijfsleven zijn echter nog relatief gering van omvang, vooral
vergeleken met de VS en Japan. Parallel aan het Scoreboard-verslag geeft het
"Science, Technology and Competitiveness report 2008" een meer diepgaande
analyse van de trends in onderzoek en ontwikkeling in de publieke sector en in
het bedrijfsleven, van de technologische prestaties en van de vooruitgang bij de
verwezenlijking van de Europese onderzoeksruimte (ERA)
"Een economische crisis is niet het juiste moment om even op te houden met
investeren in onderzoek en met innovatie. Die zijn van vitaal belang als
Europa sterker uit de crisis wil komen en de uitdagingen van klimaatverandering
en globalisering wil aanpakken. De EU heeft vele troeven in handen, met name een
steeds aantrekkelijkere Europese onderzoeksruimte en steeds betere prestaties
inzake innovatie. Maar er is nog steeds veel te doen, met name wat de relatieve
onderinvestering door het bedrijfsleven betreft. De initiatieven van de
Commissie ter verbetering van de efficiëntie van het onderzoek in de EU,
ter stimulering van innovatie en ter ontwikkeling van "high tech"-markten helpen
de EU op het juiste spoor te zetten", zo benadrukten de vicevoorzitter van
de Commissie Günter Verheugen, verantwoordelijk voor ondernemingen en
industriebeleid, en Janez Potočnik, commissaris voor wetenschap en
onderzoek.
Uit het verslag blijkt dat de Europese landen op basis van hun
prestatieniveaus ingedeeld kunnen worden in vier groepen, en dat vrijwel
alle landen hun prestaties hebben verbeterd, hoewel de mate van verbetering
varieert:Zwitserland, Zweden, Finland, Duitsland, Denemarken en het VK zijn
"innovation leaders", met innovatieprestaties die duidelijk boven het
EU-gemiddelde liggen. Daarvan zijn Zwitserland en Duitsland de landen die hun
prestaties het snelst verbeteren.  
Oostenrijk, Ierland, Luxemburg, België, Frankrijk en Nederland zijn
"innovation followers", met prestaties die boven het EU-gemiddelde
liggen. Binnen deze groep heeft Ierland zijn prestaties het snelst verbeterd,
gevolgd door Oostenrijk.
Cyprus, IJsland, Estland, Slovenië, Tsjechië, Noorwegen, Spanje,
Portugal, Griekenland en Italië zijn de "moderate innovators", met
innovatieprestaties die onder het EU-gemiddelde liggen. In deze groep doet
Cyprus het duidelijk beter dan het gemiddelde, gevolgd door Portugal.
Malta, Hongarije, Slowakije, Polen, Litouwen, Kroatië, Roemenië,
Letland, Bulgarije en Turkije zijn de "catching-up countries" met
innovatieprestaties die duidelijk onder het EU-gemiddelde liggen. De meeste van
deze landen lopen hun achterstand geleidelijk in, waarbij Bulgarije en
Roemenië het snelst vorderen.Zie voor samenvattingen van de
afzonderlijke innovatieprestaties van alle 27 lidstaten MEMO09/18.INNOVATIEPRESTATIES (2008 SUMMARY INNOVATION
INDEX)
[ De tabellen en grafieken zijn beschikbaar in PDF en WORD PROCESSED ]
NB: de Summary Innovation Index (SII) is een combinatie van 29 indicatoren;
de laagst mogelijke prestatie is 0 en de hoogste 1. De SII voor 2008 geeft de
prestaties in 2006/2007 weer aangezien de gegevens pas later beschikbaar
worden.
Het sluiten van de innovatiekloof tussen de EU en de VS en Japan
Uit analyse van de gegevens op EU-niveau blijkt dat er aanzienlijke
verbeteringen zijn opgetreden, zowel in absolute termen (vergeleken met vijf
jaar geleden) als in verhouding tot de VS en Japan. Uit vergelijking met een
breder spectrum van landen blijkt ook dat de EU het relatief goed doet in
vergelijking met de opkomende economieën. Met name ten aanzien van
menselijke hulpbronnen voor innovatie (afgestudeerden, tertiair onderwijs),
toegang tot breedband en de beschikbaarheid van risicokapitaal. De investeringen
door het bedrijfsleven vormen echter nog een zwak punt; de EU blijft achter bij
de VS en Japan wat uitgaven voor O&amp;O en IT betreft. En ondanks de
bevindingen in de verslagen betreffende het belang van niet-technologische
innovatie zijn de uitgaven door bedrijven in de EU voor dergelijke innovatieve
activiteiten (bv. opleidingen, design, marketing, nieuwe uitrusting)
gedaald.
Innovatie als recept voor economisch herstel
De analyse van het EIS is gebaseerd op gegevens van vóór de
financiële crisis. Deze analyse wijst echter op bestaande trends en sterke
en zwakke punten waarmee rekening moet worden gehouden bij het reageren op de
huidige omstandigheden. De vooruitgang die de EU vóór de
financiële crisis heeft geboekt biedt de Europese ondernemers een betere
uitgangspositie om door innovatie de crisis te boven te komen. De aanhoudende
onderinvestering in innovatie door het bedrijfsleven, in vergelijking met onze
voornaamste concurrenten, is duidelijk een zwakheid die gecorrigeerd dient te
worden, ook door hernieuwde overheidssteun voor innovatieve ondernemingen,
bijvoorbeeld in het kader van het Lead Markets Initiative (zie IP/08/12)
dat de vraag naar nieuwe producten en diensten stimuleert. 
Verdere lessen kunnen worden ontleend aan het Innovation Progress Report dat
tegelijk met het EIS werd gepubliceerd en een onafhankelijke deskundige analyse
bevat van ontwikkelingen in nationaal innovatiebeleid en governance, op basis
van door onafhankelijke deskundigen opgestelde landenverslagen die beschikbaar
zijn op de website van het "PRO INNO"-initiatief. Deze analyse toont een trend
in de richting van steun voor innovatieve start-ups en strategieën die
ingaan op nieuwe uitdagingen zoals klimaatverandering en de productiviteit van
hulpbronnen.
De Europese Commissie zal van de bevindingen van de verslagen gebruik maken
bij de beoordeling van het succes van het huidige innovatiebeleid en de
vaststelling van toekomstige prioriteiten.
Achtergrondinformatie:
Het EIS is in opdracht van het directoraat-generaal Ondernemingen en
industrie van de Europese Commissie opgesteld door het United Nations University
- Maastricht Economic and social Research and training centre on Innovation and
Technology (UNU-MERIT), en het Innovation Progress Report, in opdracht van
hetzelfde DG, door een consortium van deskundigen onder leiding van de
Universiteit van Athene en de Technopolis Group.
De volledige verslagen zijn te vinden op:
http://www.proinno-europe.eu/metricsZie voor meer informatie MEMO/09/18,
IP/09/92,
MEMO/09/19
