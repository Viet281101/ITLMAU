IP/09/526
Brussel, 2 april 2009Mobiel bellen tijdens vluchten voor het
eerst mogelijk dankzij EU-basisregelsSteeds meer Europese vliegtuigpassagiers kunnen hun
mobiele telefoon gebruiken om tijdens vluchten tekstberichten te verzenden, op
internet te surfen of zelfs telefoongesprekken te voeren. Een jaar nadat de
Commissie gemeenschappelijke regels voor het veilige gebruik van mobiele
telefoons aan boord van vliegtuigen en een eenvoudige machtigingsprocedure voor
dergelijke grensoverschrijdende diensten heeft vastgesteld, kan nu op
27 Europese vliegtuigen veilig gebruik worden gemaakt van GSM's tijdens
vluchten in het Europese luchtruim. Naar verwachting zal dit aantal tegen eind
2009 verdubbelen.
"Vooral zakenreizigers en jongeren waren vragende partij om mobiele
telefoons tijdens vluchten te kunnen gebruiken. Het is ook een interessant
bedrijfsmodel voor Europese ondernemingen. Daarom heeft de Commissie een jaar
geleden gemeenschappelijke basisregels vastgesteld om bedrijven de mogelijkheid
te bieden deze dienst op veilige en eenvoudige wijze aan te bieden in het
Europese luchtruim, zonder dat 27 verschillende nationale machtigingsprocedures
moeten worden doorlopen", aldus Viviane Reding, de EU-commissaris
voor telecommunicatie. "Ik stel tot mijn tevredenheid vast dat de eerste
luchtvaartmaatschappijen het gebruik van mobiele telefoons tijdens vluchten
mogelijk hebben gemaakt. Om de vlotte verspreiding van deze diensten mogelijk te
maken, moet ervoor worden gezorgd dat het gebruik van mobiele telefoons tijdens
vluchten niet storend is voor andere passagiers, bijvoorbeeld door stille zones
in te richten, zoals in treinen. De operators moeten er ook voor zorgen dat de
prijzen redelijk blijven. Als deze voorwaarden worden vervuld, kan het gebruik
van mobiele telefoniediensten aan boord van vliegtuigen een concurrentievoordeel
zijn voor Europese luchtvaartmaatschappijen op de mondiale markt voor
luchtvervoer."
In april 2008 heeft de Commissie regels vastgesteld om de voorwaarden voor
mobiele telefoniediensten aan boord van vliegtuigen in de hele EU te
harmoniseren (IP/08/537).
Dankzij deze regels zijn nu twee operatoren van mobiele communicatiediensten aan
boord van vliegtuigen, OnAir (Genève)
en AeroMobile (Londen), actief in
Europa, op basis van samenwerkingsverbanden met luchtvaartmaatschappijen die
dergelijke diensten wensen aan te bieden aan hun passagiers.
Drie Europese luchtvaartmaatschappijen - Ryanair (Ierland), TAP (Portugal) en
bmi (Verenigd Koninkrijk) – zijn hun vloot aan het aanpassen aan deze
diensten: 27 vliegtuigen zijn al uitgerust, en naar verwachting zal dit
aantal tegen eind 2009 verdubbelen. Ook andere luchtvaartmaatschappijen zijn
technische tests aan het uitvoeren. Dit is dus een veelbelovende start.
Om ervoor te zorgen dat deze nieuwe diensten door alle consumenten worden
aanvaard, zijn de luchtvaartmaatschappijen de voorwaarden voor het gebruik van
mobiele telefoons aan boord van vliegtuigen aan het verfijnen. Ze gaan ook na in
welke mate deze dienst ingang vindt in de vliegtuigen die al zijn uitgerust. De
prijs van de diensten lijkt te beginnen bij ongeveer 1,6 euro per minuut voor
gesprekken en ongeveer 0,43 euro voor een tekstbericht, afhankelijk van de
grondoperator die door de passagier wordt gebruikt.
De Commissie heeft in 2008 regelgeving vastgesteld die het veilige gebruik
van mobiele telefoons aan boord van vliegtuigen in de hele EU mogelijk maakt, en
waarbij de omstandigheden worden gecreëerd waarin bedrijven deze diensten
kunnen aanbieden op grensoverschrijdende vluchten. Deze regelgeving bestond uit
drie stappen:garanderen dat het gebruik van mobiele apparatuur aan boord –
inclusief de telefoons van de passagiers – geen interferentie veroorzaken
met de boordapparatuur en –systemen van het vliegtuig;
garanderen dat de mobiele apparatuur geen interferentie veroorzaakt met
mobiele communicatienetwerken op de grond, maar uitsluitend verbindingen tot
stand brengt via het basisstation aan boord van het vliegtuig, dat via satelliet
met de grond is verbonden;
gemeenschappelijke regels en normen opstellen die de werking van het
basisstation mogelijk maken terwijl het vliegtuig over verschillende
EU-lidstaten vliegt.Een model voor andere continenten
De Europese aanpak heeft model gestaan voor andere regio's. Diverse
luchtvaartmaatschappijen buiten Europa (zoals Qantas, Emirates, Malaysian
Airlines, Royal Jordanian, Wataniya, Virgin Australia) zijn deze diensten aan
het testen of bieden ze reeds aan (40 vliegtuigen zijn al uitgerust). Ook andere
luchtvaartmaatschappijen hebben soortgelijke plannen aangekondigd. Door de
wereldwijde verspreiding van de GSM-norm (die door bijna drie miljard mensen
wordt gebruikt) is dit een zeer aantrekkelijk bedrijfsmodel; de passagiers
kunnen immers hun gewone mobiele telefoon gebruiken.
Achtergrond
Mobiele communicatiediensten aan boord van vliegtuigen zijn pan-Europese
telecommunicatiediensten. De Commissie heeft in april 2008 twee maatregelen op
dit gebied vastgesteld (IP/08/537):een besluit van de Commissie waarin voor de hele EU
geharmoniseerde technische parameters worden vastgesteld, die garanderen dat
de apparatuur geen interferentie veroorzaakt en die EASA in staat stellen de luchtwaardigheid van
apparatuur voor verschillende vliegtuigtypes te certificeren. Dit besluit, dat
ervoor zorgt dat in alle luchtvaartuigen hetzelfde type apparatuur wordt
gebruikt, is juridisch bindend;
een aanbeveling van de Commissie voor een geharmoniseerd
licentiebeleid met het oog op de wederzijdse erkenning van nationale
machtigingen.Mobiele telefoongesprekken en tekstberichten aan
boord van vliegtuigen, ook 'Airline roaming' genoemd, wordt als
internationale roaming beschouwd en is dus vergelijkbaar met gronddiensten. De
tarieven blijken aanzienlijk lager te zijn dan die voor de vaste
telefoondiensten per satelliet die in het verleden werden aangeboden aan boord
van vliegtuigen. Mobiele communicatie tijdens vluchten valt buiten het bereik
van de maatregelen van de Commissie inzake tarieven voor voice- en dataroaming.
Aangezien ze als innoverende diensten op een ontluikende markt worden beschouwd,
mogen deze tarieven door de dienstverleners worden vastgesteld. De Commissie
volgt de consumentenprijzen en de transparantie ervan echter op de voet.
http://ec.europa.eu/information_society/policy/ecomm/radio_spectrum/topics/ecs/mca/index_en.htm
MEMO/08/220
http://www.onair.aero/
http://www.aeromobile.net/
