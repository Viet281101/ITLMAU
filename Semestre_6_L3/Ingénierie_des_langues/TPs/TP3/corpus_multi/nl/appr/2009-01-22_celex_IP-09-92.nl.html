IP/09/92
Brussel, 22 januari 2009Een aantrekkelijker Europese
Onderzoeksruimte, maar een stagnerende O&amp;O-intensiteit in de EU - niet het
moment om bij de pakken te gaan zitten!In het verslag 2008 met de voornaamste cijfers over
wetenschap, technologie en concurrentievermogen (wt&amp;c), dat vandaag is
gepubliceerd, wordt voor de eerste keer een overzicht gegeven van de voortgang
in de periode 2000-2006, zowel qua O&amp;O-investeringen in de EU als bij de
tenuitvoerlegging van de Europese Onderzoeksruimte (EOR). Daaruit blijkt dat de
Europese onderzoekerswereld aangroeit en dat de EU aantrekkelijker wordt voor
onderzoekers uit derde landen en voor particuliere O&amp;O-investeringen uit de
VS. De stagnatie van de O&amp;O-intensiteit van de EU-27 (de O&amp;O-uitgaven
als percentage van het bbp) op 1,84% bedreigt echter de verwezenlijking van de
EU-ambitie om een mondiaal concurrerende, op kennis gebaseerde samenleving te
worden. Ondanks toegenomen investeringen in onderzoek in tal van lidstaten en
een grotere efficiëntie van de onderzoekssystemen, blijft de EU ver
verwijderd van de Lissabon-doelstelling om 3% van het bbp te investeren in
O&amp;O. De EU-prestaties worden nog steeds gehinderd door het lage niveau van
O&amp;O-investeringen in de bedrijfswereld tezamen met een industriële
structuur in de EU die een kleinere hightech-sector kent dan in de Verenigde
Staten. Het scorebord Innovatie voor 2008, dat samen met het verslag is
gepubliceerd, bevat gedetailleerde informatie over de EU-prestaties op
innovatiegebied. Uit beide verslagen blijkt dat de EU haar industriële
structuur moet omvormen, haar innovatie-inspanningen moet opdrijven en haar
O&amp;O meer en beter moet gebruiken.
In een reactie op deze verslagen hebben het voor wetenschap en onderzoek
bevoegde EU-Commissielid, Janez Potočnik, en vicevoorzitter Günter
Verheugen, bevoegd voor ondernemingen en industriebeleid, het volgende
verklaard: "In een tijd van crisis is het niet het moment om bij de pakken te
gaan zitten wat investeringen in onderzoek en innovatie betreft. Die zijn van
vitaal belang als Europa sterker uit de huidige economische crisis wil komen en
de uitdagingen van klimaatverandering en mondialisering het hoofd wil bieden. De
EU heeft vele troeven, met name een steeds aantrekkelijker Europese
onderzoeksruimte en gestaag verbeterende innovatieprestaties. Maar er ligt nog
heel wat werk op de plank, in het bijzonder om iets te doen aan de
onderinvestering in de bedrijfswereld. De initiatieven van de Commissie om de
onderzoeksefficiëntie van de EU te verbeteren, innovatie te bevorderen en
de hightech-markten te ontwikkelen, zetten de EU op het juiste spoor".
De belangrijkste bevindingen van het WT&amp;C-verslag voor 2008 zijn:
1. Onderzoek is van cruciaal belang voor de concurrentiekracht in een
gemondialiseerde economie. 
Er zijn belangrijke nieuwe spelers op het gebied van wetenschap en
technologie (W&amp;T) opgestaan, met name in Azië. Kennis is veel breder en
evenwichtiger gespreid en de EU heeft op dit gebied nog slechts een aandeel van
minder dan 25%. De EOR moet een meer aantrekkelijke, open en concurrerende
omgeving worden op het mondiale toneel.
2. De totale O&amp;O-intensiteit stagneert, maar er is diversiteit op
nationaal niveau. 
Alle EU-lidstaten hebben in de periode van 2000 tot 2006 hun O&amp;O-uitgaven
verhoogd, waaruit blijkt dat zij de Lissabon-strategie ten uitvoer willen
leggen. Het BBP heeft in diezelfde periode echter een zelfde groeitempo gekend,
wat inhoudt dat de O&amp;O-intensiteit sinds 2005 rond 1,84% is blijven
hangen[1]. Tussen 2000 en 2006
hebben 17 lidstaten, voornamelijk diegene die nog een achterstand hebben
goed te maken, hun O&amp;O-intensiteit verhoogd, maar in 10 lidstaten, die goed
zijn voor 47% van het bbp van de EU, is de O&amp;O-intensiteit gedaald. Japan
heeft zijn O&amp;O-intensiteit opgedreven van 3,04% tot 3,39% en Korea van 2,39%
tot 3,23%, terwijl China die landen snel bijbeent met een toename van de
intensiteit van 0,90% tot 1,42%.
3. De intensiteit van de investeringen in de particuliere sector is nog
steeds te laag. 
De voornaamste reden voor de O&amp;O-intensiteitskloof tussen de EU en haar
concurrenten is het verschil in O&amp;O-financiering door de bedrijfswereld, die
in de EU in de periode 2000-2005 is afgenomen, terwijl zij in de VS, Japan en
China aanzienlijk is toegenomen. Dit is voornamelijk het gevolg van de kleinere
omvang van de onderzoeksintensieve hightech-industrie in de EU. De opbouw van
een kennisintensieve economie vergt structurele aanpassingen in de richting van
een grotere O&amp;O-intensiteit binnen alle sectoren en een groter aandeel van
de hightech-sectoren in het geheel van de EU-economie. Dit vergt een gunstig
kader dat de ontwikkeling van snelgroeiende hightechbedrijven uit het mkb, de
ontwikkeling van innovatievriendelijke markten in Europa en goedkopere toegang
tot voor de gehele EU geldende octrooien bevordert.
4. Uitmuntendheid van het onderzoek: steeds meer onderzoekers, maar een
minder efficiënte benutting van de resultaten dan bij de concurrenten.Het aantal onderzoekers is sinds 2000 twee keer sneller gegroeid in de EU dan
in de VS en Japan, ook al blijft het aandeel van onderzoekers in de totale
arbeidsbevolking nog steeds lager dan in beide landen. Wat de impact van het
onderzoek betreft, blijft de EU nog steeds de grootste producent van
wetenschappelijke kennis ter wereld (gemeten naar het aantal publicaties), maar
de Unie speelt een kleinere rol dan de VS wat de publicaties met grote impact
betreft. 
5. Een steeds grotere aantrekkelijkheid voor investeringen door derde
landen en voor W&amp;T-deskundigen. 
De EU heeft een groeiend aandeel van particuliere O&amp;O-investeringen uit
de VS kunnen aantrekken, ondanks de opkomst van Azië als veelbelovende
nieuwe O&amp;O-locatie. In 2005 hebben VS-filialen 62,5% van hun
O&amp;O-investeringen in de EU gedaan, tegen slechts 3,3% in China. De EU heeft
ook steeds meer deskundigen op het gebied van w&amp;t uit derde landen kunnen
aantrekken.
Voor meer informatie:
Volledig verslag met de voornaamste cijfers voor 2008 betreffende wetenschap,
technologie en concurrentievermogen (wt&amp;c):
http://ec.europa.eu/research/EOR/
Volledig verslag betreffende het scorebord Innovatie 2008:
http://www.proinno-europe.eu/metricsZie ook MEMO/09/19
+ IP/09/112
+ MEMO/09/18[1] Voorlopig cijfer voor
2007: 1.83%
