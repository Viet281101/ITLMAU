IP/09/266
Brussel, 16 februari 2009EU-lidstaten op schema om analoge
terrestrische tv af te schaffenEuropa is koploper bij de omschakeling van analoge
naar digitale televisie. De Europese Commissie wil via een gecoördineerde
aanpak radiospectrum vrijmaken zodat dit in de toekomst kan worden gebruikt voor
digitale televisie. Ze wil er namelijk voor zorgen dat de EU-burgers kunnen
profiteren van de voordelen van digitale televisie, met inbegrip van een
groeiend aantal interactieve tv-diensten (zoals tv met hoge definitie of
video-op-verzoek) die op meerdere transmissieplatforms beschikbaar zijn zoals
terrestrisch, kabel, satelliet, tv via internet en mobiele tv-netwerken.    Om
dit voor elkaar te krijgen schaffen de lidstaten geleidelijk analoge
transmissies, die veel spectrumruimte in beslag nemen, af en gaan ze over naar
digitale uitzending. Over het algemeen ligt Europa op schema voor de afschaffing
van analoge terrestrische tv-uitzending. Vijf lidstaten hebben analoge
tv-uitzending al volledig afgeschaft (Duitsland, Finland, Luxemburg, Zweden en
Nederland) en tegen 2010 zou dit proces in de hele EU vergevorderd moeten zijn. 
Verwacht wordt dat de EU-doelstelling van volledige omschakeling vóór
2012 door bijna alle lidstaten behaald zal worden. 
"Steeds meer Europeanen profiteren van de voordelen van digitale tv. 
Verschillende EU-lidstaten zijn duidelijk wereldleiders in de omschakeling van
analoge terrestrische tv-uitzending naar digitale tv," aldus Viviane Reding,
EU-commissaris voor Informatiemaatschappij en media.  "De omschakeling in
Europa gaat volgens plan en ligt op schema, vooral in vergelijking met andere
landen in de wereld. Ik ben ervan overtuigd dat in de komende twee jaar meer
EU-landen zich bij de eerste groep van landen zullen voegen die het digitale
tijdperk zijn binnen gegaan. Dit betekent dat, indien Europa snel de juiste
beslissingen neemt, tal van nieuwe frequenties beschikbaar komen voor nieuwe tv-
en draadloze diensten.   Gecoördineerde besluiten over het gebruik van het
zogenaamde digitale dividend zijn de sleutel naar een snel economisch herstel
van Europa." 
Digitale uitzending geeft zowel een betere beeldkwaliteit, beter geluid,
betere mobiele ontvangst, meer tv- en radiozenders als betere informatiediensten
(zoals programma-informatie op het scherm).  Doordat digitale uitzending
het radiospectrum efficiënter gebruikt, komt plaats vrij voor nieuwe vormen
van gebruik zoals tv met hoge definitie, mobiele communicaties of draadloze
breedband in plattelandsgebieden.  Dit moet de innovatie en de kansen op
groei van de telecom- en mediasector stimuleren terwijl ook een bijdrage wordt
geleverd aan de inspanningen van Europa om het economisch herstel te
bevorderen. Teneinde het grootste voordeel te behalen voor de interne
markt en de 500 miljoen burgers, werkt de Commissie aan een gemeenschappelijke
aanpak van het gebruik van het spectrum dat door de digitale omschakeling is
vrijgekomen.
In 21 lidstaten zijn digitale terrestrische tv-uitzendingen reeds ingevoerd
(Oostenrijk, België, Bulgarije, Tsjechië, Denemarken, Duitsland,
Estland, Griekenland, Spanje, Frankrijk, Hongarije, Italië, Litouwen,
Luxemburg, Letland, Malta, Nederland, Finland, Zweden, Slovenië en het
Verenigd Koninkrijk) en worden delen van het nationaal grondgebied reeds
bestreken. Vijf andere lidstaten (Cyprus, Ierland, Polen, Portugal en Slowakije)
hebben aangegeven dat digitale diensten ten laatste tegen 2010 zullen worden
ingevoerd.  Roemenië heeft zijn plannen nog niet bekend gemaakt.
In Luxemburg, Nederland, Finland, Zweden, Duitsland, België (Vlaanderen)
en in grote delen van Oostenrijk is analoge terrestrische tv reeds afgeschaft.
Tegen eind 2010 zal dit ook gebeuren in Oostenrijk, Estland, Denemarken, Spanje,
Malta en Slovenië. Tussen eind 2010 en eind 2012 zal analoge terrestrische
tv worden afgeschaft in België (Wallonië en Brussels hoofdstedelijk
gewest), Bulgarije, Cyprus, Tsjechië, Griekenland, Frankrijk, Hongarije,
Italië, Litouwen, Letland, Portugal, Roemenië, Slowakije en het
Verenigd Koninkrijk. In Polen zal dat ten laatste tegen 2015 gebeuren.GroepLidstatenA (volledig afgeschaft)BE (Vlaanderen), DE, FI, LU, NL, SEB (datum afschaffing: 2010 of eerder)AT, DK, EE, ES, MT, SIC (datum afschaffing: eind 2012 of eerder)BE (Brussel Hoofdstedelijk Gewest), BG, CY, CZ, EL, FR, HU,
IT, LT, LV, PT, RO, SK, UKDe VS heeft de datum voor afschaffing vervroegd naar 12 juni 2009. Japan
plant de afschaffing voor juli 2011, Zuid Korea tegen 2012, Australië voor
2013 en India en Rusland voor 2015. 
De technologie die gebruikt wordt voor digitale terrestrische tv-uitzending
in Europa is DVB-T. De Europese Commissie spoort het gebruik van normen van de
DVB-familie aan in de EU en wereldwijd (IP/08/451).Voor meer informatie: 
Informatie
van de lidstaten over hun omschakelingsplannen is gepubliceerd op de website van
de Commissie op: 
http://europa.eu.int/information_society/policy/ecomm/todays_framework/digital_broadcasting/switchover/national_swo_plans/index_en.htmDe mededeling over het versnellen van de overgang van analoge naar digitale
uitzending kunt u vinden op:
http://eur-lex.europa.eu/LexUriServ/LexUriServ.do?uri=CELEX:52007DC0285:EN:NOT
De mededeling over het digitale dividend kunt u vinden op:
http://eur-lex.europa.eu/LexUriServ/LexUriServ.do?uri=CELEX:52007DC0285:EN:NOT
