IP/ 09/1397   Brussel, 30 september 2009  Europe se Commissie verheugd over stap van de VS in de richting van een meer onafhankelijke, internationale internetgovernance met verantwoordingsplicht  Viviane Reding, EU-commissaris voor Informatiemaatschappij en Media toonde zich vandaag verheugd over het nieuws dat de ICANN, de organisatie die primair verantwoordelijk is voor het beheer van internetdomeinnamen, opener wordt en verantwoordingsplicht krijgt jegens miljarden internetgebruikers wereldwijd. Met ingang van 30 september zal de ICANN, de in de VS gevestigde Internet Corporation for Assigned Names and Numbers, niet langer alleen door het Ministerie van Handel van de VS (Department of Commerce) worden geëvalueerd, maar ook door onafhankelijke beoordelingspanels die worden aangesteld door het Governmental Advisory Committee (GAC) van de ICANN en de ICANN zelf, met participatie van regeringen van over de hele wereld. Sinds 2005 heeft de Europese Commissie herhaaldelijk opgeroepen tot een hervorming van de governance van de voornaamste mondiale hulpbronnen van het internet. Dit is noodzakelijk om ervoor te kunnen zorgen dat belangrijke openbare beleidsdoelstellingen zoals vrijheid van meningsuiting en het vergemakkelijken van stabiele handelstransacties online kunnen worden verwezenlijkt. De Europese Commissie wil, in nauwe samenwerking met de 27 EU-lidstaten, met volle inzet de tenuitvoerlegging van de vandaag bekendgemaakte hervormingen begeleiden en ondersteunen.  " Ik ben blij met het besluit van de Amerikaanse autoriteiten om de belangrijke rol van de ICANN bij de internetgovernance aan te passen aan de realiteit van de 21ste eeuw en de mondialisering," aldus  Viviane Reding, Europees commissaris voor Informatiemaatschappij en Media. "Internetgebruikers wereldwijd kunnen er nu van uitgaan dat de besluiten van de ICANN met betrekking tot domeinnamen en ‑adressen meer onafhankelijk zullen zijn en dat een verantwoordingsplicht geldt, waarbij rekening wordt gehouden met de belangen van alle partijen. Externe beoordelingspanels zullen de prestaties van de ICANN periodiek evalueren. Als deze hervorming doelmatig en transparant wordt uitgevoerd, zal ze in brede kring worden aanvaard door zowel het maatschappelijk middenveld als het bedrijfsleven en de overheden."  " De Europese Commissie wil zich volledig inzetten om deze hervorming tot stand te brengen door samen te werken met onze partners in regeringen, het bedrijfsleven en het maatschappelijk middenveld. Wij zullen een actieve rol spelen in het Governmental Advisory Committee van de ICANN en bij de verdere hervorming van het GAC. Nu gaat het erom het GAC in zijn nieuwe rol doelmatiger te laten optreden en de dialoog tussen overheden, bedrijfsleven en het maatschappelijk middenveld verder te versterken via het forum voor internetgovernance. Ook zullen wij bijzondere aandacht besteden aan de gevolgen die de ICANN-werkzaamheden hebben op de concurrentie. Tevens zou ik alle partijen willen aanmoedigen actief te blijven zoeken naar mogelijkheden voor betere externe beroepsmechanismen met betrekkingen tot de besluiten van het bestuur van de ICANN."  "De ICANN heeft nu f ormeel meer onafhankelijkheid en een verantwoordingsplicht. Laten we er nu samen voor zorgen dat dit ook in de praktijk tot uiting komt."  Zoals vandaag werd bekendgemaakt, zal de overeenkomst inzake een gezamenlijk project (Joint Project Agreement - JPA) in de VS, waarbij ICANN-besluiten momenteel alleen unilateraal geëvalueerd kunnen worden door het Ministerie van Handel van de VS, na 30 september 2009 niet worden verlengd. In de plaats hiervan zullen de regering van de VS en de ICANN een gezamenlijke "bevestiging van verbintenissen" ondertekenen, hetgeen een belangrijke hervorming betekent van de huidige governanceregelingen. De belangrijkste hervormingen van de ICANN zijn ondermeer:    M eer onafhankelijkheid van periodieke evaluaties door één regering. ICANN-besluiten zijn van invloed op internetgebruikers wereldwijd en het is dan ook van belang rekening te houden met al deze belangen.    E xterne verantwoordingplicht, hetgeen inhoudt dat onafhankelijke beoordelingspanels die gezamenlijk door het GAC en de ICANN worden benoemd, bij de evaluatie worden betrokken. De GAC staat open voor regeringen en overheden uit de hele wereld en adviseert het ICANN-bestuur over openbare beleidsaspecten van de activiteiten die de ICANN ontplooit. Deze beoordelingspanels zullen periodiek nagaan of de ICANN voldoet aan haar openbare verplichtingen. Het internet is van levensbelang voor economieën en samenlevingen over de hele wereld. Jarenlang hebben de Europese Commissie en EU-lidstaten actief deelgenomen aan het ICANN-beleid om ervoor te zorgen dat Europese waarden zoals vrijheid van meningsuiting, bescherming van de persoonlijke levenssfeer, consumentenbescherming en veiligheid, op het internet in acht worden genomen.    In juni 2009 publiceerde de Europese Commissie een beleidsdocument waarin werd gevraagd de verantwoordingsplicht van de ICANN jegens de internationale gemeenschap te versterken, de transparantie van haar besluitvorming te verbeteren en regeringen een duidelijkere rol te geven bij het formuleren van openbare beleidsaspecten van de ICANN-beleidsvorming (   IP/09/951   ). De bekendmaking vandaag laat zien dat de VS het eens zijn met veel van deze wensen en doelstellingen . Volgende stappen  Een andere belangrijke kwestie op het gebied van internetgovernance is de voortzetting van het Internet Governance Forum , dat aanvankelijk werd opgericht voor een periode van 5 jaar. In 2006 werd een eerste bijeenkomst georganiseerd in het kader van dit unieke discussieforum voor al diegenen die betrokken zijn bij internetgovernance. De Europese Commissie pleit voor voortzetting van dit forum omdat het de enige plaats is waar alle thema's die verband houden met het internet kunnen worden besproken door zeer uiteenlopende belanghebbenden uit de hele wereld, met inbegrip van Parlementsleden. Achtergrond  Domeinnamen en ‑ adressen zijn van fundamenteel belang voor het internetverkeer. De organisatie die verantwoordelijk is voor de beleidsvorming met betrekking tot de wereldwijde coördinatie van het domeinnamensysteem (DNS) is de ICANN, een particuliere, in Californië (VS) gevestigde organisatie zonder winstoogmerk. Sinds de oprichting in 1998 heeft de ICANN gewerkt in het kader van een aantal 'memoranda van overeenstemming' met de regering van de VS waarin de doelstellingen werden vastgelegd voor de beleidsvorming van de DNS. Het meest recente memorandum (Overeenkomst inzake een gezamenlijk project, "Joint Project Agreement") loopt af op 30 september 2009. In mei heeft EU-commissaris Viviane Reding in een videoboodschap haar visie geschetst voor de toekomst van internetgovernance (   IP/09/696   ):     http://ec.europa.eu/commission_barroso/reding/video/text/message_20090504.pdf    Annex  Growth of internet users by regions of the world    1990-2008, in millions of users         Source: International Telecommunication Union
