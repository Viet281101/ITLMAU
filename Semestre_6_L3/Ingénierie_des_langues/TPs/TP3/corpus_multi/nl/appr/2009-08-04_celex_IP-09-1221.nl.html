Ip/09/ 1221  Brussel, 4 augustus 2009 Digitale economie kan Europa uit crisis halen, volgens een verslag van de Commissie  Het vandaag gepubliceerde verslag van de Europese Commissie over het digitale concurrentievermogen toont aan dat de digitale sector in Europa sedert 2005 sterke vooruitgang heeft geboekt: 56% van Europeanen gebruikt nu regelmatig het internet, waarvan 80% via een snelle verbinding (in vergelijking met slechts één derde in 2004), waardoor Europa wereldleider is geworden inzake breedbandinternet. Europa is het eerste echt mobiele continent ter wereld met meer mobiele abonnees dan burgers (penetratiegraad van 119%). Europa kan nog meer vooruitgang boeken, aangezien een generatie van "digitaal geletterde" jongeren een sterke drijvende kracht vormt voor groei en innovatie op de markt. Voortbouwen op het potentieel van de digitale economie is essentieel voor een duurzaam herstel van de economische crisis. Vandaag vraagt de Commissie het publiek welke toekomstige strategie de EU moet hanteren om de digitale economie op volle snelheid te laten komen.  "De Europese digitale economie bezit een enorm potentieel om reusachtige opbrengsten te genereren in alle sectoren, maar om dit voordeel om te buigen in duurzame groei en nieuwe werkgelegenheid, moeten de overheden leiderschap aan de dag leggen door een gecoördineerd beleid te voeren dat de bestaande belemmeringen voor nieuwe diensten opheft," zegt Viviane Reding, Europees commissaris voor Informatiemaatschappij en media. "Wij moeten gebruik maken van deze nieuwe generatie Europeanen, die het binnenkort voor het zeggen zullen hebben op de Europese markten. Deze jonge mensen zijn intensieve en zeer veeleisende internetgebruikers. Om het economische potentieel van deze 'digitale generatie' aan te boren, moeten wij de toegang tot digitale inhoud eenvoudiger maken."  Het vandaag gepubliceerde rapport schetst de resultaten van vijf jaar EU-beleid onder de Commissie Barroso, waarmee de recentste communicatietechnologieën, nieuwe netwerken en diensten en creatieve media-inhoud werden gestimuleerd. In 2008 was 56% van de Europeanen regelmatig internetgebruiker, een toename met één derde sinds 2004. De helft van de gezinnen en meer dan 80% van de bedrijven beschikken nu over een breedbandverbinding. Er treedt een nieuwe generatie Europeanen naar voren, die het internet onder de knie heeft en klaar is om de innovaties toe te passen. Deze "digitale generatie" vormt een groot potentieel voor de groei van Europa.  Jongeren van 16 tot 24 jaar zijn de actiefste internetgebruikers: 73% van hen gebruikt regelmatig geavanceerde diensten om online-inhoud te creëren en te delen, dat is bijna twee maal zo veel als het EU-gemiddelde (35%) (zie bijlage). 66% van alle Europeanen onder 24 jaar gebruikt het internet elke dag, in vergelijking met het EU-gemiddelde van 43%. Hun internetvaardigheden zijn ook geavanceerder dan bij de rest van de bevolking, zoals blijkt uit een studie van de Commissie over digitale geletterdheid, die ook vandaag is gepubliceerd.  Hoewel de "digitale generatie" terughoudend lijkt om te betalen voor het downloaden of bekijken van online-inhoud zoals video's of muziek (33% zegt dat zij niets willen betalen, twee maal het gemiddelde van de EU), betalen zij in werkelijkheid twee maal zo vaak voor deze diensten als de rest van de bevolking (10% van de jonge gebruikers, tegenover een EU-gemiddelde van 5%). Zij zijn ook vaker bereid om voor betere dienstverlening en kwaliteit te betalen.  Het internetgebruik zal een hoge vlucht nemen wanneer deze "digitale generatie" toetreedt tot het beroepsleven en de markttendensen vorm zal geven en zelfs zal gaan domineren. Als de traditionele bedrijfsmodellen hebben afgedaan, zullen bedrijven diensten moeten aanbieden die aantrekkelijk zijn voor de volgende generatie van gebruikers, terwijl de wetgevers de juiste voorwaarden moeten scheppen om toegang tot nieuwe online-inhoud te vergemakkelijken en ervoor moeten zorgen dat de ontwikkelaars worden vergoed.  Europa moet ook actie ondernemen om wereldwijd concurrerend te zijn. Ondanks de vooruitgang heeft een derde van de EU-burgers nog nooit het internet gebruikt. Slechts 7% van de consumenten heeft al online geshopt in een andere lidstaat. Europa loopt nog achter op de VS en Japan wat betreft O&amp;O-investeringen in informatie- en communicatietechnologie (ICT), snelle breedbandcommunicatie en de ontwikkeling van innovatieve markten zoals online-reclame.  Proactieve beleidsvorming in de EU moet ervoor zorgen dat iedereen over een snelle internetverbinding beschikt en dat er een eengemaakte online-markt komt waarbij de burgers eenvoudig gebruik kunnen maken van grensoverschrijdende diensten.   De uitdagingen voor het digitale Europa worden vandaag door de Commissie uiteengezet in een openbare raadpleging, die loopt tot 9 oktober 2009.  Dit is de eerste stap naar een nieuwe Europese ICT-strategie die de Commissie in 2010 wil voorstellen als onderdeel van de volgende fase van de Lissabon-agenda. Achtergrond:  De "i2010"-strategie van de EU om de leidende rol van Europa inzake ICT te stimuleren en de voordelen van de informatiemaatschappij voor de Europese groei en werkgelegenheid te benutten, die door de Commissie in juli 2005 werd goedgekeurd (   IP/05/643   ), loopt dit jaar ten einde. De strategie wordt gesteund door alle lidstaten van de EU en door het Europees Parlement en is bedoeld om de interne markt voor bedrijven en gebruikers te versterken en onderzoek en innovatie op ICT-gebied te stimuleren. Dit beleid om het concurrentievermogen te bevorderen en de consumenten mondiger te maken, heeft concrete resultaten opgeleverd en voor een waaier aan innovatieve beleidsmaatregelen in de EU gezorgd.  Op 9 juli heeft Commissaris Reding opgeroepen (   SPEECH/09/336)   ) tot een nieuwe strategie - "Digitaal Europa" - als beleidsbenadering voor een gebruikersvriendelijke interne markt voor online-inhoud, waarbij ICT moet zorgen voor innovatie, volledige connectiviteit en een groenere economie.   Het verslag over het digitale concurrentievermogen, de prestaties per lidstaat en de openbare raadpleging zijn te vinden op:     http://ec.europa.eu/information_society/newsroom/cf/itemlongdetail.cfm?item_id=5146    De studie "Public policies and stakeholders initiatives in support of Digital Literacy":   http://ec.europa.eu/information_society/eeurope/i2010/benchmarking/index_en.htm   De resultaten van vijf jaar Europees ICT-beleid onder de Commissie Barroso:    http://ec.europa.eu/i2010   Nine questions on the future of the Information Society identified for the public consultation:   How can ICTs be unleashed to drive economic recovery and contribute to the Lisbon growth and jobs agenda?   How can ICTs assist the transition to a more sustainable low carbon economy?   How best to create a 100% connected economy that offers open and high speed internet for all?   How can Europe raise its performance in crucial ICT research and innovation?   How to reinforce the digital single market in order to bring growth, innovation and new services?   How can online services and tools, such as web 2.0, better promote user creativity, content production and services provision?   How can the web aid modernisation of public services so that they are easily accessible to all EU citizens?   How can ICTs improve the quality of life of EU citizens by unlocking the storehouses of cultural heritage by bringing them on-line and by putting ICT at the centre of citizens' life?   How can the EU increase its weight in the international arena of the worldwide web and the global information society?    The public consultation is open until 09 October 2009. More information:   http://ec.europa.eu/information_society/eeurope/i2010/index_en.htm   Annex  Figures and graphics available in PDF and WORD PROCESSED   Source: Eurostat Community Survey on ICT Usage by Households and by Individuals  Figures and graphics available in PDF and WORD PROCESSED   Source: Eurostat Community Survey on ICT Usage by Households and by Individuals  Figures and graphics available in PDF and WORD PROCESSED   Source: Eurostat Community Survey on ICT Usage by Households and by Individuals  Figures and graphics available in PDF and WORD PROCESSED   Source: Commission services  Figures and graphics available in PDF and WORD PROCESSED   Source: Gartner  Figures and graphics available in PDF and WORD PROCESSED    Source: Annual reports of a sample of the EU top ICT companies in R&amp;D spending representing 90% of total R&amp;D spending recorded by the 2008 Scoreboard  Figures and graphics available in PDF and WORD PROCESSED   Source: IDATE
