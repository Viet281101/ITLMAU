IP/ 09/880   Brussel, 8 juni 2009  EU-Roamingverordening neemt laatste belemmering weg: Raad maakt weg vrij voor goedkopere roamingprijzen met ingang van 1 juli   Vandaag hebben de ministers van de 27 EU-lidstaten de nieuwe EU-roamingvoorschriften , die in september vorig jaar door de Europese Commissie werden voorgesteld (   IP/08/1386   ) en in april door het Europees Parlement werden goedgekeurd (   IP/09/620   ), formeel vastgesteld. De nieuwe EU-roamingvoorschriften zullen met ingang van 1 juli, net op tijd voor de zomervakantie, leiden tot verlagingen van de roamingfacturen tot 60%. De nieuwe EU-roamingverordening zorgt er met name voor dat consumenten niet méér betalen dan 0,11 euro (excl. btw) voor het versturen van een internationaal tekstbericht in de EU. Consumenten zullen met hun mobiele telefoon ook op het internet kunnen surfen, films kunnen downloaden of vakantiekiekjes kunnen versturen zonder bij thuiskomst onaangenaam verrast te worden bij inzage van hun factuur. Op grond van de nieuwe voorschriften moeten mobiele exploitanten hun klanten voor roamingoproepen na de eerste 30 seconden ook per seconde factureren, in plaats van per minuut, waardoor telefoonrekeningen waarschijnlijk met maar liefst 24% omlaag zullen gaan. Nu de Raad van ministers de nieuwe EU-voorschriften vandaag heeft vastgesteld, zullen ze met ingang van 1 juli in alle 27 EU-lidstaten in werking treden.  " De vaststelling door de Raad van ministers met eenparigheid van stemmen vandaag betekent dat de nieuwe roamingvoorschriften de allerlaatste procedurele horde hebben genomen en dat consumenten hiervan met ingang van 1 juli kunnen profiteren. De Raad volgt hierbij het voorbeeld van het Europees Parlement dat zich in april met een overweldigende meerderheid van stemmen uitsprak vóór de nieuwe voorschriften. Dat is goed nieuws voor Europese burgers die deze zomer met een gerust hart op vakantie kunnen gaan en hun mobiele telefoon kunnen gebruiken zonder bang te hoeven zijn voor de rekening," aldus EU-commissaris voor telecommunicatie Viviane Reding (die haar taken na een afwezigheid van drie weken bij de Europese Commissie weer opnam ).   Nadat eerder dit jaar politieke overeenstemming was bereikt tussen het Europees Parlement en de Raad, sprak het Europees Parlement zich tijdens de plenaire zitting in april met een overweldigende meerderheid van stemmen (646 vóór, 22 tegen en 9 onthoudingen) uit voor de verordening (   IP/09/620   ).  Om het proces te versnellen en ervoor te zorgen dat de nieuwe roamingvoorschriften nog voor de zomervakantie in werking konden treden, hebben de ministers van de lidstaten de EU-roamingverordening vandaag vastgesteld op de Raad Werkgelegenheid, Sociaal Beleid, Volksgezondheid en Consumentenzaken nadat de ministers voor Telecommunicatie van de 27 EU-lidstaten in november vorig jaar hun informele politieke steun hadden uitgesproken voor de voorstellen van de Commissie.  Met de vaststelling door de Raad vandaag is de laatste stap ge zet in de goedkeuringsprocedure zodat de voorzitter van het Europees Parlement en het Voorzitterschap van de Raad de verordening op 18 juni formeel kunnen ondertekenen. Deze kan vervolgens een paar dagen later in het   Publicatieblad   van de EU worden bekendgemaakt. Omdat de nieuwe roamingvoorschriften deel uitmaken van een EU-verordening zullen zij met ingang van 1 juli 2009 onmiddellijk in alle 27 EU-lidstaten in werking treden. Achtergrond  De nieuwe EU-roamingvoorschriften die vandaag door de Raad formeel werden vastgesteld betekenen dat:    d e prijs die de consument in rekening kan worden gebracht voor het versturen van een tekstbericht vanuit het buitenland maximaal 0,11 euro zal mogen bedragen (exclusief btw ) , terwijl dit momenteel gemiddeld 0,28 euro is (en consumenten in Nederland en Portugal meer dan 0,35 euro moeten neertellen voor elk internationaal sms-bericht);    d e tarieven voor internationale datadiensten (surfen op het internet of films downloaden met een mobiele telefoon vanuit het buitenland) aanzienlijk zullen worden verlaagd omdat een wholesale-maximumprijs wordt ingevoerd van 1 euro per gedownloade megabyte , vergeleken met een gemiddeld EU-wholesaletarief van 1,68 euro per megabyte, met uitschieters in Ierland (6,82 euro), Griekenland (5,30 euro) en Estland (5,10 euro). Dit maximale wholesaletarief zal vervolgens worden verlaagd tot 0,80 euro in 2010 en tot 0,50 euro in 2011 en zou nog moeten leiden tot verdere verlagingen van de factuur voor de consument;    consumenten ervoor kunnen kiezen de roamingfunctie uit telaten schakelen zodra de rekening 50 euro bereikt, en dus worden beschermd tegen torenhoge facturen, tenzij ze natuurlijk voor een hoger bedrag kiezen. Exploitanten krijgen tot maart de tijd om deze transparantiemaatregelen uit te voeren;    de tarieven voor mobiele roamingoproepen nog verder zullen worden verlaagd. Deze prijzen, die nu 0,46 euro voor oproepen en 0,22 euro voor ontvangen gesprekken bedragen, zullen vanaf 1 juli 2009 dalen tot 0,43 euro voor oproepen en 0,19 euro voor ontvangen gesprekken, vanaf 1 juli 2010 tot 0,39 euro en 0,15 euro, en vanaf 1 juli 2011 tot 0,35 euro en 0,11 euro (prijzen per minuut, exclusief btw).    het beginsel van facturering per seconde vanaf de 31ste seconde wordt ingevoerd voor geroamde oproepen en vanaf de 1ste seconde voor oproepen die in het buitenland worden ontvangen. Nu betalen de consumenten ongeveer 20% meer dan de werkelijke tijdsduur van de gemaakte of ontvangen oproepen.    Zie ook   MEMO/08/578
