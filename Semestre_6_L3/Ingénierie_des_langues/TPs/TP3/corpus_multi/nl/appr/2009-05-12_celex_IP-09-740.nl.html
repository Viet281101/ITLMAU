IP/09/740
Brussel, 12 mei 2009Kleine chips met een groot potentieel:
nieuwe EU-aanbevelingen zorgen ervoor dat barcodes van de 21ste eeuw privacy
respecterenDe Europese burger moet controle hebben over
intelligente chips, die een wereldmarkt vertegenwoordigen waarop in de komende
tien jaar een vijfvoudige groei wordt verwacht, en ze tegelijk gemakkelijk
kunnen gebruiken om het leven te vereenvoudigen. Deze micro-elektronische
elementen, waarvan er reeds meer dan 6  miljard in omloop zijn, kunnen in tal
van voorwerpen uit het dagelijkse leven, van koelkasten tot buskaarten, worden
ingebracht.  Met behulp van radiofrequentie-identificatie (RFID) kunnen gegevens
automatisch worden verwerkt wanneer ze in de nabijheid van "lezers" worden
gebracht die ze activeren, hun radiosignaal ontvangen en gegevens met ze
uitwisselen. Ze zitten in de pasjes die u gebruikt om uw kantoor binnen te
komen, alsook in de smartcards voor de betaling van tolgeld voor de snelweg. De
Europese Commissie heeft vandaag een reeks aanbevelingen uitgebracht om te
garanderen dat alle ontwerpers of exploitanten van RFID-technologie het
individuele recht op privacy en gegevensbescherming zoals neergelegd in het op
14 december 2007 afgekondigde Handvest
van de grondrechten van de Europese Unie respecteren.
"Intelligente chips zijn een veelbelovende technologie voor de toekomst
die het leven in menig opzicht kunnen vereenvoudigen. Voorwerpen uit het
dagelijkse leven worden plots intelligent doordat ze worden verbonden met een
netwerk en zo gegevens uitwisselen. Denk maar aan intelligente koelkasten die u
meedelen dat uw melk over datum is of intelligente levensmiddelenverpakkingen
die ouders waarschuwen voor mogelijke allergieën," aldus Viviane Reding,
EU-commissaris voor Informatiemaatschappij en media. "Het gebruik van kleine,
intelligente chips voor communicatie tussen voorwerpen biedt een duidelijk
economisch potentieel. De Europese burger moet echter goed op de hoogte zijn van
de nieuwe technologie. Daarom heeft de Commissie krachtige aanbevelingen voor de
industrie uitgebracht. De Europese consument moet erop kunnen vertrouwen dat
zijn persoonlijke gegevens worden beschermd, ook in een veranderende
technologisch omgeving. De Commissie streeft er dan ook naar dat de
RFID-technologie het de consument mogelijk maakt controle te hebben over de
veiligheid van zijn gegevens; dit is de beste garantie voor economisch succes. 
In de komende acht jaren zal het Europese aandeel in de wereldmarkt voor
intelligente chips tenslotte 35% bedragen.
Intelligente chips (of radiotags) kunnen, voor zover dit al niet het geval
is, aanzienlijke gevolgen hebben voor bedrijfstaken, overheidsdiensten en
consumptieproducten; zo kunnen zij de efficiëntie van recyclage en
gezondheidszorg verbeteren en de wachttijden aan betaalautomaten langs de
snelweg en aan bagagebanden op de luchthaven verkorten. 
Om Europa voor te bereiden op deze veranderingen heeft de Commissie vandaag
de volgende beginselen voor de bescherming van privacy en gegevens vastgelegd:Consumenten moeten weten of bepaalde producten in winkels al dan niet met
intelligente chips zijn uitgerust. Wanneer consumenten producten met
intelligente chips kopen, moeten deze automatisch, onmiddellijk en kosteloos
worden gedeactiveerd op het verkooppunt, tenzij de consument uitdrukkelijk
verzoekt de chip operationeel te laten. Uitzonderingen kunnen worden toegestaan,
bijvoorbeeld om kleinhandelaren niet nodeloos te belasten, op voorwaarde evenwel
dat de gevolgen van de chip voor de privacy zijn nagegaan.  
Bedrijven of overheidsdiensten die gebruik maken van intelligente chips,
moeten consumenten duidelijke en eenvoudige informatie verschaffen zodat deze
kunnen inschatten of hun persoonlijke gegevens zullen worden gebruikt, alsook
welke gegevens zullen worden gebruikt (bijv. naam, adres of geboortedatum) en
waarvoor. Zij moeten ook zorgen voor een duidelijke etikettering ter
identificatie van de elementen die de in intelligente chips opgeslagen
informatie "lezen", en een contactpunt instellen waar burgers terechtkunnen voor
meer informatie. 
Verenigingen en organisaties van kleinhandelaren moeten de consument  beter
bewust maken van met intelligente chips uitgeruste producten via een
gemeenschappelijk Europees merkteken waarmee de aanwezigheid van een
intelligente chip wordt aangegeven. 
Bedrijven en overheidsdiensten moeten effectbeoordelingen inzake de
bescherming van privacy en gegevens uitvoeren alvorens gebruik te maken van
intelligente chips. Ter waarborging van de veiligheid en de bescherming van
persoonlijke gegevens moeten deze beoordelingen worden gecontroleerd door  de
nationale autoriteiten voor gegevensbescherming. In 2008 zijn
wereldwijd 2,2 miljard RFID-tags voor gebruik bij betaalautomaten langs de
snelweg of voor de identificatie van transportcontainers verkocht, waarvan
grofweg een derde in Europa. De mondiale marktwaarde van RFID-tags wordt voor
2008 op 4 miljard euro geschat en zal tegen 2018 naar verwachting ongeveer 20
miljard euro bedragen.
Achtergrond:
In 2006 heeft de Europese Commissie een publieke raadpleging over de
ontwikkeling en het gebruik van intelligente chips (of identificatie met behulp
van radiogolven) gelanceerd (IP/06/289).
Op basis daarvan heeft zij in maart 2007 een mededeling aangenomen (IP/07/332)
waarin zij aangeeft dat de burger verdere actie op het gebied van de bescherming
van privacy en gegevens verwacht. De aanbeveling van vandaag, waarvoor alle
belanghebbenden (leveranciers en verwerkende bedrijven,
normalisatie-instellingen, consumentenorganisaties, maatschappelijke
organisaties en vakbonden) zijn geraadpleegd, speelt in op deze verwachtingen en
heeft tot doel gelijke kansen voor de Europese industrie te ontwikkelen en
tevens de privacy van het individu te beschermen. De lidstaten krijgen twee jaar
de tijd om de Commissie mee te delen welke stappen zij zullen nemen ter
verwezenlijking van de doelstellingen van de aanbeveling. De Commissie zal
binnen een termijn van drie jaar een verslag opstellen over de tenuitvoerlegging
van de aanbeveling, met een analyse van de gevolgen voor bedrijven en
overheidsdiensten die gebruik maken van intelligente chips, alsook voor de
burger.
De aanbeveling is te vinden op onderstaande link:
http://ec.europa.eu/information_society/policy/rfid/index_en.htmMEMO/09/232
