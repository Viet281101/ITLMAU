IP/09/473
Brussel, 25 maart 2009Mobiel telefoongebruik stijgt,
consumentenprijzen dalen: de Europese telecommunicatiesector houdt zich staande
in de economische recessie, aldus een verslag van de
CommissieEuropa is de nummer één ter wereld wat
betreft mobiele telefoondiensten, met een aantal abonnees in 2008 equivalent aan
119% van de EU-bevolking (een stijging van 7 procentpunten), hetgeen een forse
voorsprong betekent op de VS (87%) en Japan (84%). Dat is een conclusie van het
vandaag gepubliceerde voortgangsverslag van de Commissie over de interne
telecommunicatiemarkt. Ondanks de economische crisis bleef de
EU-telecommunicatiesector (die ongeveer 3% vertegenwoordigt van het BBP van de
EU ) in 2008 groeien, met inkomsten die geraamd worden op meer dan 300 miljard
euro, een stijging van 1,3% ten opzichte van 2007, waarmee deze sector het beter
doet dan de rest van de economie (die met slechts 1% steeg). Consumenten
profiteren het meest van het concurrentievermogen van de sector: zij betalen
minder terwijl zij meer waar krijgen voor hun geld. Dankzij EU-maatregelen is de
gemiddelde mobiele telefoonrekening gedaald van 21,48 euro tot 19,49 euro in
2008 en beschikt driekwart van de Europese consumenten nu over een
internetverbinding van 2 megabits per seconde en meer (snelheden die
bijvoorbeeld tv via het internet mogelijk maken). In het verslag van de
Commissie wordt echter ook gewaarschuwd dat de voordelen van een interne
telecommunicatiemarkt zonder betere Europese coördinatie in gevaar kunnen
worden gebracht door onsamenhangende nationale regelgeving.
"Europa is HET continent van mobiele communicatie waar meer en meer mensen
gebruik maken van mobiele telefoons en mobiele breedbanddiensten. Ondanks de
wereldwijde economische crisis communiceren Europese consumenten meer dan ooit
met hun telefoon en via het internet. Dat is goed nieuws voor een sector die
Europa de hand kan toesteken bij het zoeken naar oplossingen voor de crisis,"
aldus Viviane Reding, EU-commissaris voor telecommunicatie. "We mogen
echter niet op onze lauweren rusten. We moeten de onafhankelijkheid van de
nationale regelgevingsinstanties versterken en voorkomen dat de EU-voorschriften
omzeild worden. Ook hebben we meer billijke concurrentie nodig tussen vaste en
mobiele exploitanten om te zorgen voor meer convergentie tussen vaste en mobiele
telefonie. Tot slot moeten we ervoor zorgen dat de EU-voorschriften niet worden
omzeild omdat dit de interne markt zou kunnen schaden. Ik maak mij met name
zorgen over het feit dat veel nationale regelgevingsinstanties hun eigen weg
gaan wat betreft supersnelle internetwerken. Billijke concurrentie en
investeringen in deze netwerken worden niet bereikt door 27 verschillende
oplossingen die vooral hun nationale exploitanten bevoorrechten, maar wel door
open markten, rechtszekerheid en gelijke kansen voor alle investeerders en
exploitanten."
In het vandaag gepubliceerde verslag van de Commissie wordt een overzicht
gegeven van de Europese telecommunicatiemarkt en de concurrentiesituatie in de
27 EU-landen. 
De sector groeit sneller dan de rest van de economie
De groei van de EU-telecommunicatiesector in 2008 wordt geraamd op 1,3%, dat
is meer dan de 1% reële BBP-groei van de economie. Deze sector blijft een
remmende werking uitoefenen op de inflatie, want de prijzen voor de meeste
vormen van standaardcommunicatie (zoals telefoon of surfen op het web) blijven
nog steeds dalen. 
Mobiele sector: consumenten betalen 34,5% minder dan 5 jaar
geleden
Ook in 2008 was de mobiele markt weer het meest dynamische
telecommunicatiesegment in de EU. Het mobiele telefoongebruik liet een stijging
zien van 112% van de bevolking in 2007 tot 119% in 2008. In Italië,
Litouwen en Luxemburg is dit percentage meer dan 140%. Het gemiddelde
marktaandeel van de leidinggevende exploitanten daalde vorig jaar met ongeveer
3%, hetgeen duidt op een meer concurrerende markt. Dit betekent dat consumenten
steeds meer tijd besteden aan telefoneren en het versturen van sms-berichten
tegen prijzen die ten minste 34,5% lager liggen dan in 2004.
EU-landen wereldleider in supersnel internet
Het aantal vaste breedbandinternetaansluitingen in de EU blijft toenemen (met
14 miljoen in 2008) en telt nu in totaal meer dan 114 miljoen
aansluitingen. Denemarken en Nederland lopen wereldwijd voorop bij breedband;
maar liefst meer dan 35% van de bevolking beschikt daar over een aansluiting.
Zij nemen samen met Zweden, Finland, het VK, Luxemburg, België, Duitsland
en Frankrijk een leidinggevende positie in, terwijl dit percentage in de VS in
juli 2008 25% was.
Mobiele breedband wordt ook populair: 13% van de EU-bevolking. heeft nu een
verbinding. Door het gebruik van gegevenskaarten en hardwaresleutels wordt
mobiele breedband nu een reëel alternatief voor vaste breedband in landen
zoals Oostenrijk (het aantal aansluitingen is hier equivalent aan 11,4% van de
bevolking), Finland (9,1%) en Portugal (8,3%).
Meer consumenten veranderen van exploitant 
20,5 miljoen consumenten stapten in 2008 over op een andere exploitant met
behoud van hun eigen vaste of mobiele nummer. In oktober 2008 waren ongeveer 84
miljoen abonnees (17% van de EU-burgers) veranderd van exploitant sedert dit
mogelijk is geworden in 2003. 
Nog steeds problemen voor de interne Europese
telecommunicatiemarkt
In het vandaag bekendgemaakte verslag wordt er tevens op gewezen dat de
uiteenlopende regelgeving in de verschillende EU-landen een belemmering blijft
vormen voor de interne markt voor telecommunicatie-exploitanten en
–consumenten:Onafhankelijke nationale regelgevingsinstanties op
telecommunicatiegebied zijn van fundamenteel belang om te zorgen voor
eerlijke en doelmatige regelgeving. Helaas is dat nog geen realiteit in alle
27 EU-landen. Er zijn inbreukprocedures door de Commissie ingeleid tegen
Litouwen, Letland en Roemenië en een zaak tegen Polen werd voor het
Europees Hof van Justitie gebracht. 
Onsamenhangende regelgeving bij soortgelijke concurrentieproblemen
kan een extra last betekenen voor telecommunicatie-exploitanten, met name voor
het toenemend aantal exploitanten dat actief is in verschillende landen of dat
grensoverschrijdende diensten aanbiedt. -		Uiteenlopende
regelgeving inzake nieuwe glasvezelnetwerken zou de concurrentie tussen
exploitanten in de interne markt kunnen verzwakken en kunnen leiden tot
rechtsonzekerheid voor nieuwe investeringen. Sommige regelgevingsinstanties
lijken zelfs te trachten de EU-voorschriften te omzeilen (IP/08/2060).
-		Er blijven belangrijke verschillen bestaan tussen de tarieven die
exploitanten elkaar in rekening brengen voor het tot stand brengen van
verbindingen bij gesprekken met een ander netwerk (deze lopen uiteen van
0,02 euro/min in Cyprus tot 0,16 euro/min in Bulgarije. 
-		Terwijl consumenten in Ierland en Malta al binnen 1 dag kunnen overstappen
naar een andere exploitant met behoud van hun nummer, moeten consumenten in
Polen rekening houden met 38 dagen, in Italië met 15 dagen en in Slowakije
met 14 dagen. 
Een persdossier met het voortgangsverslag van de Commissie over de interne
telecommunicatiemarkt, veelgestelde vragen en fact sheets over elk nieuw EU-land
is beschikbaar op: 
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129
MEMO/09/132
Annex: 
Selected charts from the Commission's
Single Telecoms Market Progress Report 2008Mobile penetration 
[ De tabellen en grafieken zijn beschikbaar in PDF en WORD
PROCESSED ]Mobile penetration – country overview
[ De tabellen en grafieken zijn beschikbaar in PDF en WORD
PROCESSED ]
Development of mobile consumer prices[ De tabellen en grafieken zijn beschikbaar in PDF en WORD
PROCESSED ]Broadband price developments[ De tabellen en grafieken zijn beschikbaar in PDF en WORD
PROCESSED ]
Source: BIAC – First half of 2008, Final report,
December 2008, Van Dijk Management Consultants
Status of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[ De tabellen en grafieken zijn beschikbaar in PDF en WORD
PROCESSED ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[ De tabellen en grafieken zijn beschikbaar in PDF en WORD
PROCESSED ]
Consumer prices for broadband services[ De tabellen en grafieken zijn beschikbaar in PDF en WORD
PROCESSED ]Mobile number portability (= consumers switching
the mobile operator while being able to keep their number, as required by EU
law)[ De tabellen en grafieken zijn beschikbaar in PDF en WORD PROCESSED
]
Mobile number portability – days required to port
number
[ De tabellen en grafieken zijn beschikbaar in PDF en WORD PROCESSED
]
Fixed number portability(= consumers
switching the fixed operator while being able to keep their number, as
required by EU law)[ De tabellen en grafieken zijn beschikbaar in PDF en WORD
PROCESSED ]
Fixed number portability – days required to port
number[ De tabellen en grafieken zijn beschikbaar in PDF en WORD
PROCESSED ]Mobile termination rates
[ De tabellen en grafieken zijn beschikbaar in PDF en WORD
PROCESSED ]112 - awareness
[ De tabellen en grafieken zijn beschikbaar in PDF en WORD
PROCESSED ]
