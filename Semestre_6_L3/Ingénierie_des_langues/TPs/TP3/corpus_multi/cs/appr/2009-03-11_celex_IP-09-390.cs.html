IP/09/390
V Bruselu dne 11. března 2009Námořní
bezpečnost: pro lepší prevenci námořních
nehodV návaznosti na dohodu uzavřenou v
dohodovacím řízení Evropský parlament schválil dne
11. března 2009 s konečnou platností třetí
balíček opatření pro námořní bezpečnost
poté, co tak učinila Rada. 
„S dohodou uzavřenou mezi Parlamentem a Radou jsem
obzvláště spokojen. Je to velký krok k lepší
prevenci námořních nehod a větší odpovědnosti
všech provozovatelů v odvětví,“ zdůraznil
místopředseda Tajani. „Tento balíček doplňuje a
aktualizuje stávající evropské právní
předpisy a je důraznou odpovědí na rostoucí obavy
našich občanů,“ dodal.
Evropská unie tak bude mít k dispozici zcela modernizovaný
systém kontroly plavidel v přístavech. Tento systém
umožní kontrolovat systematicky a častěji plavidla,
která představují riziko. Zároveň umožní
definitivně zakázat těm nejrizikovějším z nich
přístup do evropských přístavů.
Zefektivní se pravidla, jimiž se řídí
udělování evropských uznání orgánům
oprávněným vydávat plavidlům osvědčení
jménem jednotlivých členských států.
Klasifikační společnosti budou nuceny pracovat v souladu s
těmi nejpřísnějšími normami. Tomu z jedné
strany napomůže systém finančních sankcí, ze
strany druhé orgán pověřený certifikací
systémů kontroly kvality těchto společností.
Zlepší se nástroje kontroly provozu podél všech
evropských břehů. Systém SafeSeaNet bude od
nynějška jediným prostředkem elektronické
výměny všech námořních údajů mezi
členskými státy. Bude zřízeno evropské
středisko pro sledování plavidel na velké vzdálenosti.
Rybářská plavidla budou lépe chráněna proti
kolizím. Bude zaručena nezávislost rozhodování o
přijímání lodí v nouzi na místech vyhrazených
jako útočiště.
Nezávislost se projeví také v tom, jak bude vedeno
vyšetřování nehod. Společné
vyšetřovací postupy a vytvoření kvalitní
databáze umožní zajistit předávání
cenných zkušeností, jež zabrání budoucím
nehodám.
Prevence vychází rovněž a především z
opatření správ států vlajky. Správy budou muset
být podrobovány auditu v souladu s modelem schváleným
Mezinárodní námořní organizací a mít
uděleno osvědčení kvality.
Všechna plavidla vplouvající do evropských
přístavů budou muset mít povinné
pojištění. Toto pojištění bude muset být
uzavřeno až do výše maximální hranice omezení
odpovědnosti, již stanoví úmluva Mezinárodní
námořní organizace o omezení odpovědnosti
vlastníků lodí (LLMC) z roku 1996. Přestože se tato
úmluva v současnosti vztahuje jen na 20 %
světového loďstva, budou se tomuto pravidlu muset
podřídit všechna plavidla připlouvající do
našich přístavů.
V neposlední řadě je do evropského práva
zapracován systém odpovědnosti a pojištění,
jaký stanoví mezinárodní úmluva schválená v
rámci Mezinárodní námořní organizace
(aténská úmluva o škodách způsobených
cestujícím). Znamená to, že nejpozději do
čtyř let bude všem občanům zajištěna
během mezinárodních plaveb dostatečná a rovnocenná
ochrana. Tato ochrana bude zároveň postupně
rozšířena na plavby ve stejné zemi.
Viz také sdělení MEMO/09/105
