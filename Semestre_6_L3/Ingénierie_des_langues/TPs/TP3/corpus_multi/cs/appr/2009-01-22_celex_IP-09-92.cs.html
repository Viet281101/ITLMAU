IP/09/92
V Bruselu dne 22. ledna 2009Evropský výzkumný prostor se
stává atraktivnějším, avšak intenzita
výzkumu a vývoje v EU stagnuje: teď nelze polevit v
úsilí!Dnes byla uveřejněna zpráva s
hlavními číselnými údaji za rok 2008 v oblasti
vědy, technologie a konkurenceschopnosti, která poprvé
podává přehled o tom, jaký pokrok nastal v letech 2000
až 2006 v oblasti výzkumu a vývoje v EU a při
zavádění Evropského výzkumného prostoru (ERA).
Zpráva ukazuje, že počet badatelů v Evropě stoupá
a že EU se stává atraktivnější pro
zahraniční badatele i pro soukromé investice do výzkumu a
vývoje z USA. Ambici EU stát se celosvětově
konkurenceschopnou znalostní společností však hatí to,
že intenzita výzkumu a vývoje ve 27 členských
státech EU (výdaje na výzkum a vývoj jako % HDP) stagnuje na
úrovni 1,84 %. Přestože mnohé členské
státy investovaly ve zvýšené míře do výzkumu
a zlepšila se efektivita jejich výzkumných systémů, EU
má stále daleko k dosažení lisabonského cíle
v podobě investic do výzkumu a vývoje ve výši
3 % HDP. Na výkonnost EU má negativní dopad
přetrvávající nízká úroveň investic
podnikové sféry do výzkumu a vývoje, což souvisí s
průmyslovou strukturou EU, jejíž odvětví
špičkových technologií je menší než v USA.
Zároveň se zveřejňuje hodnotící tabulka pro
inovace za rok 2008, jež podává podrobné výsledky EU v
oblasti inovací. Obě zprávy prokazují, že EU musí
změnit svou průmyslovou strukturu, nabrat větší
rychlost v oblasti inovací a zabezpečit častější a
lepší využívání výzkumu a
vývoje.
Komisař EU pro vědu a výzkum Janez Potočnik a
místopředseda Komise Günter Verheugen,
příslušný pro podnikovou sféru a pro průmyslovou
politiku, prohlásili: „V době krize nelze polevit v
úsilí v oblasti investic do výzkumu a v oblasti inovací.
Jedná se o životně důležité oblasti, pokud chce
Evropa vyjít z hospodářské krize posílena a pokud
se chce vyrovnat s problémy změny klimatu a globalizace. EU má
hodně co nabídnout, zejména stále
atraktivnější Evropský výzkumný prostor a
neustále se zlepšující výkonnost u inovací.
Stále je však před námi spousta práce, zejména
pokud jde o poměrně nízké investice z podnikové
sféry. Iniciativy Komise na zlepšení efektivity výzkumu
v EU, na stimulaci inovací a na vývoj trhů se
špičkovou technologií uvádějí EU na dobrou
cestu.“
Hlavní zjištění zprávy o vědě, technologii
a konkurenceschopnosti:
1. Výzkum je hlavním trumfem v globalizovaném
světě. 
Objevili se významní aktéři v oblasti vědy a
technologie, zejména v Asii. Rozdělení vědomostí v
rámci EU je nyní stále rovnoměrnější,
přičemž na EU nyní připadá podíl o
výši méně než 25 %. Evropský
výzkumný prostor se musí stát v celosvětovém
měřítku atraktivnějším,
otevřenějším a konkurenceschopnějším.
2. Celková intenzita výzkumu a vývoje v EU sice stagnuje,
tímto konstatováním se však zastírá
pestřejší obraz na úrovni členských
států. 
Všechny členské státy EU zvýšily výdaje
v oblasti výzkumu a vývoje od roku 2000 do roku 2006, což
prokazuje jejich oddanost realizaci lisabonské strategie. HDP však
během tohoto období zaznamenal stejnou míru růstu, což
znamená, že intenzita výzkumu a vývoje
zůstává od roku 2005 na úrovni přibližně
1,84 %[1]. Od roku 2000 do
roku 2006 se intenzita výzkumu a vývoje zvýšila v 17
členských státech (hlavně ve státech, jež jsou ve
fázi dohánění ostatních), avšak 10
členských států, které představují 47 %
HDP celé EU, zaznamenalo naopak snížení intenzity
výzkumu a vývoje. Japonsko zvýšilo intenzitu výzkumu a
vývoje z 3,04 % na 3,39 %, Korea z 2,39 % na 3,23 % a
Čína, jež je rychle dohání, zaznamenala
nárůst z 0,90 % na 1,42 %.
3. Intenzita investic ze soukromé sféry zůstává
nadále příliš nízká. 
Hlavním důvodem odstupu v intenzitě výzkumu a
vývoje mezi EU a jejími konkurenty je rozdíl
ve financování výzkumu a vývoje z podnikové
sféry, jež od roku 2000 do roku 2005 pokleslo v EU, avšak
podstatně vzrostlo v USA, Japonsku a Číně. Důvod
spočívá hlavně v tom, že odvětví
špičkových technologií, jež je spojeno
s intenzivním výzkumem, je v EU méně
rozsáhlé. Budování znalostního
hospodářství vyžaduje strukturální změny se
zaměřením na vyšší intenzitu výzkumu a
vývoje v rámci odvětví a větší podíl
odvětví špičkových technologií na
hospodářství EU. K tomu jsou třeba rámcové
podmínky příznivé pro rozvoj rychle rostoucích MSP v
oblasti špičkových technologií, rozvoj evropských
trhů vstřícných k inovacím a levnější
přístup k patentování na úrovni celé EU.
4. Excelence ve výzkumu: přibývá badatelů, oproti
konkurentům však zůstává nižší schopnost
využít znalosti. 
Počet badatelů vzrostl v EU od roku 2000 dvakrát rychleji
než v USA a Japonsku, leč podíl badatelů v
hospodářsky aktivní populaci zůstává
nižší. Pokud jde o dopad výzkumu, EU zůstává
prvním světovým producentem vědeckých znalostí
(měřeno publikacemi), přispívá však méně
než USA k publikacím s významným vlivem. 
5. Vyšší atraktivita pro investice ze zahraničí a
pro zahraniční odborné síly z oblasti vědy a
technologie. 
EU přitahuje v narůstající míře soukromé
investice do výzkumu a vývoje z USA, přestože se dále
etablovala Asie jako nové ohnisko výzkumu a vývoje. V roce 2005
směřovalo z celkových investic filiálek amerických
podniků do vývoje a výzkumu 62,5 % do EU a pouze 3, 3 %
do Číny. Kromě toho EU přitahuje vzrůstající
počet odborných pracovních sil v oboru vědy a
technologie ze třetích zemí.
Další informace:
Kompletní zpráva o hlavních údajích v oblasti
vědy, techniky a konkurenceschopnosti za rok 2008:
http://ec.europa.eu/research/era/
Kompletní zpráva o hodnotící tabulce pro inovace za rok
2008:
http://www.proinno-europe.eu/metricsDále viz MEMO/09/19
+ IP/09/112
+ MEMO/09/18
[1]
Předběžný údaj za rok 2007: 1.83%
