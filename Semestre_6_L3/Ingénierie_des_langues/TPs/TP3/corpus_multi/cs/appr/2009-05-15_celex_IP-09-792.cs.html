IP/09/792
V Bruselu dne 15. května 2009Všechny země EU se chystají
oslavit v Římě ve dnech 18.–19. května
Evropský námořní denMoře odjakživa hraje v prosperitě
Evropy významnou roli. Náš světadíl
má téměř 70 000 km pobřeží a na
pobřeží nebo na ostrovech se nachází 22 z 27
členských států EU. V přímořských
oblastech žije 40 % našeho obyvatelstva, vzniká tu 40 %
naší hospodářské produkce a obživu tu
nachází 5 milionů lidí. Ze všech těchto
důvodů byl 20. květen v EU ustanoven jako
„Evropský námořní den“.
V letošním roce organizuje Komise ve spolupráci
s italskou vládou od 18. do 20. května třídenní
konferenci v Římě. Při této významné
příležitosti se scházejí zúčastněné
strany, správní orgány a další subjekty
z Evropské unie a tentokrát i z řady třetích
zemí, zejména z oblasti Středozemního moře, aby
projednaly změny celosvětového dosahu, s nimiž se
Evropa v oblasti námořní problematiky
v dnešní době potýká. Evropský
námořní den byl vyhlášen jako jedno
z klíčových opatření integrované
námořní politiky EU přijaté roce 2007.
„Tak jako každý rok oslavíme 20. května v
Římě Evropský námořní den,“ uvedl
předseda Evropské komise José Manuel Barroso.
„Evropští občané si ve stále větší
míře uvědomují význam našeho společného
odkazu a budoucnosti moří. Naše integrovaná
námořní politika je výrazem jasné vize, jak
řešit otázky námořní prosperity,
udržitelnosti a bezpečnosti, a je úzce spjata s bojem proti
změně klimatu a úsilím o obnovu hospodářské
konkurenceschopnosti Evropy.“
Podle Joe Borga, evropského komisaře pro námořní
záležitosti a rybolov, „integrovaná námořní
politika EU staví námořní odvětví a
pobřežní regiony, které bývají na okraji
zájmu, do centra nové, dynamické a otevřené politiky
udržitelného růstu a zaměstnanosti. Evropská unie a
její členské státy zastávají názor, že
specifickou problematikou oceánů, moří a
pobřeží je třeba se zabývat koordinovaným a
uceleným způsobem. V Říme budou instituce a
zúčastněné strany diskutovat o nových
přístupech řešení problematiky našich
oceánů, moří a pobřežních regionů
udržitelným způsobem v rámci komplexní
integrované politické strategie.
Na konferenci zúčastněných stran, která se u
příležitosti Evropského námořního dne
koná v Římě, se setkají představitelé
podnikatelské sféry i občanské společnosti,
političtí činitelé a novináři z celé EU i
z jiných zemí, aby jednali o širokém spektru
politických otázek i praktických řešení, jako jsou
integrovaná námořní správa, nové technologie,
výroba energie, plánování námořního prostoru,
systém dohledu na mořích, udržitelný cestovní ruch
na pobřeží, reforma společné rybářské
politiky a další. Názory, které budou na této
konferenci předloženy, se stanou součástí
dalšího vývoje integrované námořní politiky
EU. 
V Říme zúčastněné strany před
zahájením konference i po jejím skončení
rovněž uspořádají řadu seminářů a
přednášek souvisejících s její tematikou.
Kromě hlavní konference v Římě se
v členských státech celé EU uskuteční zhruba
40 dalších akcí. Tyto místní akce mohou mít
nejrůznější podobu – od konferencí a
seminářů po dny otevřených dveří
v přístavech a projekty na ochranu životního
prostředí. 
Hlavní projevy na konferenci v Římě přednesou
italský ministerský předseda Silvio Berlusconi, zástupce
českého předsednictví Evropské unie, předseda
Evropské komise José Manuel Barroso a místopředsedkyně
Evropského parlamentu Rodi Kratsa-Tsagaropoulou. Hostiteli konference jsou
evropský komisař pro námořní záležitosti a
rybolov Joe Borga a italský ministr pro infrastrukturu a dopravu Altero
Matteoli. Evropskou komisi budou dále zastupovat její
místopředseda odpovědný za politiku podnikání a
průmysl Günter Verheugen a místopředseda odpovědný
za dopravu Antonio Tajani. Na konferenci rovněž vystoupí
italský ministr zahraničí Franco Frattini. Několik
panelových diskusí shrne dosavadní úspěchy
integrované námořní politiky, kterých bylo
dosaženo od jejího zavedení, a projedná další
postup.
Na základě návrhu Evropské komise na zavedení
integrované námořní politiky v říjnu roku
2007 a jeho následného schválení hlavami států a
vlád v prosinci roku 2007 bylo v úsilí o
vytvoření uceleného rámce na podporu součinnosti a
řešení možných rozporů mezi různými
oblastmi námořní politiky dosaženo hmatatelného
úspěchu. V souladu s akčním plánem
zveřejněným v říjnu roku 2007 již Komise
předložila soubor návrhů např. na podporu
námořního výzkumu a rozvoje přístavů EU,
námořního územního plánování a prostoru
pro námořní dopravu bez hranic, jakož i na podporu
výroby energie z větrných zdrojů mimo pevninu.
Další návrhy stanovily strategie přizpůsobení se
změně klimatu, poskytování podpory pracujícím
v námořní dopravě a navrhly přístupy pro
integrovanou námořní správu. V odvětví
rybolovu Komise předložila nové právní předpisy
pro boj s nezákonným rybolovem, zlepšení kontroly a
dodržování předpisů a zároveň zahájila
konzultace v rámci EU o zásadní reformě
společné rybářské politiky.
Užitečné odkazy
Evropský námořní den: http://ec.europa.eu/maritimeday
Akce pořádané účastníky konference
v Římě: 
http://ec.europa.eu/maritimeaffairs/maritimeday/side_events_en.html
Akce pořádané zúčastněnými stranami
v členských státech: 
http://ec.europa.eu/maritimeaffairs/maritimeday/events_in_member_states_en.html
Tripartitní prohlášení z května 2008: 
http://ec.europa.eu/maritimeaffairs/pdf/maritime_policy_action/20080520_original-signatures-declaratio_en.pdf
MEMO/09/240
