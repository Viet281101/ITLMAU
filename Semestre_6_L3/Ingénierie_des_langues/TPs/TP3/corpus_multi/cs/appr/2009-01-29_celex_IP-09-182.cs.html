IP/09/182
V Bruselu dne 29. ledna 2009Dvacet členských států
stále nedodržuje právní předpisy Společenství
o podpoře energetické účinnostiKomise dnes zaslala odůvodněné
stanovisko dvaceti členským státům, jež neoznámily
provedení směrnice o energetických
službách[1]
do vnitrostátního práva. Účelem směrnice je
posílit a zlepšit energetickou účinnost u
konečného uživatele poskytnutím rámce pro podněty
a pro energetické služby.
Přestože Komise v červenci 2008 zaslala
dotyčným členským státům výzvu, dosud ji
neinformovaly o úplném provedení směrnice ve
vnitrostátním právu. Komise tudíž zahájila druhou
fázi řízení o porušení práva proti Belgii,
Bulharsku, Kypru, České republice, Finsku, Německu, Řecku,
Maďarsku, Irsku, Lotyšsku, Litvě, Lucembursku, Nizozemsku,
Polsku, Portugalsku, Rumunsku, Slovinsku, Slovensku, Švédsku a
Spojenému království.
Směrnice stanoví rámec, v němž mohou
členské státy vytvářet podnikatelské
prostředí a infrastrukturu tak, aby v celém
hospodářství byla uplatňována energetická
účinnost. Směrnice se použije na budovy, dopravu,
zemědělství a na průmyslová odvětví.
Vytváří také podmínky pro rozvoj a podporu trhu pro
energetické služby a pro činění dalších
opatření ke zlepšení energetické účinnosti
tím, že se zabývá úlohou distributorů energie,
financováním úspor energie, příkladnou úlohou
veřejného sektoru a významem dostupnosti informací.
Politický závazek členských států
týkající se zásady energetické účinnosti
musí být potvrzen právními opatřeními na
vnitrostátní úrovni.
[1] Směrnice
Evropského parlamentu a Rady 2006/32/ES ze dne 5. dubna 2005 o
energetické účinnosti u konečného uživatele a o
energetických službách a o zrušení směrnice Rady
93/76/EHS
