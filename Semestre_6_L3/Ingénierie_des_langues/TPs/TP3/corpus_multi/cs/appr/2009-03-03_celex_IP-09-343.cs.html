IP/09/343
V Bruselu dne 3. března 2009Komise chce oživit evropské
venkovské oblasti lepším přístupem
k vysokorychlostnímu internetuJak dnes Komise uvedla, mělo by být
připojení 30 % obyvatel venkova EU, kteří doposud
nemají přístup k vysokorychlostnímu internetu,
prioritou pro splnění cíle „širokopásmového
připojení pro všechny“ do roku 2010.
Lepší připojení k internetu je důležitým
nástrojem na podporu rychlého oživení
hospodářství. Komise dnes předkládá návrh,
jak využít vlastních podpůrných programů
k povzbuzení internetových sítí ve venkovských
oblastech, a vyzývá členské státy, aby její
příklad následovaly. Dobrý přístup
k internetu pomůže zemědělcům a podnikům ve
venkovských oblastech, a zejména malým a středním
podnikům, překonat izolaci a zvýšit svou konkurenceschopnost
díky přístupu na mezinárodní trhy a
rychlejším a účinnějším
způsobům podnikání. Evropský parlament a Rada
zároveň zkoumají návrh Komise poskytnout
prostřednictvím plánu evropské hospodářské
obnovy další prostředky ve výši 1 miliardy EUR na
rozšíření vysokorychlostního internetu do všech
oblastí Evropy.
„V 21. století považuje většina z nás
informační a komunikační technologie za nepostradatelné
– nejen v kanceláři, ale dokonce už i doma. Proč
by se tedy měly venkovské oblasti spokojit
s nedostatečným přístupem k tomuto
nástroji?“ uvedla Mariann Fischer Boelová, evropská
komisařka pro zemědělství a rozvoj venkova. „Pokud
skutečně usilujeme ve venkovských oblastech o prosperitu a
dynamický rozvoj, je třeba všem občanům umožnit co
nejlepší využívání moderních
technologií.“ 
„Musíme vynaložit veškeré úsilí,
abychom zajistili přístup k internetovým technologiím
všem občanům Evropy. Na internetové technologie
připadá polovina hospodářského růstu EU, a
právě za současné hospodářské krize si
členské státy EU nemohou dovolit, aby jejich venkovské
oblasti tento potenciál promeškaly,“ uvedla Viviane
Redingová, komisařka EU pro informační společnost a
média. „Širokopásmové připojení je pro
podniky ve venkovských oblastech nepostradatelným nástrojem,
zejména pro malé a střední podniky, které na
vysokorychlostním připojení k ostatnímu
hospodářství závisejí. Žádám Radu, aby
společně s Komisí dala jasný signál, že tyto
podniky nezklameme, a aby jednoznačně podpořila
širokopásmové připojení pro všechny
Evropany.“
V průměru má přístup k vysokorychlostnímu
internetu 93 % Evropanů, ve venkovských oblastech je to však
pouze 70 %, a v některých zemích (jako je Řecko,
Polsko, Slovensko, Bulharsko a Rumunsko) je širokopásmové
připojení k internetu dostupné jen pro 50 nebo
méně procent obyvatel venkova. 
Komise ve svém dnešním sdělení
předkládá výčet přínosů, které
může lepší přístup venkovských oblastí
k moderním informačním a komunikačním
technologiím, např. internetu, znamenat pro podniky i jednotlivce,
zemědělské podniky i výrobce potravin ve venkovských
oblastech. 
Například ve Švédsku už má přístup
k internetu 80 % zemědělských podniků
a třetina z nich jej používá denně (a
třetina rovněž podává prostřednictvím
internetu žádosti o podporu EU). V jiných oblastech, jako je
Toskánsko (Itálie) nebo Maďarsko, však
používá internet pouze čtvrtina zemědělců, a
je tak pro ně těžší plánovat výrobu,
uvádět výrobky na trh, zjišťovat ceny na
mezinárodních trzích, sledovat předpověď
počasí nebo uzavírat dohody o spolupráci s jinými
subjekty na trhu. A příležitosti neutíkají jen
zemědělcům: v celé Evropě využívá
služeb elektronické správy, jako je podání
daňového přiznání, pouze 22,5 % obyvatel venkova
oproti 32,9 % obyvatel městských oblastí.
Komise proto vyzývá členské státy a jejich
regiony a místní orgány, aby zvážily úpravu
svých plánů na rozvoj venkova a patřičně podtrhly
závažnost informačních a komunikačních
technologií a připojení k internetu, zejména
v rámci chystaného střednědobého přezkumu
plánů na rozvoj venkova v roce 2010.
Souvislosti
EU řeší „propast v širokopásmovém
připojení k internetu“ mezi městskými
a venkovskými oblastmi v Evropě prostřednictvím
politiky pro rozvoj venkova, která je součástí
společné zemědělské politiky. Členské
státy a regiony mohou pomocí nových technologií
využívat prostředky EU na modernizaci zemědělských
podniků, na školení, péči o životní
prostředí, zakládání nových podniků a
základní služby ve venkovských oblastech.
Kromě toho se na
informační a komunikační technologie vydá
přibližně 1,5 miliardy EUR v rámci politiky
soudržnosti EU v období 2007–2013, například na
veřejné elektronické služby a internetovou infrastrukturu.
Část těchto prostředků se vynaloží na
venkovské oblasti.
V souladu se závěry Evropské rady z prosince 2008
navrhla Komise dne 28. ledna 2009, aby se vyčlenila 1 miliarda EUR na
mimořádné investice do širokopásmového
připojení jako součást navrhovaného plánu
evropské hospodářské obnovy s cílem dosáhnout
v Evropě 100% pokrytí vysokorychlostním
širokopásmovým připojením k internetu (MEMO/09/35).
Jako doplnění dnešního sdělení o lepším
přístupu k moderním informačním
a komunikačním technologiím pro venkovské oblasti
organizuje Komise ve dnech
2.–3. dubna 2009 v Turíně (Itálie) konferenci EU
o širokopásmovém připojení. Tato akce svede
dohromady Komisi, vnitrostátní a regionální orgány
a další zúčastněné strany k diskusi o
zvýšených investicích EU do širokopásmového
připojení v rámci plánu obnovy EU a politik, které
pomohou zajistit 100% pokrytí venkovských oblastí.
Dnešní
sdělení o lepším přístupu k moderním IKT
pro venkovské oblasti je k dispozici na adrese: 
http://ec.europa.eu/agriculture/rurdev/employment/ict/index_en.htm
MEMO/09/92
Annex
Broadband coverage of population, December 20072007UrbanSuburbanRuralTotalAT100%99%81%92%BE100%100%100%100%BGn.a.n.a.0%n.a.CY100%40%0%80%CZ98%85%75%85%DK100%100%100%100%EE90%0%73%85%FI99%98%91%96%FR99%99%97%99%DE99%95%88%96%GR100%85%50%86%HU98%94%80%91%IS100%0%79%92%IE100%99%73%89%IT100%91%82%94%LV98%80%65%87%LT99%97%68%88%LU100%100%100%100%MT99%Not relevantNot relevant99%NL99%99%99%99%NO98%96%94%96%PL86%45%43%64%PT99%96%86%95%ROn.a.n.a.0%n.a.SK94%84%39%74%SI99%95%86%92%ES93%90%88%91%SE99%99%90%98%UK100%100%96%100%EU 25+298%92%80%93%EU 27+2n.a.n.a.70%n.a.Data source: IDATE Study “Broadband Coverage in Europe
2008”
Data for urban, suburban areas and for the national average in Bulgaria
and Romania are not available. Rural coverage in these countries is 0 and this
allows the calculation of rural coverage for EU27 + 2.% of total territory covered by fixed broadband, Dec
2007
[  ]
Note: No data for rural areas in Malta and Cyprus
Source: Rural development statistical report 2008, European Commission
