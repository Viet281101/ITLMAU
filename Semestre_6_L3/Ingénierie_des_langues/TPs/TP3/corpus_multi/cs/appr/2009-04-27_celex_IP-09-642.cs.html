IP/09/642
V Bruselu dne 27. dubna 2009Barcova zpráva &#8211; komisařka
Danuta Hübnerová a Fabrizio Barca předkládají
návrh reformy politiky soudržnosti EUDanuta Hübnerová, evropská
komisařka pro regionální politiku, a Fabrizio Barca,
generální ředitel z italského ministerstva financí
a hospodářství, dnes představí závěry Barcovy
zprávy nazvané „Agenda pro reformovanou politiku
soudržnosti“. Zpráva, vypracovaná na
žádost komisařky Hübnerové, podává
zdůvodnění evropské politiky soudržnosti a navrhuje
doporučení na komplexní reformu opírající se o
deset „pilířů“. Návrhy doktora Barcy byly
vypracovány zcela nezávisle na Komisi za přispění
akademických odborníků a úředníků
členských států po řadě jednání,
která se konala v průběhu roku 2008. Zpráva je
součástí procesu důkladné reflexe o budoucnosti
politiky po roce 2013, který započal v roce 2007 čtvrtou
zprávou o hospodářské a sociální
soudržnosti. 
Komisařka Hübnerová uvedla: „Barcova zpráva
potvrzuje, že politika soudržnosti je ústředním
pilířem evropského integračního procesu.
Uvádí se v ní, že všechny regiony by měly
být schopny realizovat svůj potenciál, co se týče
hospodářského rozvoje, a že tato politika by měla
být přínosná pro všechny občany bez ohledu na to,
kde žijí. Zpráva potvrzuje, že reformy, které jsme
již v několika uplynulých letech zavedli, byly zvoleny
správně. Rovněž otevírá nové, smělé
cesty, které rozšíří náš pohled na obnovu
politiky soudržnosti.“
Fabrizio Barca zdůraznil: „Přezkoumání
skutečnosti a teorie, jež zpráva provádí, ukazuje,
že Evropská unie potřebuje takovou politiku
hospodářského a sociální rozvoje, která bude
zohledňovat specifické potřeby velmi rozdílných
oblastí. Musí být schopna rozvíjet
příležitosti a řešit problémy, se kterými se
občané setkávají v důsledku sjednocení
trhů. Reforma politiky soudržnosti toho může dosáhnout
prostřednictvím rozvinutých metodik, výrazného
zaměření na výsledky a moderní
víceúrovňové správy.“
Reformní doporučení obsažená ve zprávě se
opírají o deset „pilířů“:
1: Soustředění se na hlavní priority 
Dr. Barca říká, že by EU měla soustředit
přibližně 65 % svých zdrojů na
financování tří až čtyř hlavních priorit
a že podíl jednotlivých členských států a
regionů by se měl lišit v závislosti na
potřebách a strategiích. Kritéria pro
přidělování finančních prostředků by se
v podstatě neměla měnit (tj. základem by měl
být HDP na obyvatele). Jedna či dvě hlavní priority by se
měly zaměřit na sociální
začleňování za účelem zohlednění rozvoje
„územní sociální agendy“. 
2: Nový strategický rámec 
Je nezbytné posílit strategický dialog mezi Komisí a
členskými státy (případně regiony), jenž bude
vycházet z evropského strategického rozvojového
rámce, v němž jsou stanoveny jasně formulované
zásady, ukazatele a cíle pro posouzení dosahovaných
výsledků.
3: Nový smluvní vztah, provádění a
podávání zpráv
Komise a členské státy by měly vypracovat nový typ
smluvního ujednání (smlouva o národním
strategickém rozvoji) zaměřeného na výsledky a
ověřitelné závazky.
4: Posílená správa pro hlavní priority
Komise by měla stanovit soubor „podmínek“
určených vnitrostátním institucím, jejichž
splnění by podmiňovalo přidělení
finančních prostředků na specifické priority, a
měla by posuzovat pokrok při dosahování cílů. 
5: Podporování dodatečných, inovativních a
flexibilních výdajů 
Komise by měla vytvořením přímé vazby na Pakt o
stabilitě a růstu posílit zásadu „adicionality“,
která zajišťuje, že členské státy nebudou
nahrazovat vnitrostátní výdaje výdaji EU. Smluvní
závazek je nezbytný, pokud má být zajištěna
inovativnost a přidaná hodnota opatření.
6: Podpora experimentování a mobilizace místních
subjektů 
Komise a členské státy by měly podporovat
experimentování a dosažení lepší rovnováhy
mezi vytvořením pobídky pro zapojení do politik na
místní úrovni a zabráněním tomu, aby se
politiky „zmocnily“ zájmové skupiny. 
7: Podporování procesu učení: krok směrem
k prozíravému posuzování dopadů
Lepší vypracování a provádění metod
odhadování výsledků, kterých by se dosáhlo, kdyby
nedošlo k intervenci, by vedlo k lepšímu pochopení
toho, co kde funguje, a k uplatnění určité
disciplíny při přípravě činností.
8: Posílení úlohy Komise jako
„kompetenčního centra“ 
Zabezpečit více specializovanou odbornost v Komisi
s lepší koordinací mezi generálními
ředitelstvími, která by odpovídala posílené
úloze a volnosti uvážení Komise v rámci politiky.
Vyžadovalo by to výrazné investice do lidských zdrojů
a organizačních změn.
9: Zajištění finanční správy a kontrolyDosažení vyšší účinnosti při
správě strukturálních fondů pokračováním
v probíhajícím programu zjednodušování a
zvážením jiných možností snižování
nákladů a zátěže pro Komisi, členské
státy a příjemce.
10: Posílení systému kontroly a bilancování na
vysoké politické úrovni 
Posílení
systému kontroly a bilancování mezi Komisí, Evropským
parlamentem a Radou ustanovením formální Rady pro politiku
soudržnosti. Podpora probíhající diskuse o obsahu,
výsledcích a dopadech politiky soudržnosti. 
Úplné znění zprávy včetně všech
podkladových materiálů najdete na internetové stránce:
http://ec.europa.eu/regional_policy/policy/future/barca_en.htm
