IP/09/57
V Bruselu dne 15. ledna 2009Trh s mlékem a
mléčnými výrobky: Komise navrhuje dodatečná
opatření, která mají pomoci odvětví mléka a
mléčných výrobkůV návaznosti na nedávný propad cen
mléka a mléčných výrobků dnes komisařka pro
zemědělství Mariann Fischer Boelová přislíbila
zavedení nových opatření na podporu trhu. Komise
příští týden opětovně zavede
vývozní náhrady za mléko, sýry a sušené
plnotučné a odstředěné mléko. Komise
se zavázala, že po intervenčním nákupu másla
a sušeného odstředěného mléka, který bude
zahájen v březnu, v případě potřeby nakoupí
více než předem stanovené množství, a to
prostřednictvím pravidelných výběrových
řízení. V listopadu Komise znovu zavedla soukromé
skladování másla s platností od 1. ledna 2009, a to
včetně másla vyrobeného v prosinci. To znamenalo
zavedení soukromého skladování dříve, než je
obvyklé. 
„Prudký pokles cen mléka v minulých
měsících mnohé překvapil,“ uvedla komisařka
Fischer Boelová. „Během svých cest po členských
státech jsem hovořila s mnoha producenty mléka a jejich obavy
jsou zřejmé. Nyní nastal čas, kdy jim Evropská unie
musí pomoci. Opatření, která zavedla kontrola stavu reformy
společné zemědělské politiky, sice odvětví
mléka a mléčných výrobků výrazně
pomohou, ale je nutné podniknout kroky bezodkladně, jelikož
právní rámec kontroly stavu reformy vstoupí v platnost
teprve v příští sezoně. Pevně
věřím, že opatření, která dnes navrhuji,
pomohou podstatným způsobem stabilizovat trh s mlékem a
mléčnými výrobky.“ 
Po nebývalém zvýšení cen mléka a
mléčných výrobků v roce 2007 a na počátku
roku 2008 je situace na trhu s mlékem a mléčnými
výrobky v současné době zcela opačná.
Vzhledem ke zvýšení nabídky na světových
trzích a snížení poptávky na vnitřním trhu
byly tržní ceny mléčných výrobků
stlačeny téměř na intervenční úroveň
nebo dokonce pod ni. Cena vyplácená producentům mléka
samozřejmě odráží tuto situaci, přičemž
již byly zaznamenány výrazné poklesy cen a je
pravděpodobné, že ceny budou klesat i nadále. 
Pokud jde o intervenci, nákup másla a sušeného
odstředěného mléka znovu začne 1. března
(přičemž se bude vztahovat na únorovou produkci) a bude
pokračovat do konce srpna. Prvních 30 000 tun másla a
109 000 tun sušeného odstředěného mléka bude
nakoupeno za předem stanovenou (intervenční) cenu. Lze
očekávat, že toto množství másla bude
vyčerpáno poměrně rychle, a v důsledku toho bude
nutné trh podpořit i nad tento limit. Jak bylo rozhodnuto v rámci
kontroly stavu reformy společné zemědělské politiky,
lze přijmout další množství, přičemž
ceny budou stanoveny prostřednictvím výběrových
řízení ve dvoutýdenních lhůtách.
Komisařka Fischer Boelová požádala útvary Komise, aby
připravily rozhodnutí, které má být
předloženo řídícímu výboru s cílem
zahájit toto opatření, pokud bude dosaženo limitní
hodnoty 30 000 tun másla nebo 109 000 tun sušeného
odstředěného mléka, aby nedošlo k pozastavení
intervence během období snížených cen.
Nyní je také nezbytné obnovit i druhý nástroj, a
sice vývozní náhrady. Dlouhodobě vysoké ceny na
světových trzích vedly k pozastavení vývozních
náhrad od června 2007. Vzhledem k tomu, že ceny na
světových trzích jsou v současné době
nižší než intervenční a tržní ceny v EU,
nejsou jim naši vývozci schopni konkurovat. Tuto situaci dále
zhoršují stávající obtíže našich
vývozců způsobené finanční/úvěrovou
krizí. Vývozní náhrady budou vypláceny nejen za
máslo a sušené odstředěné mléko, ale
také za všechny ostatní mléčné výrobky, za
které se vyplácely již v minulosti, zejména za
sušené plnotučné mléko a sýry. Náhrady za
máslo a sušené odstředěné mléko jsou
stanovovány prostřednictvím výběrových
řízení, přičemž o příštím
kole nabídek bude rozhodnuto příští týden.
Za účelem zlepšení účinnosti systému bude
četnost výběrových řízení zvýšena z
jednoho na dvě kola měsíčně. 
Využívání vývozních náhrad bude jako v
minulosti uplatňováno v souladu s našimi právy a povinnostmi
stanovenými WTO. Konkrétní výše náhrad bude
záviset na nabídkách, které v rámci obchodu
obdržíme, a bude posuzována podle obvyklých
objektivních kritérií, aby bylo zajištěno
poskytování náhrad pouze v nezbytné míře.
Tato opatření jsou jasným signálem producentům
mléka a mlékárenskému průmyslu, že Komise je
připravena plně využít dostupných nástrojů,
aby podpořila trh a příjmy producentů.
