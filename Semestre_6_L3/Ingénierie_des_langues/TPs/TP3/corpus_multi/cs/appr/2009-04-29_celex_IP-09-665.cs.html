IP/09/665
V Bruselu dne 29. dubna 2009Modernizace financování
výzkumu EU je na dobré cestěEvropská komise dnes předložila
průběžnou zprávu o prvních dvou letech
provádění sedmého rámcového programu pro
výzkum a vývoj, který bude probíhat do roku 2013. Dosud
největší program financování výzkumu a vývoje
EU s rozpočtem 54 miliard EUR na sedm let prokazuje, že je schopen
reagovat na hospodářské a společenské potřeby EU.
Jeho struktura a nové nástroje pomáhají EU řešit
problémy, kterým čelí. Prioritní oblasti,
jako je životní prostředí, energetika nebo nanotechnologie,
přispívají k utváření udržitelného
nízkouhlíkového hospodářství, kde
technologické platformy vedené průmyslem pomáhají
vymezit témata, která odpovídají dlouhodobým
potřebám průmyslu. Evropská rada pro výzkum podporuje
naše nejlepší výzkumné pracovníky v
úsilí o získání nejvyšší
vědecké úrovně v celosvětovém
měřítku. Společné technologické iniciativy
zahrnují nové projekty veřejného a soukromého sektoru v
jedinečném technologickém a finančním rozsahu.
Sedmý rámcový program je významným nástrojem
Evropské unie v boji se současnou krizí. Jeho rozpočet se do
roku 2013 každoročně zvyšuje o 13 %. Zpráva
uvádí úkoly, kterými se sedmý rámcový program
musí nadále zabývat, jako je mobilizace nových
členských států, účast malých a
středních podniků a zjednodušení
administrativy.
Evropský komisař pro vědu a výzkum Janez Potočnik
prohlásil: „Hospodářská krize je
vynikající příležitostí, jak vyzkoušet
účinnost našich programů. S potěšením
konstatuji, že sedmý rámcový program ve zkoušce
obstál: s ročním rozpočtem, který se mezi lety 2007 a
2013 téměř zdvojnásobí, přináší
nové finanční prostředky na podporu výzkumu a
podněcuje členské státy a průmysl k témuž.
Sedmý rámcový program je jedním z hlavních
nástrojů, kterými EU disponuje ve snaze zvládnout krizi a
vyjít z ní ekologičtější a
poučenější.“
Neomezená poptávka po financování EU a
úspěšné zavedení nových nástrojů v
oblasti výzkumu a vývoje
V prvních dvou letech bylo ze zhruba 25 000 návrhů v
konečném hodnotícím období vybráno 5 500
projektů, kterým byl udělen grant v celkové výši
10 miliard EUR. Poptávka byla výrazná, v rámci prvních
výzev k předkládání nabídek obdržela
Evropská rada pro výzkum přibližně 11 000
návrhů. Vynikajícím výzkumným
pracovníkům EU bylo uděleno přes 600 grantů. V reakci
na potřeby průmyslu v oblasti strategického technologického
rozvoje bylo zahájeno pět partnerství veřejného a
soukromého sektoru. Nový finanční nástroj pro
sdílení rizik (RSFF), řízený spolu s EIB, poskytl
půjčky ve výši 2 miliard EUR na podporu vysoce
rizikových projektů v oblasti výzkumu a vývoje. 
Realizace Evropského výzkumného prostoru
Celkovým cílem sedmého rámcového programu je
vybudovat jednotný trh pro výzkum a podporovat otevřené
inovace. Program podporuje nadnárodní spolupráci, podněcuje
prostřednictvím mobility grantů „mobilitu mozků”
a zvyšuje kapacity výzkumu a inovace v EU pomocí podpory
výzkumných infrastruktur. Do programu zaměřeného na
společný výzkum spadá více než třetina (36,7
%) všech podaných návrhů, přičemž v
případě režimu mobility výzkumných
pracovníků se jedná o 23,5 %. 
Podpora udržitelného rozvoje a hospodářstvíV prvních dvou letech bylo 44 % rozpočtu na společný
výzkum přiděleno výzkumu na rozhraní oborů jako je
životní prostředí, energetika, zemědělství,
doprava, nanotechnologie nebo IKT, a podpořila se tak obnovená
strategie udržitelného rozvoje EU. Jako součást plánu
hospodářské obnovy EU bude sedmý rámcový program
formou partnerství veřejného a soukromého sektoru v oblasti
výzkumu a vývoje podporovat „ekologizaci“ v
automobilovém, výrobním a stavebním odvětví
EU.
Otevření výzkumu EU světu
Mezi prioritami sedmého rámcového programu je
silnější a strategičtější
mezinárodní spolupráce. Například po
přistoupení nových zemí k sedmému rámcovému
programu dosáhl celkový počet těchto zemí 12. Bylo
též podepsáno Partnerství EU-Afrika pro vědu,
informační společnost a vesmír. Spuštěním
Mezinárodního termonukleárního experimentálního
reaktoru (ITER) byla podpořena mezinárodní vědecká
spolupráce. 
Snižování byrokracie
Zejména pomocí nového záručního fondu a
jednotného registračního nástroje dosáhl sedmý
rámcový program pokroku v rámci snižování
byrokracie. Byly zřízeny dvě nové výkonné
agentury, které se specializují na účinné
provádění výzkumných programů EU:
Výkonná agentura pro výzkum (REA) a Evropská rada pro
výzkum (ERV). Postupy používané při auditu byly
zlepšeny a zefektivněny. 
Další postup
Některé otázky, jako například poměrně
slabá účast malých a středních podniků, si
zasluhují více pozornosti. Je možno zlepšit i
úspěšné zapojení výzkumných
pracovníků z nových členských států. Pokrok
při zjednodušování a účinném
fungování nových nástrojů si může
vyžádat změnu základních pravidel. 
Za účelem zlepšení sedmého rámcového
programu povede Komise konzultace s nezávislou skupinou
odborníků, která do podzimu 2010 provede
průběžné hodnocení sedmého rámcového
programu. 
Komise dnes též přijala reakci na hodnocení
šestého rámcového programu ex-post, která poskytne
další informace pro průběžné hodnocení.
Odkaz na úplné znění sdělení a
hodnotící zprávy šestého rámcového
programu:
http://ec.europa.eu/research/index.cfm?pg=reports
Viz též MEMO/09/209
(Q&amp;A)
