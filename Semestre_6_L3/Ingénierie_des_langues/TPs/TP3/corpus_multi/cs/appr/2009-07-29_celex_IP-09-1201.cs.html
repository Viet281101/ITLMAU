IP/09/1201
      V Bruselu dne 29. července 2009
      Drtivá většina Evropanů přemýšlí při nákupu o tom, jaké mají produkty dopady na životní prostředí
      Podle dnes zveřejněného průzkumu Eurobarometer čtyři z&nbsp;pěti Evropanů tvrdí, že při nákupu přemýšlejí o dopadech produktů na
            životní prostředí. Největší ohledy na životní prostředí berou obyvatelé Řecka, kde více než devět z&nbsp;deseti dotázaných uvedlo, že dopad produktu
            na životní prostředí hraje důležitou roli při&nbsp;rozhodování o jeho koupi. Evropané byli v tomtéž průzkumu rovnoměrně rozděleni, pokud jde o tvrzení producentů o účincích jejich produktů na životní
            prostředí – téměř polovina zastává názor, že kombinace vyšších daní z produktů poškozujících životní prostředí a nižších daní
            v&nbsp;případě produktů, které jsou k&nbsp;životnímu prostředí šetrné, by byla pro ekologické produkty tou nejlepší reklamou. Řada z&nbsp;respondentů je rovněž přesvědčena o důležité roli, kterou hrají v&nbsp;propagaci ekologických produktů maloobchodníci. Dále
            je kladně přijímáno&nbsp;povinné označování všech spotřebních výrobků, jejichž produkce přispívá ke zvýšení koncentrace CO2, zvláštní etiketou. 
      Komisař EU pro životní prostředí Stavros Dimas prohlásil: „Boj proti změně klimatu je třeba vést na všech frontách a každý z&nbsp;nás k němu musí přispět. Nejedná se pouze o pravomoc podniků
            a vlád; musí se zúčastnit i spotřebitelé. Když si jednotliví zákazníci zakoupí produkty, které jsou šetrné k&nbsp;životnímu prostředí
            a ke klimatu, vyšlou jasný signál producentům, kteří na oplátku začnou dodávat takových produktů více“. 
      Dopad produktů na životní prostředí je důležitý
      V&nbsp;dnes zveřejněném průzkumu Eurobarometer o přístupu Evropanů k&nbsp;udržitelné spotřebě a produkci valná většina občanů EU (83&nbsp;%)
            uvedla, že dopad produktu na životní prostředí hraje důležitou roli při rozhodování o jeho koupi. Nejvíce se při takovém nákupu rozhodují Řekové (92&nbsp;%), zatímco na posledním místě jsou Češi (62&nbsp;%).
      Smíšené názory na tvrzení producentů o účincích jejich produktů na životní prostředí
      Dotázaní Evropané byli rovnoměrně rozděleni, pokud jde o otázku tvrzení producentů o účincích jejich produktů na životní prostředí
            – 49&nbsp;% těmto tvrzením věří a 48&nbsp;% nikoliv. Tvrzením producentů nejvíce věří Nizozemci (78&nbsp;%), zatímco nejmenší důvěru mají Bulhaři (26&nbsp;%).
      Vyšší daně pro produkty poškozující životní prostředí a nižší daně v případě produktů, které jsou k životnímu prostředí šetrné 
      Přibližně 46&nbsp;% občanů EU si myslí, že nejlepším způsobem, jak propagovat ekologické produkty, by bylo zvýšení daní z produktů
            poškozujících životní prostředí a snížení daní z&nbsp;těch produktů, které jsou k životnímu prostředí šetrné. Nejvíce zastánců tohoto systému založeného na dvou různých daňových sazbách bylo ve Velké Británii, zatímco Malťané tuto
            myšlenku tolik nepodporují (28&nbsp;%) a místo toho dávají přednost pouze snížení daní z&nbsp;produktů šetrných k&nbsp;životnímu prostředí.Významná role maloobchodníků při propagaci produktů šetrných k&nbsp;životnímu prostředí 
      Dotázaní se výrazně přikláněli k&nbsp;tomu, aby maloobchodníci propagovali produkty šetrné k&nbsp;životnímu prostředí. Přibližně polovina občanů EU (49&nbsp;%) si myslí, že maloobchodníci by měli takové produkty v&nbsp;obchodech zviditelnit nebo že by
            jim měli vyhradit zvláštní ekologické oddělení. Třetina (31&nbsp;%) Evropanů uvedlo, že nejlepším způsobem, jak mohou maloobchodníci
            propagovat ekologické produkty, je poskytnout o nich zákazníkům více informací. 
      Silná podpora označování uhlíkové stopy 
      Ačkoliv méně než polovina Evropanů tvrdí, že ekoznačky hrají při jejich rozhodování o zakoupení produktu důležitou roli, a
            pouze jeden člověk z deseti zastává názor, že celkové množství emisí skleníkových plynů způsobených produktem by mělo být
            uvedeno na ekoznačkách, přibližně 72&nbsp;% občanů EU si myslí, že etiketa uvádějící uhlíkovou stopu produktu by měla být v budoucnu
            povinná. Názory na toto téma se v&nbsp;různých členských státech velmi lišily – nejméně podporují takové označování Češi (47&nbsp;%), přičemž
            Řekové naopak tuto myšlenku podporují téměř bezvýhradně (90&nbsp;%). 
      Na etiketě s&nbsp;uhlíkovou stopou by bylo uvedeno celkové množství skleníkových plynů – včetně oxidu uhličitého – vzniklé během
            životnosti produktu, počínaje jeho produkcí a konče jeho likvidací. V&nbsp;současné době v&nbsp;Evropě takový program neexistuje, avšak Rada ve složení pro životní prostředí v prosinci 2008 vyzvala Komisi,
            aby zvážila zavedení systému označování uhlíkové stopy.
      Souvislosti: Akční plán EU pro udržitelnou spotřebu a produkci
      Komise předložila v&nbsp;červenci 2008 akční plán zahrnující řadu návrhů týkajících se udržitelné spotřeby a produkce, které by
            přispěly ke zlepšení účinků produktů na životní prostředí a ke zvýšení poptávky po udržitelnějších produktech a výrobních
            technologiích. Jedním z&nbsp;cílů tohoto plánu je rovněž podpořit průmysl EU ve využití příležitostí k&nbsp;inovacím. 
      Více informací:
      Internetové stránky o udržitelné spotřebě a produkci: 
      http://ec.europa.eu/environment/eussd/escp_en.htm
