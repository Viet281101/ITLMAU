IP/09/628
V Bruselu dne 23. dubna 2009Komise vítá přijetí
klimaticko-energetického balíčkuEvropská komise vítá
dnešní formální přijetí
klimaticko-energetického balíčku a právních
předpisů, které mají za cíl snížení
emisí CO2 z nových
automobilů a paliv pro dopravu. Tato opatření, která byla
odsouhlasena v prosinci, umožní Evropě, aby se stala
nízkouhlíkovou ekonomikou, a zvýší energetickou
bezpečnost. Balíček stanoví právně
závazné cíle, podle nichž mají být emise
skleníkových plynů do roku 2020 sníženy na
úroveň o 20 % nižší oproti hodnotám
v roce 1990 a podíl obnovitelné energie to téhož roku
zvýšen o 20 %. Rovněž napomůže
dosažení cíle EU zlepšit ve stejném období
energetickou účinnost o 20 %. Díky tomuto balíčku
je Evropa prvním regionem na světě, který provádí
takto dalekosáhlé právně závazné cíle
v oblasti klimatu a energie. Je to významný
příspěvek k dosažení ambiciózní
mezinárodní dohody o klimatu v rámci prosincové
konference OSN věnované tomuto tématu.
Předseda Komise José Manuel Barroso k tomu uvádí:
„Dnes jsme dosáhli shody o jedné
z nejdůležitějších priorit této Komise.
Klimaticko-energetický balíček je důkazem toho, že je
Evropa schopna konat ku prospěchu svých občanů.
Připočteme-li ještě včerejší dohodu o
posílení vnitřního trhu EU s energií, učinili
jsme významný krok směrem ke zvýšení
energetické účinnosti a bezpečnosti a
k posílení pozice Evropy v rámci nové
mezinárodní dohody o klimatu plánované na konec tohoto
roku.“
Uvedený balíček je naplněním závazků
vedoucích představitelů EU snížit do roku 2020 emise
skleníkových plynů alespoň o 20 % oproti úrovni roku
1990 a zvýšit v témže období podíl
obnovitelných zdrojů energie na spotřebě energie na 20 %.
Kromě toho přispívá ke snaze zvýšit energetickou
účinnost o 20 %. 
Balíček vytváří základ pro
zvýšení redukčního cíle u emisí
z 20 % na 30 % v souvislosti s uspokojivou
mezinárodní dohodou o klimatu, v jejímž rámci
přispějí ostatní vyspělé a rozvojové
země spravedlivým dílem ke snižování
celosvětových emisí. Tato mezinárodní dohoda má
být přijata v prosinci v Kodani na konferenci OSN o klimatu.
Klimaticko-energetický balíček tvoří čtyři
právní texty:směrnice, která reviduje systém EU pro obchodování
s emisemi (EU ETS), jenž se vztahuje přibližně na 40 %
emisí skleníkových plynů v EU,
rozhodnutí o „společném úsilí“,
které stanoví závazné cíle pro jednotlivé
členské státy, pokud jde o emise z odvětví, na
která se nevztahuje EU ETS (viz příloha),
směrnice, která stanoví závazné cíle pro
jednotlivé členské státy, pokud jde
o zvýšení podílu obnovitelných zdrojů energie
v energetické skladbě (viz příloha),
směrnice, která vytváří právní rámec
pro bezpečné a ekologicky šetrné
využívání technologií pro zachytávání a
ukládání uhlíku.Balíček
doplňují dva další právní předpisy,
které byly schváleny ve stejnou dobu:nařízení, které stanoví povinnost snížit
emise CO2 z nových automobilů postupně mezi roky
2012 a 2015 na průměrně 120 g/km a dále na 95 g/km
v roce 2020. Toto opatření samo o sobě zajistí
více než jednu třetinu požadovaného
snížení emisí v odvětvích, na něž
se nevztahuje ETS;
přepracované znění směrnice o jakosti paliv,
které vyžaduje, aby dodavatelé paliv do roku 2020
snížili emise skleníkových plynů
z řetězce výroby paliva o 6 %.
Další kroky
Šest uvedených právních předpisů vstoupí
v platnost 20 dní po vyhlášení
v Úředním věstníku. Očekává se,
že k vyhlášení dojde v květnu.
Další informace 
Další
podrobnosti o balíčku a doplňujících předpisech
naleznete v tiskové zprávě IP/08/1998
a ve zprávách o:
EU ETS: MEMO/08/796společném
úsilí: MEMO/08/797
obnovitelných zdrojích energie: MEMO/08/33
zachytávání a ukládání uhlíku: MEMO/08/798
CO2 z osobních automobilů: MEMO/08/799
jakosti paliv: MEMO/08/800
Stránka Evropské komise věnovaná boji proti
změně klimatu:
http://ec.europa.eu/climateaction
Příloha 
Právně závazné cíle, které
musí členské státy splnit do roku 2020Změna u emisí z odvětví, na
něž se nevztahuje EU ETS (oproti úrovni roku 2005)Podíl obnovitelných zdrojů energie na
konečné poptávce po energii v roce 2020AT-16,0 %34 %BE-15,0 %13 %BG20,0 %16 %CY-5,0 %13 %CZ9,0 %13 %DK-20,0 %30 %EE11,0 %25 %FI-16,0 %38 %FR-14,0 %23 %DE-14,0 %18 %EL-4,0 %18 %HU10,0 %13 %IE-20,0 %16 %IT-13,0 %17 %LV17,0 %40 %LT15,0 %23 %LU-20,0 %11 %MT5,0 %10 %NL-16,0 %14 %PL14,0 %15 %PT1,0 %31 %RO19,0 %24 %SK13,0 %14 %SI4,0 %25 %ES-10,0 %20 %SE-17,0 %49 %UK-16,0 %15 %
