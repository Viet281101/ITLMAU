IP/09/704
Brusel 6. května 2009Evropský týden malých a
středních podniků má podpořit podnikání ve
složité doběPodpora podnikání a
zvyšování povědomí o této podpoře jsou
hlavním poselstvím prvního Evropského týdne malých
a středních podniků, který byl dnes
zahájen v Bruselu. Od 6. do 14. května se ve 35 zemích
bude konat více než 1 000 akcí. Dnes více než kdy jindy
je třeba uznat a podpořit příspěvek evropských
podnikatelů k zachovávání pracovních míst a k
vytváření nových. Tento týden rovněž
umožní podnikatelům seznámit se s informacemi,
doporučeními, podporou a myšlenkami, které jsou k dispozici
na evropské, národní, regionální a místní
úrovni a které jim pomohou při rozvíjení jejich
činností. 
Místopředseda Evropské komise Günter Verheugen,
odpovědný za podnikání a průmysl, dnes
zahájil týden MSP (malé a střední podniky) těmito
slovy: „Tato Komise spolu s členskými státy
usilovně pracovala na zlepšení podmínek pro malé
společnosti. Pokud vůbec existuje cesta z hospodářského
propadu, je to právě tvůrčí síla, pružnost a
schopnost nalézat řešení, které charakterizují
malé a střední podniky Již jsme společně
dosáhli zlepšení. Je však třeba v úsilí
nepolevovat.  Potřebujeme více malých a středních
podniků, neboť jsou skutečnou hybnou silou růstu
a vytváření pracovních míst.“
Týden malých a středních podniků je jedním z
opatření, která provádějí Small Business Act
(SBA), první skutečně úplný rámec politiky
malých a středních podniků pro EU a členské
státy. Evropská komise od zahájení svého
funkčního období v roce 2004 posunula politiky na podporu
malých a středních podniků značně
kupředu:Zásada „mysli nejdříve v malém“
zapustila v EU kořeny. 
Snižování administrativní zátěže:
díky cíli Komise snížit administrativní
zátěž podniků o 25 % do roku 2012 a zapojit
rovněž členské státy (viz IP/09/131)
budou mít malé a střední podniky prospěch ze
zjednodušených opatření a úspor na správních
nákladech.
Revidovaná pravidla
pro státní podpory usnadňují malým a
středním podnikům čerpat prostředky z
veřejných financí na odbornou přípravu, výzkum a
rozvoj, ochranu životního prostředí a další typy
pomoci. 
Nový statut evropské soukromé společnosti
umožní v celé Evropě zakládat a provozovat
malé a střední podniky na základě stejných
ustanovení práva společností.
Na podporu začínajících podnikatelů a
podněcování projektů na zakládání nových
podniků byl na počátku roku 2009 zahájen
výměnný program  Erasmus pro
mladé podnikatele. Tento program jim umožňuje pracovat se
zkušeným podnikatelem v jiném státě EU a získat
tak potřebné dovednosti pro řízení MSP.  
Byly předloženy návrhy právních předpisů
týkajících se opožděných plateb ze strany
orgánů veřejné správy a podniků (viz IP/09/552).Členské státy by měly mít možnost
uplatňovat snížené sazby daně z přidané
hodnoty na místně poskytované služby, včetně
služby s vysokým podílem lidské práce, jako
kadeřnické,  stravovací  a údržbářské
služby.Akce pořádané během Evropského
týdne malých a středních podniků poskytnou
podnikatelům a potenciálním podnikatelům informace a pomoc,
napomohou vytváření kontaktů mezi nimi a budou je
podněcovat, aby rozvíjeli nové myšlenky
a využívali personalizované informace a podporu. 
Úplný přehled všech akcí během Evropského
týdně malých a středních podniků je
k dispozici na stránkách:
První
Evropský týden malých a středních podnikůMezi ně patří například interaktivní
výstava s názvem „Zkušenosti malých
a středních podniků – v kůži
podnikatele“ („SME experience – How it feels to be an
entrepreneur“), která se koná v Bruselu od 6. do
9. května a umožní návštěvníkům,
aby si  v deseti výstavních sálech vlastním zrakem,
čichem, hmatem a sluchem vyzkoušeli, jaké to je být
podnikatelem.    
Dne 6. května v Bruselu budou při slavnostním
zahájení tohoto evropského týdne, jehož tématem je
vliv televize na podnikání,  vyhlášeni
vítězové Evropské ceny za video o podnikání.
 Požadavkem Komise bylo, aby videosnímky o podnikání
účastnící se této soutěže byly
krátké, ale originální, zajímavé a
přinášející poučení a týkaly se
těchto tří témat: „Podnikatelský duch“,
„Inovativní podnikání“
a „Odpovědné podnikání“.
Evropský týden malých a středních podniků bude
zakončen ve dnech 13.  a 14. května v Praze
konferencí s názvem „Small Business Act pro Evropu: 
podnikání bez hranic“) („The small business act for
Europe: business without barriers“) pořádaná
českým předsednictvím EU a Evropskou komisí.
Součástí této akce bude slavnostní
vyhlášení vítězů Evropských cen za
podnikání (European Enterprise Awards), kterým budou
uděleny ceny za inovační postupy při podpoře
podnikání a MSP.
Další informace:Small
Business ActEvropské ceny za podnikání
Evropské
ceny za podnikáníEnterprise
Europe Network
