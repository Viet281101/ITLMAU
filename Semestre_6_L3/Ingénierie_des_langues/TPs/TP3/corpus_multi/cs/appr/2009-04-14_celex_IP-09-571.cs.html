IP/09/571
V Bruselu dne 14. dubna 2009Ochrana soukromí občanů
musí být podle slov komisařky EU Redingové
v digitálním věku prioritouVivian Redingová, komisařka EU pro
informační společnost a média, uvedla ve videonahrávce
umístěné na svých webových stránkách dnes
ráno, že Evropané musí mít právo kontrolovat, jak
jsou využívány jejich osobní údaje. Komise proto
zasáhne pokaždé, když členský stát
nezajistí, aby toto právo respektovaly nové technologie, jako
např. behaviorální cílení reklamy, inteligentní
čipy RFID nebo sociální sítě online.„Evropané musí mít právo kontrolovat, jak jsou
využívány jejich osobní údaje“, řekla
Viviane Redingová, komisařka EU pro informační
společnost a média, a zároveň uvedla několik
oblastí, v nichž je Komise připravena jednat, aby toto
právo zachovala, protože nové technologie využití a
rovněž zneužití osobních údajů
usnadňují. Varovala, že pokud nebudou členské
státy uplatňovat pravidla EU zajiš&#357;ující
soukromí a nutnost souhlasu dotyčné osoby před
zpracováním jejích osobních údajů, EU
zakročí.
„Evropská pravidla na ochranu osobních údajů
jsou naprosto jasná: osobní údaj může být
použit pouze s předchozím souhlasem dotyčné osoby.
Tohoto základního principu se nemůžeme zříci a
nemůžeme dovolit, aby byly všechny naše údaje
kontrolovány, prohlíženy a uchovávány výměnou
za slib „relevantnější“ reklamy!  Nebudu váhat,
a pokud některá země EU nebude správně plnit tuto
povinnost, budu jednat", prohlásila komisařka Redingová ve
své videozprávě. 
Viviane Redingová rovněž upozornila, že technologie
rádiové identifikace (RFID), tedy inteligentní čipy
zabudované do výrobků, které vysílají
rádiové signály, využijí svůj ekonomický
potenciál pouze tehdy, pokud „je budou používat
spotřebitelé, a nikoli pokud budou používány
na spotřebitelích.  Žádný Evropan by neměl
mít ve svých věcech čip, aniž by byl přesně
informován, k čemu se používá, a aniž by
měl možnost ho kdykoli odstranit či vypnout.“ 
Komisařka také vyzvala společnosti provozující
sociální sítě, aby posílily ochranu soukromí
online: „Podle mého názoru musí být soukromí
pro provozovatele sociálních sítí a jejich uživatele
tou nejvyšší prioritou.  Jsem pevně
přesvědčena o tom, že přinejmenším profily
nezletilých musí být implicitně nastaveny jako soukromé
a nepřístupné pro internetové vyhledávače.
Evropská komise již vyzvala stránky se sociálními
sítěmi, aby prostřednictvím samoregulace zacházely
s profily nezletilých opatrně. Pokud to bude třeba, jsem
připravena to podpořit i novými pravidly."
Souvislosti
Směrnice EU o soukromí a elektronických komunikacích
vyžaduje, aby členské státy zajistily důvěrný
charakter sdělení zákazem jejich protiprávního
zachycování nebo sledování, pokud s tím
dotyční uživatelé nevyslovili souhlas (čl. 5 odst. 1 směrnice
2002/58/EC). Směrnice o ochraně údajů stanoví,
že souhlas osoby musí být svobodný, výslovný a
že osoba musí být informována ještě
předtím, než jsou její osobní údaje
zpracovány (čl. 2 písm. h) směrnice
95/46/EC).  
V únoru
letošního roku dosáhla Komise dohody
mezi 17 největšími společnostmi provozujícími
sociální sítě týkající se
vyššího soukromí, zejména u nezletilých, na
webových stránkách sociálních sítí (IP/09/232).
V této dohodě uznávají společnosti svoji
zodpovědnost zajistit bezpečí dětí a zavazují se
k tomu, že uživatelům umožní bezpečný
přístup k osobním údajům a soukromí a že
je vyzvou, aby jej využívali. Koncem tohoto měsíce budou
Komisi jednotlivě informovat o svých bezpečnostních
opatřeních a o tom, jak budou zásady uvedené
v dohodě uplatňovat.
Videonahrávku komisařky Redingové naleznete na
stránce:
http://ec.europa.eu/commission_barroso/reding/video/index_en.htm
