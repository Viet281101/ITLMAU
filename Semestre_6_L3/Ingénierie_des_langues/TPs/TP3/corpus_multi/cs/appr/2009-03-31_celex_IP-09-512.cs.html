IP/09/512
V Bruselu dne 31. března 2009Výzvy k předkládání
návrhů TEN-T 2009: téměř 1 miliarda EUR na
financování transevropské dopravní
sítěEvropská komise dnes zveřejnila
výzvy k předkládání návrhů TEN-T 2009 a
uvolnila téměř 1 miliardu EUR na financování
projektů evropské dopravní infrastruktury.
Letošní výzvy k předkládání návrhů
zahrnují výzvu v hodnotě 500 milionů EUR v rámci
Plánu evropské hospodářské obnovy, jejímž
cílem je poskytnout evropské ekonomice okamžitý stimul
urychlením investic do infrastruktury. Kromě toho bude možné
získat finanční prostředky v rámci ročního a
víceletého programu TEN-T, jejichž prioritami v této
výzvě k předkládání návrhů jsou
mořské dálnice, inteligentní dopravní systémy pro
silniční dopravu a evropský systém řízení
železničního provozu (ERTMS). Výkonná agentura pro
transevropskou dopravní síť, která řídí
technické a finanční provádění programu TEN-T,
odpovídá za správu výzev
k předkládání návrhů a hodnocení
předložených návrhů projektů jménem své
„mateřské“ instituce, GŘ pro energetiku a dopravu.Místopředseda Komise Antonio Tajani, odpovědný za
dopravu, poznamenal: „Jsem přesvědčen o tom, že
povzbuzení ekonomické poptávky prostřednictvím
ambiciózního programu evropské infrastruktury je jednou z
našich nejkonkrétnějších a
nejúčinnějších reakcí na současnou
hospodářskou krizi. Tímto programem je TEN-T a jeho
provedení zajistí práci mnoha Evropanům
v důležitých odvětvích, jako je stavebnictví,
které je – a vždycky bylo – hlavním zdrojem
pracovních míst a přispěvatelem do HDP. Z tohoto důvodu
se Komise v rámci Plánu evropské hospodářské
obnovy rozhodla poskytnout na letošní financování TEN-T
finanční prostředky ve výši 500 milionů
EUR.“ 
Letošní výzvy k předkládání
návrhů se vyhlašují v rámci tří
samostatných pracovních programů: 
1. V rámci Plánu evropské hospodářské
obnovy bylo v reakci na hospodářskou a finanční krizi,
jíž Evropa čelí, poskytnuto z finančních
prostředků TEN-T 500 milionů EUR. Tento pracovní
program ad hoc, přijatý v letošním roce, podporuje
práce, které mohou být zahájeny v roce 2009 a 2010 a
které mohou být během tohoto dvouletého období
z velké části dokončeny. 
2. Cílem víceletého pracovního programu je
financovat projekty sítě TEN-T s nejvyšší
prioritou. Letošní výzva k předkládání
návrhů se zaměřuje na tři oblasti:mořské dálnice (prioritní projekt TEN-T č. 21),
které jsou schůdnou alternativou k přetíženým
silnicím, neboť umožňují přemístit
nákladní dopravu na námořní trasy: nejvýše 30
milionů EUR;
evropský systém řízení železničního
provozu (ERTMS), který harmonizuje evropské systémy
železniční signalizace: nejvýše 240 milionů
EUR;
inteligentní dopravní systémy pro silniční dopravu,
které využívají integrovanou informační a
komunikační technologii k zajištění
účinnější a bezpečnější
silniční dopravy: nejvýše 100 milionů
EUR.3. Roční pracovní program (140
milionů EUR) pružně doplňuje úsilí
vyvíjené v rámci víceletého pracovního
programu. Zahrnuje částku ve výši 60 milionů EUR
na nástroj pro úvěrové záruky, který
představuje roční příspěvek Komise. Bude poskytnut
Evropské investiční bance (EIB). 
Případní zájemci se vyzývají, aby své
návrhy předkládali do 15. května 2009. Tyto návrhy
budou hodnoceny na základě vhodnosti z hlediska priorit a
cílů TEN-T, z hlediska své vyspělosti, dopadu –
zejména na životní prostředí – a kvality
dané úplností, jasností, přiměřeností a
jednotností. 
Výkonná agentura pro TEN-T rovněž plánuje
uspořádat ve svých prostorách „informační
den“, a to 22. dubna 2009 v Bruselu, během kterého bude
podáno o výzvách k předkládání
návrhů a procesu jejich hodnocení více informací.  
Chcete-li získat více informací, navštivte stránku
http://ec.europa.eu/tentea
nebo pošlete e-mail na adresu TENT-AGENCY@ec.europa.eu.
