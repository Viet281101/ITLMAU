IP/09/266
V Bruselu dne 16. února 2009Členské státy EU
směřují k vypnutí analogového pozemního
televizního vysíláníEvropa má celosvětově vedoucí
postavení v přechodu z analogového na
digitální televizní vysílání.
Evropská komise podporuje koordinovaný přístup
k uvolňování a budoucímu využívání
rádiového spektra, protože chce zajistit, aby mohli
občané EU využívat výhod digitální televize
včetně rostoucí nabídky interaktivních televizních
služeb (jako je televize s vysokým rozlišením nebo video na
vyžádání), které jsou dostupné na mnoha
přenosových platformách včetně pozemních,
kabelových, satelitních, internetových a mobilních
televizních sítí. K dosažení tohoto cíle
členské státy postupně odpojují analogové
vysílání, které zabírá velkou část
spektra, a přecházejí na vysílání
digitální. Celkově je vypínání analogového
pozemního vysílání v Evropě na dobré
cestě. V pěti členských státech už bylo
vypnutí dokončeno (Německo, Finsko, Lucembursko,
Švédsko a Nizozemsko) a do roku 2010 by měl proces
přechodu výrazně pokročit v celé EU.
Očekává se, že cíle EU – vypnutí do roku
2012 – bude dosaženo téměř ve všech
členských státech. 
„Neustále rostoucí počet Evropanů
využívá výhod digitální televize.
Některé členské státy patří
v přechodu z analogového na digitální
televizní vysílání jasně ke světové
špičce,“ uvedla Viviane Redingová, komisařka EU
pro telekomunikace a média. „V Evropě probíhá
přechod podle plánu a je na dobré cestě, zejména ve
srovnání se zbytkem světa. Věřím, že
během příštích dvou let se k první
skupině zemí, které vstoupily do digitální éry,
připojí další členské státy EU. Znamená
to, že pro nové televizní vysílání a
bezdrátové služby bude nově k dispozici
významná část spektra – pokud Evropa rychle
přijme ta správná rozhodnutí. Koordinovaná
rozhodnutí o využití takzvané digitální
dividendy jsou klíčem k rychlé obnově evropského
hospodářství.“ 
Digitální vysílání poskytuje zlepšenou kvalitu
obrazu a zvuku, lepší mobilní příjem, více
televizních a rozhlasových kanálů, a v neposlední
řadě lepší informační služby (jako jsou
programové průvodce na obrazovce). Vzhledem k tomu,
že digitální vysílání využívá
rádiové spektrum účinněji, uvolní se tak kapacita
pro nové využití, jako je televize s vysokým
rozlišením, mobilní komunikace nebo bezdrátové
širokopásmové připojení ve venkovských
oblastech. Mělo by to stimulovat inovace
a příležitosti pro růst telekomunikačního a
mediálního odvětví, a přispět tak
k evropským snahám o povzbuzení oživení
ekonomiky. Komise připravuje společný přístup
pro takový způsob využívání spektra, které se
přechodem na digitální vysílání uvolní,
který přinese vnitřnímu trhu a jeho 500 miliónů
občanů největší prospěch.
Digitální pozemní televizní vysílání
už bylo zavedeno ve 21 členských státech (v Rakousku,
Belgii, Bulharsku, České republice, Dánsku, Německu,
Estonsku, Řecku, Španělsku, Francii, Maďarsku, Itálii,
Litvě, Lucembursku, Lotyšsku, na Maltě, v Nizozemsku,
Finsku, Švédsku, Slovinsku a ve Spojeném království) a
pokrývá části vnitrostátních území.
Dalších pět členských států (Kypr, Irsko,
Polsko, Portugalsko a Slovensko) oznámilo, že budou
digitální služby poskytovat nejpozději v roce 2010.
Rumunsko zatím své plány nepředložilo.
Analogové pozemní televizní vysílání už
bylo vypnuto v Lucembursku, Nizozemsku, Finsku, Švédsku,
Německu, Belgii (Flandry) a ve větší části
Rakouska. Do konce roku 2010 nebo i dříve dojde k vypnutí
v celém Rakousku, Estonsku, Dánsku, Španělsku, na
Maltě a ve Slovinsku. V období od konce roku 2010 do konce roku
2012 bude analogové pozemní televizní vysílání
vypnuto v Belgii (Valonsko a region hlavního města Bruselu),
Bulharsku, na Kypru, v České republice, Řecku, Francii,
Maďarsku, Itálii, Litvě, Lotyšsku, Portugalsku, Rumunsku, na
Slovensku a ve Spojeném království. V Polsku dojde ke
konečnému vypnutí nejpozději v roce 2015.SkupinaČlenské státyA (vypnutí dokončeno)BE (Flandry), DE, FI, LU, NL, SEB (datum vypnutí: konec roku 2010 či
dříve)AT, DK, EE, ES, MT, SIC (datum vypnutí: konec roku 2012 či
dříve)BE (region hlavního města Bruselu), BG, CY, CZ, EL,
FR, HU, IT, LT, LV, PT, RO, SK, UKSpojené státy posunuly vypnutí už na
12. června 2009. Japonsko chystá vypnutí na
červenec 2011, Jižní Korea na konec roku 2012, Austrálie na
rok 2013 a Indie a Rusko na rok 2015. 
Technologií používanou v Evropě pro
digitální pozemní televizní vysílání je
DVB-T. Evropská komise podporuje používání
standardů skupiny DVB jak v EU, tak celosvětově (IP/08/451).
Další informace: 
Informace
členských států o plánech jejich přechodu na
digitální vysílání jsou zveřejněny na
internetových stránkách Komise na adrese:
http://ec.europa.eu/information_society/policy/ecomm/current/broadcasting/switchover/national_plans/index_en.htmSdělení o
urychlení přechodu z analogového na digitální
vysílání lze nalézt na adrese:
http://eur-lex.europa.eu/LexUriServ/LexUriServ.do?uri=CELEX:52005DC0204:EN:NOT
Sdělení
o digitální dividendě je k dispozici na adrese:
http://eur-lex.europa.eu/LexUriServ/LexUriServ.do?uri=CELEX:52007DC0700:EN:NOT
