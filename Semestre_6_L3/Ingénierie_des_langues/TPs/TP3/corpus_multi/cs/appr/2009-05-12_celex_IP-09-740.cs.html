IP/09/740
V Bruselu 12.05.2009Malé čipy s velkým
potenciálem: nová doporučení EU zajistí, že
čárové kódy 21. století budou respektovat
soukromíObčané Evropy by měli mít
kontrolu nad inteligentními čipy – které tvoří
celosvětový trh, jehož objem v příštím
desetiletí podle očekávání pětkrát vzroste
– a zároveň i možnost, jak je snadno využívat ke
zjednodušení každodenního života.
V současnosti existuje již přes 6 miliard
inteligentních čipů, což jsou mikroelektronické
nástroje, které lze integrovat do řady každodenních
předmětů, od ledniček až po autobusové
jízdenky. Tyto čipy mohou prostřednictvím technologie
rádiové identifikace (RFID) zpracovávat automaticky údaje
v momentu, kdy se přiblíží ke „čtecímu
zařízení“, které je aktivuje, zachytí jejich
radiový signál a vymění si s nimi údaje. Čipy jsou
integrovány do průkazů, které používáte ke
vstupu do kanceláře, i do inteligentních karet, kterými se
platí dálniční poplatky. Evropská komise dnes
přijala soubor doporučení, jejichž cílem je zajistit,
aby každý, kdo se podílí na návrhu či
používání technologie využívající
inteligentních čipů, dodržoval základní právo
jednotlivce na soukromí a ochranu údajů, které je
obsaženo v Listině
základních práv Evropské unie vyhlášené
dne 14. prosince 2007.
„Inteligentní čipy, které se do budoucna jeví
jako slibná technologie, mohou život nejrůznějšími
způsoby zjednodušit. Jedná se o každodenní
předměty, které se díky připojení k síti
a výměně informací náhle změní na
inteligentní, jako například inteligentní ledničky,
které vás informují, že mléko prošlo datem
spotřeby, nebo inteligentní potravinové balení, které
rodiče upozorní na možné alergie,“ uvedla Viviane
Redingová, komisařka EU pro informační společnost a
média. „Používání malých
inteligentních čipů pro komunikaci mezi předměty
má zřetelný hospodářský potenciál.
Občané Evropy by však měli být o nových
technologiích stále informováni. Proto dnes Komise vydala
důrazná doporučení určená průmyslu.
Evropští spotřebitelé musí mít důvěru,
že v případě použití jejich osobních
údajů bude jejich soukromí nedotknutelné i v
měnícím se technickém prostředí. Komise proto
vyžaduje, aby technologie RFID dala spotřebitelům pravomoc
kontrolovat bezpečnost jejich údajů. Díky tomu budou
čipy hospodářským úspěchem.
V příštích osmi letech dosáhne koneckonců
evropský podíl na celosvětovém trhu s čipy 35
%.“
Inteligentní čipy, či inteligentní etikety, mohou
mít – a již mají – značný dopad i na
obchodní činnosti, veřejné služby a
spotřebitelské produkty, od účinnější
recyklace a zdravotní péče až po skutečnost,
že strávíme kratší dobu při placení
dálničních poplatků či čekání na
zavazadla na letišti. Aby byla Evropa na tyto změny připravena,
stanovila dnes Komise základní zásady pro ochranu soukromí a
ochranu údajů při jejich využívání:Spotřebitelé by měli mít kontrolu nad tím, zda
produkty, které nakupují v obchodech, využívají
inteligentních čipů. Pokud spotřebitelé zakoupí
produkty obsahující inteligentní čipy, měly by být
tyto čipy ihned a zdarma automaticky deaktivovány
v místě prodeje, vyjma situace, kdy spotřebitel
výslovně požádá o zachování funkčnosti
čipu. Lze udělit výjimky, například aby se
zabránilo zbytečné zátěži pro prodejce, ale pouze
po zhodnocení dopadu čipu na soukromí.
Společnosti či veřejné orgány
využívající inteligentní čipy by měly
spotřebitele jasně a stručně informovat tak, aby
v případě použití jejich osobních
údajů měli spotřebitelé povědomí o tom,
jaký druh shromažďovaných údajů (např.
jméno, adresa či datum narození) byl použit a pro jaký
účel. Společnosti a veřejné orgány by
rovněž měly uvádět jasné označení za
účelem identifikace zařízení, které
„čtou“ informace uložené v inteligentních
čipech, a poskytnout občanům údaje o kontaktních
místech, kde lze získat více informací.
Maloobchodní sdružení a organizace by měly mezi
spotřebiteli propagovat povědomí o produktech
obsahujících inteligentní čipy, a to
prostřednictvím evropského znaku označujícího
produkty obsahující inteligentní čip.
Před použitím inteligentních čipů by
společnosti a veřejné orgány měly provést
hodnocení dopadů na soukromí a ochranu údajů. Tato
hodnocení, která jsou přezkoumána vnitrostátními
orgány pro ochranu údajů, by měla zajistit, že
osobní údaje jsou v bezpečí a dobře
chráněné.V roce 2008 se
v celosvětovém měřítku prodaly 2,2 miliardy etiket
RFID, jako například etiket používaných na
stanovištích na výběr dálničních
poplatků či etiket k identifikaci přepravních
kontejnerů. Přibližně třetina tohoto množství
byla prodána v Evropě. Hodnota celosvětového trhu
s etiketami RFID se odhaduje na 4 miliardy EUR v roce 2008 a
očekává se, že do roku 2018 vzroste na 20 miliard EUR.
Souvislosti:
V roce 2006 zahájila Evropská komise veřejnou konzultaci
(IP/06/289)
o vývoji a používání inteligentních
čipů (či technologií identifikace rádiové
frekvence). Na jejím základě poté v březnu 2007
přijala sdělení (IP/07/332),
ze kterého vyplývalo, že veřejnost očekává
další opatření s ohledem na soukromí a ochranu
údajů. Dnešní doporučení, které bylo
vypracováno v konzultaci se všemi
zúčastněnými stranami jak v odvětvích, která
tyto technologie dodávají, tak i v odvětvích,
která je využívají, normalizačními orgány,
organizacemi spotřebitelů, skupinami občanské
společnosti a odbory, reaguje na tato očekávání a
usiluje o vytvoření rovných podmínek pro evropský
průmysl při zachování soukromí jednotlivců.
Členské státy nyní mají dva roky na to, aby Komisi
oznámily kroky, které hodlají podniknout pro splnění
cílů doporučení. Během tří let vydá
Komise zprávu o provádění doporučení,
včetně analýzy jeho dopadu na společnosti a
veřejné orgány využívající inteligentní
čipy, jakož i dopadu na občany.
Doporučení lze nalézt na internetové adrese:
http://ec.europa.eu/information_society/policy/rfid/index_en.htmMEMO/09/232
