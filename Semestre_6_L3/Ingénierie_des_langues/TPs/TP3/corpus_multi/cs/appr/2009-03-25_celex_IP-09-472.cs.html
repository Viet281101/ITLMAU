IP/09/472
V Bruselu dne 25. března 2009Evropská komise podniká
rázná opatření proti novodobému otroctví a
pohlavnímu zneužívání dětíEvropská komise dnes přijala dva
návrhy nových předpisů za účelem
posílení boje proti obchodování s lidmi a pohlavnímu
zneužívání dětí, pohlavnímu
vykořisťování a dětské pornografii.
Tyto nové návrhy nahrazují stávající
právní předpisy platné od roku 2002, jakož i ty,
jež jsou v platnosti od roku 2004. Tyto nové návrhy
zaručí naprostý soulad s nejvyššími
evropskými normami, poskytnou kvalitnější pomoc obětem
a zajistí důslednější postih zločinců
zodpovědných za pohlavní zneužívání
dětí a obchodování s lidmi. Návrhy se rovněž
zabývají rychle se měnícími technologiemi v
kybernetickém světě.
Místopředseda Barrot zodpovědný za oblast spravedlnosti,
svobody a bezpečnosti řekl: „Chceme vybudovat Evropskou unii,
která je opravdu schopna ochránit ty nejzranitelnější
občany před nejhroznějšími zločiny.
Mluvíme-li o obchodování s lidmi, pak máme na mysli
ženy a dívky, jež jsou oběťmi pohlavního
otroctví, děti, které jsou bity a týrány, nuceny
žebrat či krást, mladé lidi, kteří jsou nuceni
pracovat ve strašných podmínkách za mizerný plat.
Mluvíme-li o pohlavním zneužívání dětí a
pohlavním vykořisťování, máme na mysli
hrůzné zločiny spáchané na dětech, které na
nich zanechávají hluboké a trvalé jizvy a
způsobují celoživotní utrpení.”
Základní fakta a čísla
Podle údajů Mezinárodní organizace práce se
oběťmi obchodování s lidmi na přeshraniční
nebo vnitrostátní úrovni stává celkem 1, 225
milionů osob. Většina těchto obětí je
vykořisťována formou prostituce (43%) či jako
pracovní síla (32%). Pokud jde o nucené pohlavní
vykořisťování pro obchodní účely, naprostou
většinu (98%) obětí představují ženy a
dívky. Na základě dostupných údajů lze dojít
k přiměřenému odhadu, že se oběťmi
obchodování s lidmi každoročně stane několik set
tisíc lidí, kteří se takto dostanou do EU, nebo je s nimi
obchodováno v rámci EU. 
Studie nasvědčují tomu, že výrazná menšina
dětí v Evropě, mezi 10 % a 20 % (podle
fundovaného odborného odhadu), se v dětství stane
obětí pohlavního násilí.
V roce 2008 bylo objeveno více než 1 000 komerčních
a zhruba 500 nekomerčních internetových stránek, na
nichž jsou děti pohlavně zneužívány, z nichž
71 % v USA. Odhaduje se, že zhruba 20 % stránek
obsahujících dětskou pornografii má nekomerční
charakter (většinou se jedná o model Peer-to-Peer
(P2P)). 
Podle odhadů se v průměru 20 % pachatelů
sexuálně motivovaných trestných činů (s
velkými rozdíly mezi různými typy pachatelů) po
odsouzení nadále dopouští nových trestných
činů.
Nové návrhy
V souladu se dvěma návrhy rámcového rozhodnutí Rady
by země Evropské unie musely podniknout opatření na
třech frontách spočívající v soudním
stíhání zločinců, ochraně obětí a
předcházení trestné činnosti.
Návrh, jehož cílem je boj proti obchodování s
lidmi, sbližuje právní předpisy členských
států a postihy, zajišťuje, aby pachatelé byli
postaveni před soud, a to i tehdy, pokud se dopustí trestného
činu v zahraničí. Umožní policii používat
odposlechy, včetně odposlechů telefonních hovorů,
jakož i jiné druhy obdobných nástrojů
používaných v boji proti organizovanému zločinu.
Obětem bude poskytnuto ubytování a lékařská
péče a pokud to bude nutné také policejní ochrana, aby
se dostaly z tísnivého stavu a nebály se svědčit proti
pachatelům na nich spáchaného trestného činu. Budou
chráněny před dalšími traumaty během
trestního řízení, která by mohla být
způsobena například otázkami vyžadujícími
přesné popsání jejich zkušenosti s nuceným
pohlavním vykořisťováním. Obětem se dostane
bezplatné právní pomoci v průběhu
řízení, a to i v případě žádosti o
finanční vyrovnání. Návrh podporuje sankce
vůči klientům osob, jež byly přinuceny nabízet
sexuální služby, a vůči zaměstnavatelům,
kteří vykořisťovali osoby, jež se staly
oběťmi obchodování s lidmi. Návrh rovněž
stanoví nezávislé subjekty za účelem kontroly
provádění těchto opatření.
Návrh, jehož cílem je boj proti pohlavnímu
zneužívání a pohlavnímu
vykořisťování dětí, usnadňuje
potrestání těch, kteří dětí
zneužívají, a to tak, že zavádí
trestněprávní sankce v případě nových forem
zneužívání, mezi něž patří
například navazování pochybných kontaktů s
nezletilými (grooming) – využívání
dětí jako návnady prostřednictvím internetu a jejich
následné zneužívání, sledování
dětské pornografie bez stažení souborů nebo nucení
dětí k zaujímání pornografických póz
před webovou kamerou. „Sexuální turisté”,
kteří cestují do zahraničí, aby zneužívali
dětí, budou soudně stíháni po návratu do vlasti.
Dětské oběti budou moci svědčit bez toho, že by
byly nuceny setkat se tváří v tvář s pachatelem v
budově soudu, a tím budou ušetřeny dalšího
traumatu a bude jim poskytnuta bezplatná pomoc právníka.
Každý pachatel by měl být posouzen individuálně a
mělo by se mu dostat léčby přímo uzpůsobené
jeho stavu tak, aby se zabránilo recidivě. Pachatelům se
zakáže práce předpokládající kontakt s
dětmi, což by mělo platit nejen v zemi, ve které byli
odsouzeni, ale v celé EU. Budou vyvinuty systémy blokující
přístup k internetovým stránkám obsahujícím
dětskou pornografii.
O návrzích se bude jednat na zasedání Rady ministrů
EU a po jejich schválení by měly být provedeny do
vnitrostátních právních předpisů.
Místopředseda Barrot svůj projev uzavřel slovy:
„Naše poselství je jasné. Tyto zločiny, jež
neznají hranic, jsou nepřijatelné. Evropa bude nadále
vytvářet ty nejvyšší a
nejambicióznější normy za účelem boje proti
těmto zločinům.“
