IP/09/ 1356  V Bruselu dne 25. září 2009  25. září:  setkání s vědci ve 200 městech ve 30 zemích – to je evropská Noc vědců!   Během páté evropské Noci vědců bude 200 měst po celé Evropě různými způsoby, avšak pod stejnou korouhví oslavovat vědu. Divadelní představení v Lisabonu, sportovní soutěže v Bruselu, kolektivní malba na zeď v Miláně… Zároveň budou v ostatních evropských městech upřeny zraky všech lidí na oblohu k pozorování vesmíru... Dnes večer budou mít Evropané ze 30 zemí příležitost setkat se s profesionálními badateli, zúčastnit se vědeckých pokusů, manipulovat se sofistikovanými vědeckými aparaturami, pochopit vazby mezi vědou a uměním a udělat si představu o mezích poznání. Na jednu noc se bude každý moci stát vědcem.  Tato pátá Noc vědců (první zorganizovala Evropská komise v roce 2005) poskytuje lidem jedinečnou příležitost opravdu diskutovat s badateli a navzájem se sbližovat pomocí kouzla a krásy vědy. Tato událost je také vynikající příležitostí objevit mimořádné evropské vědeckovýzkumné projekty a dozvědět se více o tom, jak se vydat na vědeckou dráhu.   Dnes večer se například uskuteční:     Bývalý závodní pilot Henri Pescarolo a Kim Gevaert se střetnou s místními vědci ve sportovních soutěžích v Redu-Transinne (Belgie).     Ve Frascati (Itálie) budou děti, studenti, badatelé a hudebníci soutěžit ve výzkumu hudebních zvuků.     Ve Spojeném království bude TNS Durham vysílat rozhlasový program věnovaný Noci vědců a vyzve posluchače, aby se zapojili do vědeckého experimentu v kuchyni.     Zároveň proběhne v planetáriu v německém Hamburku představení o změně klimatu.     Na Curyšském jezeře ve Švýcarsku budou dokonce badatelé a zástupci veřejnosti společně cestovat na plachetnici.  Seznam je příliš dlouhý na to, abychom mohli dopodrobna předestřít   úplný program   .  V průběhu let zaznamenala iniciativa úspěšný vývoj návštěvnosti.  V roce 2005 přitáhla zájem 20 000 lidí z 15 evropských zemí;  loňské Noci vědců se zúčastnilo už 320 000 lidí ve 28 zemích EU i mimo EU. Souvislosti  Evropská unie spolufinancuje události Noci vědců jako součást 7. rámcového programu pro výzkum (   7RP   , program Lidé). Výzvy k předkládání návrhů řídí Výkonná agentura pro výzkum (Research Executive Agency – REA), nová evropská výkonná agentura. Celkový orientační rozpočet pro Noc vědců v roce 2009 činí 3 miliony EUR.   Evropská unie také pomáhá v rámci 7. RP evropským badatelům rozvinout jejich potenciál a produktivně přispívat k vědeckému výzkumu i ve prospěch celé společnosti prostřednictvím tzv. akcí Marie Curieové (   Marie Curie Actions   ). Odkazy:  Program Noci vědců:   http://ec.europa.eu/research/researchersineurope/events/researchersnight09/index_en.htm    7. rámcový program pro výzkum:    http://ec.europa.eu/research/fp7/index_en.cfm    Akce Marie Curieové:    http://ec.europa.eu/mariecurieactions/
