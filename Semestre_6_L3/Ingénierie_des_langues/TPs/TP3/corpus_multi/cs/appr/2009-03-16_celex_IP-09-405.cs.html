IP/09/405
V Bruselu dne 16. března 2009Na cestě k evropskému
magisterskému programu v oboru
překladatelstvíVytvoření sítě evropského
magisterskému programu v oboru překladatelství
(European Master's in Translation, EMT) bude
ústředním tématem mezinárodní konference, již
pořádá Evropská komise v Bruselu ve dnech 16. a 17.
března 2009 a na níž se setká více než sto
zástupců vysokých škol a dalších subjektů
podílejících se na odborné přípravě
překladatelů, aby dohodli kritéria pro vzdělávací
programy, jež se stanou součástí společné
značky kvality EMT. Evropská komise vyzývá vysoké
školy zajišťující přípravu
profesionálních překladatelů, aby se do této
evropské sítě vysoce kvalitních vzdělávacích
programů zapojily.
 „Vysoce kvalitní a atraktivní studijní programy
v oboru překladatelství, které nabízejí
vysoké školy v celé Evropské unii,
přispívají ke spolehlivému zajišťování
kvalifikovaných odborníků nejen pro Komisi a další
orgány EU, ale pro celý trh v oblasti
překladatelství,“ uvedl evropský komisař pro
mnohojazyčnost Leonard Orban. 
Evropský magisterský program v oboru překladatelství
by se měl stát normou kvality odborné přípravy
překladatelů, jež bude zahrnovat soubor schopností,
které je třeba v průběhu magisterského studia
překladatelství získat. Program byl zahájen v roce 2005
na základě iniciativy Generálního ředitelství pro
překlady Evropské komise a byl vytvořen v úzké
spolupráci s uznávanými odborníky v oboru
překladatelství z akademického prostředí.
První dvě konference, které se konaly v říjnu
2006 a březnu 2008, vytvořily základ spolupráce tím,
že navrhly standardní soubor klíčových schopností,
které je třeba při studiu překladatelství získat.
Standardní schopnosti může zavést kterákoli vysoká
škola, které zajišťuje odbornou přípravu
překladatelů a chce se zapojit do sítě EMT. Komise poskytuje
poradenství, ale zodpovědnost za odbornou přípravu mají
i nadále pouze vysoké školy. 
Zřízení sítě bude završením
čtyřleté přípravy programu EMT, kterou
zahájilo generální ředitelství pro překlady. 
Po svém zřízení bude síť pomáhat při
podpoře výměny osvědčených postupů mezi
zúčastněnými vysokými školami a nakonec povede ke
zlepšení standardu výuky, profesionality budoucích
překladatelů a vytvoření skutečného
evropského trhu pro kvalifikované překladatele.
Komise ve svém nedávném
oznámení[1] o
možném nedostatku překladatelů pro některé jazyky
potvrdila potřebu zajistit neustálý přísun
odborníků ze škol zajišťujících
vzdělávání překladatelů.
Konference EMT 2009 bude zaměřena na:požadované klíčové schopnosti budoucích
překladatelů;
vysokoškolskou odbornou přípravu a schopnost získat
zaměstnání, aby se posílila spolupráce mezi
vysokými školami v různých zemích;
kritéria pro přijetí do sítě EMT;
výhody a úkoly členů sítě a
žadatelů;
budoucí práci a uspořádání
sítě.Konference
se lze zúčastnit pouze na základě pozvánky, lze ji
však také sledovat v přímém přenosu na
internetu, včetně odpovědí na otázky
diváků, a to na adrese: 
http://ec.europa.eu/dgs/translation/external_relations/universities/emt_conference2009_en.htmVysoké školy, které se chtějí do sítě
EMT zapojit, mohou své přihlášky zaslat do
30.  dubna 2009. 
Další
informace: 
Konference
EMT 2009:	
http://ec.europa.eu/dgs/translation/external_relations/universities/emt_conference2009_en.htmOtevřená
výzva k podávání přihlášek:http://ec.europa.eu/dgs/translation/external_relations/universities/emt_network_join_en.htmGŘ pro překlady: http://ec.europa.eu/dgs/translation
Jazyky v EU: http://europa.eu/languages/cs/home
[1] MEMO/09/76,
19.2.2009.
