IP/09/202
V Bruselu dne 2. února 2009Spotřebitelé: nevalný
výkon v odvětví energií, bankovnictví a
městské dopravyTři oblasti služeb,
které lidi opravdu zajímají, – energetika,
bankovnictví a doprava (vlaky, autobusy a
tramvaje) – způsobují podle nové zprávy EU,
kterou dnes zveřejnila Evropská komise, spotřebitelům
nejvíce problémů. Druhá hodnotící zpráva EU
o spotřebitelských trzích zachycuje více než 20
druhů zboží a odvětví služeb (včetně
potravin, oděvů, obuvi, finančních služeb, energií
a telekomunikačních služeb) z hlediska 5
klíčových spotřebitelských
ukazatelů – tedy cen, změny poskytovatele,
spokojenosti, stížností a bezpečnosti. Cílem je
zjistit, kde je vysoké riziko špatného fungování
trhů pro spotřebitele. Na spotřebitelské podmínky
na maloobchodním trhu s elektřinou se zaměří
hloubková analýza trhů, kterou Komise provede v roce
2009.
Komisařka EU odpovědná za ochranu spotřebitele Meglena
Kunevová uvedla: „Velice mě znepokojuje, že tři
odvětví služeb, která hrají v životě
lidí tak významnou úlohu, dosahují v řadě
celoevropských spotřebitelských ukazatelů špatných
výsledků. Vzhledem k jejich významu pro
měsíční rozpočet domácnostní jsem se rozhodla
zaměřit při šetření v roce 2009 na
maloobchodní trh s elektřinou. Evropští
spotřebitelé si totiž zaslouží lepší
podmínky.“
Hlavní výsledky 
Ze srovnávací zprávy za rok 2009 vyplývají dva
hlavní celoevropské trendy:
1. Kvalita základních služeb pro spotřebitele
není dostatečná.
Služby uživatelům působí stále více
problémů než trhy s tradičním zbožím.
Údaje o spokojenosti na trhu v 19 oblastech ukazují jasný
rozdíl mezi trhem se službami a se zbožím. Spokojenost je
zvláště nízká v případě
městské a mimoměstské dopravy (vlaky, autobusy a
tramvaje), energií, služeb pevných telefonních linek a
poštovní služeb. Ve všech těchto odvětvích je
se službami spokojeno méně než 60 %
uživatelů. Existuje rovněž vzorec ukazující,
že si lidé stěžují více na trhy se službami
než na trhy se zbožím. Viz MEMO/09/44.
2. Mezi tři nejproblematičtější odvětví
z hlediska uživatelů (měřeno 5 ukazateli)
patří energie, doprava a bankovní služby.
Energie:Méně než dvě třetiny spotřebitelů jsou
spokojeni se svými dodavateli energií. 
Dodávky elektřiny a plynu dosáhly zvláště
špatných výsledků, pokud jde o zaznamenané
zvyšování cen. Zhruba 60 % spotřebitelů
informovalo o zvýšení cen ze strany svého dodavatele
energií, a pouze 3–4 % z nich zaznamenali jejich pokles.
Dodávky elektřiny a plynu dosáhly velice špatných
výsledků z hlediska srovnatelnosti nabídek a
obtížnosti změnit dodavatele. V odvětví energií
byla pravděpodobnost, že spotřebitelé změní
dodavatele, nejnižší: dodavatele plynu změnilo pouze
7 % spotřebitelů a v případě
elektrické energie to bylo 8 %.Míra změny
dodavatelů je zvláště významná, jelikož podle
jednoho z klíčových zjištění srovnávací
zprávy vysoká míra změn dodavatele na trhu
znamená menší pravděpodobnost zvyšování
cen – mezi tyto trhy patří pojištění
vozidel (kde v předcházejících dvou letech
poskytovatele změnilo 25 % pojištěných), dále
internet (22%) a služby mobilních operátorů (19 %). Je
dokázáno, že možnost změnit poskytovatele posiluje
postavení uživatelů a zlepšuje výsledky pro
všechny. Usnadnění změny poskytovatele v
rozhodujících maloobchodních odvětvích by mělo
být politickou prioritou.
Bankovnictví:Z existujících údajů o cenách jasně
vyplývá, že pozornost je třeba věnovat
bankovnictví. Jak bankovní poplatky, tak úroky se v
jednotlivých členských státech výrazně
liší, a to způsobem, jenž nelze snadno vysvětlit.
Například upravené úrokové sazby ze
spotřebitelských úvěrů mezi 1 rokem až 5 lety
dosahují různé úrovně, počínaje
0,21 % ve Švédsku a konče
12,12 % v Estonsku, což se odráží v
odlišnostech kapitálových nákladů.
Bankovnictví je velmi problematické z hlediska srovnatelnosti
nabídek, možnosti změnit poskytovatele i samotných změn
poskytovatelů. V průměru 11 % uživatelů
maloobchodního bankovnictví změnilo v posledních dvou letech
poskytovatele. Pouze 9 % uživatelů běžných
bankovních účtů změnilo banku, a dokonce i
v případě hypoték nebo investičních
produktů, kde je to pravděpodobnější, šlo o
pouhých 13 %.Doprava:Uživatelé služeb městské a mimoměstské
dopravy (tj. autobusů, vlaků a tramvají) vykazovali
nejnižší spokojenost a nejvíce problémů:
méně než polovina uživatelů je s těmito
službami spokojena. Hlavními důvody nespokojenosti je
výše cen, přitažlivost obchodních nabídek,
obtížnost koupě a ohledy nad zákazníka.
Každý čtvrtý uživatel zaznamenal potíže a
podal stížnost.Další kroky
Ze tří odvětví označených jako
nejproblémovější pro spotřebitele jsou energie
tím, kde spotřebitelé utrácí nejvíce peněz
(5,7 % z rozpočtu domácnosti) a v rámci energií je
to elektřina, která zaujímá největší
podíl výdajů spotřebitelů (2,1 %). Na
maloobchodní trh s elektřinou se zaměří
následná studie trhu v roce 2009 s cílem dále
zkoumat spotřebitelské podmínky ze specifických hledisek
domácností, jimiž je například srovnatelnost
nabídek, nepřiměřené obchodní praktiky a
účtování.
Další důležité závěry
Srovnávací výsledky v úplné podobě jsou
podrobně uvedeny v připojeném dokumentu. Zpráva
zejména poukazuje to, že relativní význam
přeshraničního maloobchodního trhu stagnuje.
Podíl přeshraničního trhu se od roku 2006
nezvýšil. Srovnání mezi členskými státy
naznačuje hlavní rozdíl mezi jednotlivými zeměmi
z hlediska spotřebitelského prostředí –
přičemž největší prostor pro zlepšení
existuje v oblasti lepšího vymáhání a
mechanismů nápravy.
Více informací: http://ec.europa.eu/consumers/overview/cons_policy/index_en.htm
