IP/09/473
V Bruselu dne 25. března 2009Využívání mobilních
služeb roste, spotřebitelské ceny klesají: podle
zprávy Komise odvětví telekomunikací v Evropě
odolává hospodářskému poklesuEvropa zaujímá v oblasti služeb
mobilních telefonů ve světě vedoucí pozici
s počtem připojení, který v roce 2008 dosahoval
119 % populace EU (o sedm procentních bodů více než
v roce 2007), daleko před USA (87 %) a Japonskem (84
%). Uvádí to dnešní zpráva Komise o
pokroku jednotného trhu telekomunikací. Přes
hospodářskou krizi pokračovalo odvětví
telekomunikací v EU (představující okolo 3 % HDP Unie)
v roce 2008 v růstu a jeho příjmy podle odhadů
překročily 300 miliard EUR, o 1,3 % více ve srovnání s
rokem 2007, což je lepší výsledek než u zbytku
ekonomiky (která celkově vzrostla pouze o 1 %).
Největší prospěch z konkurenceschopnosti tohoto
odvětví mají spotřebitelé: platí méně,
ale za své peníze dostávají více. Díky
činnosti EU klesla výše průměrného účtu
za mobilní telefon v roce 2008 z 21,48 EUR na 19,49 EUR a 75 %
evropských spotřebitelů má nyní internetové
připojení s rychlostí dva megabity za sekundu a více
(umožňující například internetové
televizní vysílání). Zpráva Komise však také
varuje, že bez lepší koordinace na evropské úrovni
může být přínos jednotného trhu
telekomunikací ohrožen nejednotnou regulací na úrovni
členských států.
„Evropa je doslova kontinentem mobilních komunikací;
stále více lidí používá mobilní telefony a
mobilní širokopásmové služby. Nehledě na
hospodářskou krizi komunikují evropští
spotřebitelé svými telefony a prostřednictvím
internetu více než kdy předtím. To je pro odvětví,
které může Evropě pomoci bojovat s poklesem, dobrá
zpráva,“ uvedla Viviane Redingová, komisařka EU pro
telekomunikace. „Nesmíme ale usnout na vavřínech.
Musíme posílit nezávislost vnitrostátních
regulačních orgánů. S ohledem na
pokračující sbližování telefonních
služeb pevných a mobilních sítí rovněž
potřebujeme spravedlivější soutěž mezi
operátory obou typů těchto sítí.
A konečně, musíme zabránit obcházení pravidel
EU, které by mohlo náš jednotný trh poškodit.
Obzvláště mne znepokojuje, že pokud jde o sítě
vysokorychlostního internetu, mnohé vnitrostátní
regulační orgány jdou svou vlastní cestou. Cesta ke
spravedlivé soutěži a investicím do těchto
sítí však nevede přes 27 různých
řešení, která většinou zvýhodňují
domácí favority, ale přes otevřené trhy,
právní jistotu a rovné příležitosti pro
všechny investory a operátory.“
Dnešní zpráva Komise podává obrázek o
evropském trhu telekomunikací a o stavu konkurence v 27 zemích
EU. 
Telekomunikace zažívají silnější růst
než zbytek ekonomiky
Podle odhadu vzrostlo odvětví telekomunikací EU v roce 2008 o
1,3 %, což je více než 1% reálný růst HDP
celé ekonomiky. V situaci, kdy ceny většiny
standardních komunikačních služeb (jako jsou telefonní
hovory nebo používání internetu) stále klesají,
odvětví i nadále oslabuje účinky inflace. 
Mobilní služby: spotřebitelé platí o 34,5
% méně než před pěti lety
Trh mobilních služeb zůstal i v roce 2008
nejdynamičtějším segmentem telekomunikací v EU.
Rozšíření mobilních telefonů vzrostlo ze 112 %
populace v roce 2007 na 119 % v roce 2008. Itálie, Litva a
Lucembursko překračují 140 %. Průměrný
tržní podíl předních operátorů loni poklesl
asi o 3 %, což je známka konkurenčnějšího trhu.
Spotřebitelé díky tomu tráví více času
voláním a posíláním textových zpráv za ceny
nejméně o 34,5 % nižší než v roce 2004.Vedoucí postavení zemí EU ve světě v oblasti
vysokorychlostního internetu 
Počet pevných připojení k širokopásmovému
internetu v EU stále roste: o 14 milionů v roce 2008,
čímž celkový počet vzrostl na 114 milionů.
Dánsko a Nizozemsko jsou v oblasti širokopásmového
internetu na předním místě ve světě s
rozšířením na více než 35 % populace. Spolu
se Švédskem, Finskem, Spojeným královstvím,
Lucemburskem, Belgií, Německem a Francií předstihly USA, kde
v červenci 2008 rozšíření dosahovalo 25 %.Prosazují se také mobilní širokopásmové
služby: počet připojení v současnosti
představuje 13 % populace EU. Mobilní širokopásmové
připojení prostřednictvím datových karet nebo
klíčů se stává perspektivní alternativou
pevného širokopásmového připojení
například v Rakousku (s počtem připojení
odpovídajícím 11,4 % populace), ve Finsku (9,1 %) a
v Portugalsku (8,3 %).
Více spotřebitelů mění operátoryV roce 2008 změnilo 20,5 milionu spotřebitelů telefonního
operátora, přičemž si ponechali číslo svého
pevného nebo mobilního telefonu. Od spuštění
této služby v roce 2003 do října 2008 změnilo
operátora okolo 84 milionů zákazníků
(17 % občanů EU). 
Problémy pro jednotný evropský trh telekomunikací
stále trvají
Dnešní zpráva rovněž uvádí, že
odchylná regulace v různých zemích EU stále
brání skutečnému jednotnému trhu pro operátory a
spotřebitele v oblasti telekomunikací:Pro zajištění spravedlivé a účinné
regulace jsou nezbytné nezávislé vnitrostátní
regulační orgány v oblasti telekomunikací, dosud se
však nestaly realitou ve všech 27 zemích EU. Proti Litvě,
Lotyšsku a Rumunsku probíhá řízení pro
porušení povinnosti iniciované Komisí a
řízení proti Polsku bylo
předloženo Evropskému soudnímu dvoru. 
Nejednotná regulace podobných problémů
v oblasti hospodářské soutěže může pro
telekomunikační operátory představovat zátěž
navíc, zvláště pro stále více
společností činných v několika zemích nebo
nabízejících přeshraniční služby.
-		Odchylné
přístupy k regulaci nových optických sítí by
mohly oslabit soutěž mezi operátory na jednotném trhu a
způsobit regulační nejistotu novým investorům.
Zdá se dokonce, že rozhodnutí některých
regulačních orgánů byla přijata způsobem,
jenž se pokouší obejít pravidla EU (IP/08/2060).-I nadále existují významné odchylky mezi poplatky,
které si operátoři vzájemně účtují za
propojení hovorů z jiné sítě (od
0,02 EUR/min. na Kypru po 0,16 EUR/min. v Bulharsku).
-		Zatímco změna mobilního operátora, po
které si spotřebitelé mohou ponechat své telefonní
číslo, trvá v Irsku nebo na Maltě pouze jeden den,
v Polsku tato operace stále ještě trvá 38 dnů,
v Itálii 15 a na Slovensku 14 dnů. 
Informace pro tisk s novou zprávou Komise o pokroku jednotného
evropského trhu telekomunikací, často kladené otázky a
přehled údajů pro každou zemi EU jsou k dispozici na
adrese: 
http://ec.europa.eu/information_society/newsroom/cf/itemlongdetail.cfm?item_id=4784
MEMO/09/129
MEMO/09/132
Annex: 
Selected charts from the Commission's
Single Telecoms Market Progress Report 2008Mobile penetration 
[  ]Mobile penetration – country overview
[  ]
Development of mobile consumer prices[  ]Broadband price developments[  ]
Source: BIAC – First half of 2008, Final report,
December 2008, Van Dijk Management Consultants
Status of broadband take-up in the EU(Broadband
means an always-on Internet connection with a bandwidth capacity of at least
144 kilobits per second)[  ]Mobile broadband penetration
(Mobile broadband refers to a wireless high-speed Internet
connection via data cards and dongles that can be plugged in laptops, and does
not include active mobile users accessing advanced data services via their
handset)[  ]
Consumer prices for broadband services[  ]Mobile number portability (= consumers switching
the mobile operator while being able to keep their number, as required by EU
law)[  ]
Mobile number portability – days required to port
number
[  ]
Fixed number portability(= consumers
switching the fixed operator while being able to keep their number, as
required by EU law)[  ]
Fixed number portability – days required to port
number[  ]Mobile termination rates
[  ]112 - awareness
[  ]
