IP/09/342
V Bruselu dne 3. března 2009Komise EU bude financovat Evropskou
finanční koalici (EFK) proti šíření
snímků zobrazujících zneužívání
dětí po internetu.Evropská Komise poskytne až 427 000
EUR na financování činnosti Evropské finanční
koalice proti šíření obsahu
zobrazujícího pohlavní zneužívání
dětí na internetu, oznámil dnes Jacques Barrot,
místopředseda Evropské komise odpovídající za
spravedlnost, svobodu a bezpečnost. 
Koalice vedená střediskem CEOP (Child Exploitation and Online
Protection Centre, což je organizace britské policie
specializovaná na ochranu dětí před pohlavním
vykořisťováním) a financovaná Evropskou komisí je
neformální skupinou složenou ze zástupců
veřejného i soukromého sektoru – policejních
orgánů, finančních subjektů, poskytovatelů
internetového připojení, nevládních organizací a
dalších partnerů, jejichž cílem je spolupracovat
při boji proti dětské pornografii. 
K zakládajícím členům nové koalice
patří MasterCard, Microsoft, PayPal, VISA Europe a nevládní
organizace Missing Children Europe a v úloze jejich poradců
vystupují Allen and Overy a ICMEC (Mezinárodní středisko pro
hledané a vykořisťované děti). Pokud jde o
donucovací složku EFK, mezi zakládající členy
patří také Europol a Italská poštovní a
komunikační policie.
Vznik koalice byl oznámen dnes na tiskové konferenci
uspořádané v ústředí britského
donucovacího orgánu CEOP za přítomnosti
místopředsedy J. Barrota.
Komise poskytne koalici, jejímž cílem je sdružovat
všechny subjekty zabývající se bojem proti
komerčnímu šíření snímků
zobrazujících pohlavní zneužívání
dětí na internetu, finanční prostředky až do
výše 427 000 EUR. Koalice bude pomáhat při
zjišťování totožnosti obětí a jejich
ochraně a při vyhledávání a
vyšetřování pachatelů, jak pedofilů, tak osob
vydělávajících na prodeji snímků, a zejména
při zabavování výnosů z této trestné
činnosti. Zamezí se tak nákupu dětské pornografie
prostřednictvím kreditních karet nebo jiných
elektronických platebních systémů. Komise zanedlouho
také předloží návrhy na aktualizaci a
posílení rámcového rozhodnutí Rady o boji proti
pohlavnímu vykořisťování dětí a
dětské pornografii.
Místopředseda Jacques Barrot vyzdvihl význam této
iniciativy a prohlásil: „Jsem plně odhodlán zajistit co
největší možnou ochranu dětem proti všem
formám zločinu a zneužívání. Je
skutečností, že rychlý rozvoj internetu dal vzniknout
závažnému kriminálnímu trhu se snímky
pohlavního zneužívání dětí. Evropská
finanční koalice bude pomáhat při
zjišťování totožnosti obětí a jejich
ochraně a zejména při zabavování výnosů z
této trestné činnosti. Aby však koalice byla
v plném rozsahu účinná, je třeba, aby se
jejími členy stalo více partnerů, včetně
členských států. Jsem připraven je v tomto
úsilí plně podporovat.“ "
