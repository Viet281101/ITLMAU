IP/09/1525  V Bruselu dne 15. října 2009  Mléko:  Pěti členským státům hrozí dávky ve výši 99 milionů eur za překročení mléčných kvót  Podle předběžných výpočtů Evropské komise založených na ročních prohlášeních členských států činí dávky členských států za překročení kvót na produkci mléka v hospodářském roce 2008/09 takřka 99 milionů eur.  Celková výše dávek dosáhla loni 340 milionů eur.  Své dodávkové kvóty překročilo pět členských států (Itálie, Kypr, Lucembursko, Nizozemsko a Rakousko).  Kvóty byly překročeny celkem o 348 400 tun, z čehož vyplývá dávka ve výši 97 milionů eur.  Itálie překročila svou dodávkovou kvótu o 1,5 %, Nizozemsko o 1,4 % a Rakousko o 1,2 %.  V rámci přímých prodejů spotřebitelům vykázaly překročení v celkové výši 7 500 tun Itálie a Nizozemsko, což mělo za následek dávku za přímé prodeje ve výši 2,1milionu eur.  Celková produkce mléka v EU v kvótovém roce 2008/09 (duben–březen) byla 4,2 % pod kvótou.  Komisařka pro zemědělství a rozvoj venkova Mariann Fischer Boelová řekla:  „Přes zvýšení kvót v hospodářském roce 2008/09 zůstala produkce oproti předcházejícími roku téměř beze změn,  ceny se však výrazně snížily.  Vzhledem k tomu, že odbyt je 4 % pod kvótou, je zřejmé, že nízké ceny produktů přímo od producentů během několika minulých měsíců nemají žádnou souvislost s postupným opouštěním kvótového systému.“   Pro kvótový rok 2008/09 (duben 2008–březen 2009) činila celková kvóta na dodávky do mlékáren 143,0 milionů tun.  Kvóta se dělí na 935 000 jednotlivých kvót pro celou Evropskou unii (EU-27).  Pro přímý prodej spotřebitelům existuje také samostatná kvóta ve výši 3,4 milionu tun, jež je rozdělena na 405 000 jednotlivých kvót.  Celková dávka k úhradě je výrazně nižší v hospodářském roce 2008/09 než v hospodářském roce 2007/08 (-71 %). Ve většině členských států se dodávky lehce snížily nebo nezaznamenaly žádnou změnu, zatímco se kvóty v souladu s rozhodnutím Rady z března 2008 a s reformou SZP z roku 2003 zvýšily o 3 400 000 tun (+2,4 %).  Producenti v 22 členských státech EU-27 nezaplatí za dodávky žádnou dávku, protože vnitrostátní kvóty nebyly překročeny.  V 13 zemích (ve Spojeném království, na Slovensku, ve Finsku, v Estonsku, Lotyšsku, v Řecku, v Maďarsku, ve Švédsku, ve Slovinsku, v Bulharsku, v Litvě, na Maltě a v Rumunsku) byly dodávky přinejmenším 5 % pod úrovní kvóty.   Pokud jde o absolutní množství nevyužité kvóty, byly z dodavatelů na prvním místě Spojené království (1 456 440 nevyužitých tun) a Francie (1 192 628 nevyužitých tun).  Celkové množství nevyužité kvóty dodávek v 22 členských státech, které své kvóty nevyčerpaly v plné výši, činí 5,73 milionu tun.  Znamená to, že i s překročením kvóty ve zbývajících pěti členských státech jsou celkové dodávky mléka o 5,38 milionu tun nižší, než kolik stanoví celková kvóta, která je k dispozici.  Jak systém funguje   Kravské mléko ve v Evropské unii uváděno na trh na základě kvót.  Každý členský stát obdrží dvě kvóty, jednu na dodávky do mlékáren a druhou na přímý prodej spotřebitelům.   Tato množství se v každém členském státě rozdělí mezi producenty (jednotlivé kvóty).  Pokud dojde k překročení vnitrostátní kvóty, musí producenti, kteří k překročení přispěli, zaplatit v daném členském státě dávku.  Tuto dávku z přebytku musí producenti kravského mléka zaplatit za všechna množství mléka nebo ekvivalentu mléka uvedeného na trh během období 12 měsíců od 1. dubna do 31. března, o která byla kvóta překročena.  Členské státy musí každoročně do 1. září předložit Komisi zprávu o výsledcích uplatňování režimu mléčných kvót za předchozí období.  Toto oznámení musí být předloženo ve formě vyplněného dotazníku obsahujícího všechny údaje potřebné pro výpočet dávky z přebytku.  Sazba dávky je 27,83 eur na 100 kg překročeného množství.   Příloha 1:  Předběžné údaje za hospodářský rok 2008/09  Příloha 2:  Údaje za hospodářský rok 2007/08  Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED    Figures and graphics available in PDF and WORD PROCESSED
