IP/09/ 840   V Bruselu dne 28. května 2009 Evropské pořady a filmy tvoří tři čtvrtiny vysílání v nejsledovanějších časech  Filmy a televizní pořady se značkou „vyrobeno v Evropě“ i nadále přitahují evropské diváky. Podle dnes zveřejněné nezávislé studie, kterou zadala Evropská komise, tvoří evropská díla tři čtvrtiny pořadů vysílaných evropskými stanicemi v nejsledovanějších časech. Výskyt evropských děl v nových médiích (např. video na vyžádání) je rovněž důvodem k optimismu. Je však třeba bedlivě sledovat, nakolik jsou v této oblasti dodržována nová evropská pravidla pro audiovizuální pořady. Jedná se o pravidla, jež mají zajistit vysílání děl evropské provenience, jež byla v roce 2007 doplněna o konkrétní opatření pro nová média a na jejichž zavedení mají členské státy čas do prosince roku 2009 (   IP/08/2032   ).  Místopředseda Komise Jacques Barrot, jenž je v současnosti odpovědný i za informační společnost a média, řekl: „Těší mě zájem diváků o evropská díla. Dokazuje to, že velká většina Evropanů se shoduje ve svém názoru na význam rozmanitosti Evropy, již audiovizuální politika Evropské unie podporuje. Jsem si však jist, že výsledky by mohly být ještě lepší a sledovanost našich děl ještě vyšší. K podpoře místního a evropského obsahu v rámci celé Evropy musíme využít především možností služeb na vyžádání. Tak přispějeme ke kulturní rozmanitosti a podpoříme nezávislou produkci.“ Dnes zveřejněná studie je historicky první studií, jež se věnuje měření času, který evropští diváci tráví sledováním evropských pořadů. Předchozí studie pouze sledovaly, jakou část tvoří tyto pořadu v programovém plánu. Ze studie vyplývá, že vysílání evropských a nezávislých pořadů a filmů se těší velké oblibě. V roce 2007 tvořilo vysílání evropských pořadů a filmů 74 % vysílacího času. Mezi 18 a 23 hodinou to bylo dokonce 75,5 % času. 33,4 % času věnovali Evropané sledování nezávislé evropské produkce. Převážná většina služeb videa na vyžádání v rámci televizních stanic nabízí téměř výhradně evropský obsah. Více než 90 % dotázaných televizních stanic uvádí, že přes 75 % jejich katalogů na vyžádání tvoří evropská díla. Nezávislé služby videa na vyžádání však podporují evropskou produkci mnohem méně. 25 % jich totiž uvádí, že evropská díla netvoří ani čtvrtinu jejich katalogu. Vývoj nabídky videa na vyžádání v rámci EU je tedy třeba sledovat s cílem podpořit kulturně rozmanitý obsah.  Studie vychází z reprezentativního vzorku televizních stanic a navazujících služeb z celé Evropy. Byla vypracována pro Evropskou komisi s cílem analyzovat podporu evropských pořadů ze strany televizních stanic i službami na vyžádání, a to ve 30 státech tak, jak je to dáno evropskými audiovizuálními pravidly (   MEMO/08/803   ). Ve studii je uveden i způsob, jak hodnotit, nakolik služby videa na vyžádání mají evropský obsah, i to, jak posuzovat investice do tohoto obsahu ze strany uvedených služeb. Studie obsahuje také výzvu členským státům a službám na vyžádání, aby položily základy pro hodnocení, jakou měrou je obsah se značkou „vyrobeno v Evropě“ ve službách na vyžádání zastoupen. Souvislosti  Evropské televizní stanice jsou na základě směrnice o „televizi bez hranic“ z roku 1989 povinny věnovat převážnou část vysílacího času programům a dílům evropské provenience a minimálně 10 % tohoto času, resp. rozpočtu na vysílání, nezávislé evropské produkci. Rozsah platnosti uvedené směrnice byl v roce 2007 rozšířen směrnicí „služby audiovizuálních médií“ na služby na vyžádání. Členské státy podle této směrnice dbají na to, aby poskytovatelé služeb audiovizuálních médií na vyžádání dávali vhodnými prostředky přednost evropským dílům a přístupu k těmto dílům, je-li to možné. Tomu lze napomoci různým způsobem, zvláště pak investicemi do výroby evropských děl, nákupem práv k těmto dílům, resp. stanovením, že taková díla musí tvořit přiměřenou nebo převažující část katalogu videa na vyžádání (   MEMO/08/803   ).   Dnes zveřejněná nezávislá studie je externím doplňkem zprávy vypracovávané Komisí každé dva roky. Tato zpráva se na základě údajů poskytnutých členskými státy zabývá tím, jak tyto státy dodržují své povinnosti. Studii pro Komisi vypracovaly společnosti Attentional Limited, Oliver &amp; Ohlbaum Associés, Ramboll Management a Headway International. Poslední zpráva Komise za léta 2005–2006 byla zveřejněna v červenci roku 2008 (   IP/08/1207   ). Další zpráva (za období let 2007–2008) bude zveřejněna v roce 2010.  Studie je k dispozici na adrese:    http://ec.europa.eu/avpolicy/info_centre/library/studies/index_en.htm#eurworks    Annex:  Extracts from the study published today   1    full text:   http://ec.europa.eu/avpolicy/info_centre/library/studies/index_en.htm#eurworks   Channels still standing below the 50% European works requirement  Figures and graphics available in PDF and WORD PROCESSED   Sanctions in the Member States for non-compliance with 50% European works requirement  Figures and graphics available in PDF and WORD PROCESSED    Channel programme spend allocation (2007)   Figures and graphics available in PDF and WORD PROCESSED    Source of acquired programmes  Figures and graphics available in PDF and WORD PROCESSED    European formats broadcast in the United States   Figures and graphics available in PDF and WORD PROCESSED   Types of programming offered on the broadcasters' on-demand services (2007)  Figures and graphics available in PDF and WORD PROCESSED   Video on demand services across the EU Member States  Figures and graphics available in PDF and WORD PROCESSED     1 :  The views expressed in the study are those of the authors. The report does not necessarily reflect the views of the European Commission, nor does the European Commission accept responsibility for the accuracy of the information contained herein.
