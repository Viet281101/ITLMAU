IP/09/783
V Bruselu dne 14. května 2009Spotřebitelé: letecké
společnosti přistoupily k nápravě webových
stránek pro prodej letenekNové, dnes publikované výsledky
z EU ukazují, že u webových stránek pro prodej letenek
v celé Evropě došlo ke „skokové
změně“, pokud jde o dodržování
předpisů na ochranu spotřebitele. Tato zjištění
jsou obsažena v závěrečné zprávě o
celoevropské osmnáctiměsíční akci, která
měla za cíl důrazně zakročit proti
zavádějící reklamě a nekalým praktikám. 
Šetření v rámci EU, které začalo
v září 2007 a kterého se zúčastnily
vnitrostátní orgány z 15 členských zemí a
Norska, mělo za následek nápravu u 115 ze 137
prošetřovaných webových stránek leteckých
společností. Na základě doplňkového posouzení
celkového fungování, které zahrnovalo nezávislé
zkušební nákupy („mystery shopping“) provedené
v březnu 2009 u 67 nejvýznamnějších leteckých
společností, obdrželo 52 leteckých společností
potvrzení o dobrém fungování a zavázalo se
udržovat stejný standard nebo ihned odpovědělo na konzultaci
Komise přijetím závazků k nápravě
nevyřešených nedostatků (viz níže uvedený
seznam). V rámci procesu posouzení celkového
fungování byla provedena kontrola webových stránek podle
obsáhlého čtrnáctibodového kontrolního seznamu,
který byl předem odsouhlasen odvětvím letecké dopravy.
Komise nyní pracuje na vytvoření dohody platné pro celé
odvětví za účelem vytvoření stejných
podmínek pro letecké společnosti v rámci celé EU a
udržování vysoké kvality webových stránek.Komisařka EU zodpovědná za ochranu spotřebitele Meglena
Kuneva uvedla: Toto celoevropské šetření leteckých
společností mění vzhled webových stránek
leteckých společností v celé EU. Není důvod
k přehnané spokojenosti – ještě nám
zbývá udělat spousta práce. Toto první panevropské
šetření ovšem dokázalo, že jsme schopni
účinně zakročit a že můžeme dosáhnout
vytyčených cílů. Dalším krokem je
dosažení dohody platné pro celé odvětví. Budeme
také pokračovat v důkladném sledování
vývojových trendů v tomto odvětví."
Místopředseda Antonio Tajani zodpovědný za dopravu
připojil: „Dodržování plné transparentnosti cen
je závazkem vyplývajícím z nařízení o
leteckých službách. Letecké společnosti mají
povinnost zavádět vysoké standardy v rámci celého
odvětví a naší zodpovědností je zajistit, aby
všichni zúčastnění hráli podle stejných
pravidel. To je důležité v první řadě pro
spotřebitele, kteří chtějí mít možnost
porovnat ceny leteckých společností a na základě toho
se sami rozhodnout.“
1.	Výsledky celoplošného šetření prodeje
letenek 2007 
Zavedení opatření vedoucích k
dodržování právních předpisů bylo v 85 %
případů dokončeno. U 115 ze 137
prošetřovaných webových stránek, které
představují asi 80 společností, byla provedena náprava
(viz souhrnná tabulka v přiloženém dokumentu MEMO/09/238,
která obsahuje údaje týkající
se šetření z konce března 2009).  
2.	Studie celkového fungování leteckých
společností 
Proces posouzení celkového fungování měl za cíl
zevrubné sledování celkové situace v oblasti
internetového prodeje letenek, a to s přihlédnutím ke
skutečnosti, že od doby provádění prvních
celoplošných průzkumů v září 2007
vstoupily v platnost dva nové právní předpisy EU,
které dále zlepšují ochranu spotřebitele (směrnice
o nekalých obchodních praktikách, nařízení
týkající se leteckých služeb). Na základě
čtrnáctibodového kontrolního seznamu vytvořeného
za souhlasu leteckého průmyslu (viz dokument MEMO/09/238)
se posouzení celkového fungování zaměřilo na sedm
nejvýznamnějších webových stránek leteckých
společností v každém z 27 členských
států, což celkem zahrnovalo 67 leteckých
společností a přibližně 339 milionů
cestujících. Shrnutí výsledků konzultace provedené
Komisí na základě zjištění uvedené studie
včetně připomínek leteckých společností je
uvedeno níže. (viz tabulku v Příloze 1 tiskové
zprávy)
Co bude následovat?Výsledky procesu posouzení celkového fungování byly
předány vnitrostátním kontrolním orgánům
pro účely případného dalšího
zkoumání. 
Komise spolupracuje
s odvětvím letecké dopravy na vytvoření dohody
platné pro celé odvětví o udržování
standardů včetně nezávislého sledování
třetí stranou. 
V červnu 2009 Komise předloží sdělení o
vymahatelnosti dodržování předpisů s cílem
posílit aktivity sítě národních kontrolních
orgánů (Síť spolupráce v oblasti ochrany
spotřebitele, CPC network) po prvních dvou letech jejího
fungování. Podklady:
Stránka celoplošného šetření 
http://ec.europa.eu/consumers/enforcement/sweep/index_en.htm
Příloha 1
Tabulka výsledků konzultace Komise s leteckými
společnostmi na základě studie celkového
fungování[1] 
Letecké společnosti, které vyhověly standardům
stanoveným v posouzení o celkovém fungování a
které se zavázaly udržovat své webové stránky
v souladu s těmito standardyAir MaltaBlue1bmibmibabyEstonian AirFinnairIberiaMalmö AviationSASSata Air AçoresSata InternationalSpanairTAPTaromTUIflyVirgin AtlanticLetecké společnosti, které se zavázaly, že se
nedostatky zjištěnými v průběhu procesu
posouzení již zabývaly nebo že se jimi budou zabývat
v nejbližší době s cílem zajistit
kompletní plnění všech standardůAdria AirwaysAegean AirlinesAer ArannAer LingusAir BerlinAir EuropaAir OneAlitaliaAustrian AirlinesBinter CanariasBlue AirBrussels AirlinesBulgaria AirCarpatairCimber SterlingCondorCyprus AirwaysCyprus Turkish AirlinesCzech AirlinesDelta Air LinesEasyJetFinncomm AirlinesFlybeLOTLufthansaLuxairMalév Hungarian AirlinesMeridiana AirNorwegian Air ShuttlePegasus AirlinesRyanairSkywaysSwisstransavia.comVLM AirlinesWizz Air[1] Posouzení
celkového fungování je informační studie, která
zkoumá celkovou situaci v rámci odvětví letecké
dopravy. Zjištění této studie vedla k politické
iniciativě Komise s cílem zlepšit soulad s body
výše zmíněného seznamu. Tato zjištění a
následné činnosti Komise nepředstavují tvrzení o
porušení práv. Pouze vnitrostátní kontrolní
orgány mají pravomoc formálně prošetřit
porušení práv.
