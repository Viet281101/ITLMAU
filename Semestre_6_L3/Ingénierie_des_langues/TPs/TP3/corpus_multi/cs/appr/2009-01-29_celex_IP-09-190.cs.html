IP/09/190
V Bruselu dne 29. ledna 2009Spotřebitelé: EU se
chystá zakázat použití dimethylfumarátu u
spotřebního zboží, například pohovek nebo
obuviBiocidní přípravek
dimethylfumarát (DMF), který se používá při
výrobě běžného spotřebního zboží,
jako např. pohovek nebo obuvi, a byl příčinou
vážných alergických reakcí u stovek
spotřebitelů, by měl být v celé EU
zakázán. Členské státy dnes odhlasovaly
návrh rozhodnutí Evropské komise, jehož cílem je
zajistit, že spotřební zboží, např.
kožený nábytek nebo obuv, obsahující silně
dráždivou látku DMF, nebude uváděno na trh EU. Pokud se
tyto výrobky již na trhu nacházejí, budou z něj muset
být co nejrychleji staženy a odvolány od
spotřebitelů. V zemích jako Francie, Finsko, Polsko,
Švédsko a Spojené království byli
spotřebitelé, kteří přišli do styku s výrobky
obsahujícími DMF, postiženi vážnými
zdravotními problémy, jež zahrnují
podráždění kůže, svědění,
zarudnutí, popáleniny a v některých případech
i akutní dýchací potíže. Návrh
rozhodnutí Komise je opatřením, které by mělo
vyřešit naléhavou situaci v celé EU do doby, než bude
přijat právní předpis trvalejší povahy. Po
dnešním hlasování bude návrh rozhodnutí Komise
předložen Evropskému parlamentu k posouzení a poté
členům Komise ke konečnému schválení.
Komisařka EU pro záležitosti spotřebitelů Meglena
Kuneva uvedla: „V otázce bezpečnosti nelze přistoupit na
žádné kompromisy. Těší mě, že
systém RAPEX řádně funguje a že díky němu
budou nebezpečné výrobky obsahující DMF rychle
odstraněny z trhu. Je však nutné podniknout další
urychlená opatření na úrovni EU, abychom vyřešili
samotnou příčinu tohoto problému. Zákaz
používání DMF při výrobě veškerého
spotřebního zboží v celé EU by měl zamezit
závažným zdravotním rizikům, zvláště pak
prudkým alergickým reakcím, jež utrpěli
někteří spotřebitelé, kteří se dostali do
kontaktu s touto chemickou látkou jednoduše tak, že
používali běžné kožené výrobky.“Rizika plynoucí z DMF
Dimethylfumarát (DMF) používají výrobci jako biocid
hubící plísně, které mohou způsobit
zničení kůže, z níž je vyroben nábytek nebo
obuv, během skladování a přepravy ve vlhkém
prostředí. DMF, umístěný v sáčcích,
které se upevňují uvnitř nábytku nebo se
vkládají do krabic s obuví, se vypařuje a je pohlcován
kůží, kterou tak chrání před plísněmi.
Bylo však zjištěno, že má vážné
důsledky i pro spotřebitele, kteří s danými
výrobky přišli do styku. DMF pronikl přes oděv na
kůži mnoha
spotřebitelů[1]
a způsobil jim bolestivé kožní potíže.
Problém je o to naléhavější, že
závažné případy se zvlášť
obtížně léčí. Přítomnost DMF tedy
představuje vážné riziko.
Tato nebezpečná chemická látka nejprve vzbudila
pozornost, když byla oznámena orgány mnohých
členských států v rámci systému
Společenství pro rychlou výměnu informací o
nebezpečných spotřebitelských výrobcích
nepotravinářského charakteru (RAPEX).
Oznámení se týkala pohovek, křesel a obuvi,
přičemž klinické testy potvrdily, že kožní
problémy, jimiž spotřebitelé trpěli v důsledku
kontaktu s těmito výrobky, byly vyvolány
DMF[2]. Francie a Belgie
poté přistoupily k zákazu DMF na svém území
a tentýž krok připravuje i Španělsko. Nové
rozhodnutí, které bylo dnes schváleno, se bude vztahovat na
všechny členské státy.
Stávající pravidla 
DMF je již nyní zakázán při výrobě
zboží v EU, jelikož biocidy obsahující DMF nejsou podle
směrnice 98/8/ES o biocidních přípravcích povoleny.
Výrobci mimo EU však mohou tyto nepovolené biocidy
používat a své výrobky poté vyvážet do EU.
Dnešní rozhodnutí tak chrání evropské
spotřebitele před ohrožením DMF
v dovážených výrobcích stejně, jako jsou
chráněni doma.
Nová opatření zavedená členskými státyV prosinci 2008 Francie přijala
vyhlášku[3], kterou
se na jeden rok zakazuje dovoz sedacího nábytku a obuvi s obsahem DMF
a jejich uvádění na trh. Francouzská vyhláška
rovněž požaduje odvolání veškerého
sedacího nábytku a obuvi, které viditelně obsahují nebo
jejichž obal viditelně obsahuje DMF. V lednu 2009 vydala Belgie
vyhlášku[4],
která zakazuje uvádění veškerých
předmětů a výrobků s obsahem DMF na trh.
Španělsko zavedení takového opatření zvažuje.Souvislosti – RAPEX
RAPEX je systém Společenství pro rychlou výměnu
informací o nebezpečných spotřebitelských
výrobcích nepotravinářského charakteru, díky
němuž se členské státy mohou vzájemně rychle
informovat a na jehož základě Komise může zakázat
uvádění na trh nebo používání
výrobků představujících závažné riziko
pro zdraví a bezpečnost spotřebitelů. 
Další informace viz: http://ec.europa.eu/consumers/safety/rapex/index_en.htm
[1] 	Williams JDL, et al
(2008). An outbreak of furniture dermatitis in the U.K. British Journal
of Dermatology 159: 233–234.
[2] 	Rantanen T. (2008).
The cause of the Chinese sofa/chair dermatitis epidemic is likely to be
contact allergy to dimethylfumarate, a novel potent contact sensitizer.
Concise communication. British Journal of Dermatology 159: 218–221.
[3]	Ministerstvo
hospodářství, průmyslu a zaměstnanosti,
vyhláška ze dne 4. prosince 2008, kterou se pozastavuje
uvádění sedacího nábytku a obuvi obsahujících
DMF na trh. Úřední věstník Francouzské republiky,
10. prosince 2008, text 17 ze 108.
[4]	Ministr
zdravotnictví a ministr pro ochranu spotřebitele, ministerská
vyhláška týkající se zákazu uvádění
předmětů a výrobků obsahujících DMF na
trh. Belgický úřední věstník, 12. ledna
2009.
