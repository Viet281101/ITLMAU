IP/09/1366  V Bruselu dne 28. září 2009 „Parta, co jí chutná“ – kampaň EU na podporu zdravé výživy, nová iniciativa pro zdravý životní styl a vyváženou výživu dětí  Mariann Fischer Boelová, komisařka pro zemědělství a rozvoj venkova, dnes zahájila novou kampaň za zdravou výživu, která se obrací na školáky a studenty středních škol v Evropské unii. Tři putovní výstavy uspořádané pod heslem „Jez, pij a hýbej se“ jsou určeny dětem sedmi evropských zemí a nabízejí jim vzdělávací činnosti a hryi. Evropská komise zahájila rovněž provoz interaktivních webových stránek, pořádání soutěží a dalších akcí s jedním společným cílem – zlepšit stravovací návyky dětí. Podporu při šíření tohoto poselství poskytnou i belgická tenisová hvězda Justine Heninová a osmiletý držitel rekordu Guinnessovy knihy rekordů Rosolino Cannio. „Stačí se rozhlédnout kolem sebe a vidět počet dětí s nadváhou, abychom pochopili, že je čas jednat,“ prohlásila komisařka. „Programy distribuce ovoce a mléka do škol byly dvěma kroky správným směrem a díky kampani za zdravou výživu se poselství „je fajn být fit“ dostane až do škol.  Androulla Vassiliouová, členka Komise pro zdraví, dodala: „Kampaň za zdravou výživu doplňuje úsilí, které vyvíjíme v rámci strategie EU týkající se výživy, tělesné aktivity a zd raví. Je zcela nezbytné, aby všechny politiky EU přispívaly k iniciativám, jejichž cílem je zlepšit přístup všech občanů k zdravějšímu životnímu prostředí.“  Souvislosti  Kampaň za zdravou výživu poběží paralelně s projekty EU „ Ovoce do škol “ a „ Mléko do škol “ – významnými iniciativami za vyváženější výživu a zdravější stravovací návyky dětí.   Kampaň za zdravou výživu přináší poselství:  „Jez, pij, hýbej se“ rovnou do škol.  Po celých osm týdnů bude putovní výstava cestovat Belgií, Francií, Spojeným královstvím, Irskem, Estonskem, Litvou a Polskem.  Každá výstava navštíví dvě školy za den.  Celkem se kampaň za zdravou výživu představí 18 000 dětem ve 180 školách,  které uslyší vzkaz: Jezte zdravě, protože být fit je fajn.   Souběžně s putovní výstavou bude na intern etové stránce Party, co jí chutná po dobu osmi týdnů probíhat interaktivní hledání pokladu. Všichni žáci EU ve věku od 8 do 15 let budou mít příležitost vyhrát řadu sportovních předmětů.   Tři čtvrtiny osob dotázaných v nedávném průzkumu veřejného mínění Eurobarometr prohlásily, že „plně souhlasí“ s tvrzením, že „dětí trpících nadváhou je dnes zřejmě více než před pěti lety“. V EU je skutečně zhruba 22 milionů dětí s nadváhou a z toho 5 milionů trpí obezitou. Další informace:  Kampaň Parta, co jí chutná:    http://ec.europa.eu/agriculture/tasty-bunch/   Aktuální informace pro tisk jsou k dispozici na adrese    http://ec.europa.eu/agriculture/tasty-bunch/press-corner/index_en.htm    Projekt EU „Ovoce do škol“:    http://ec.europa.eu/agriculture/markets/fruitveg/sfs/index_en.htm     Evropský projekt „Mléko do škol“:     http://ec.europa.eu/agriculture/markets/milk/schoolmilk/index_en.htm    Internetový portál EU o zdraví – výživa:    http://ec.europa.eu/health-eu/my_lifestyle/nutrition/index_en.htm    Iniciativa EU pro zdraví mládeže:    MEMO/09/421   a   http://health.europa.eu/youth
