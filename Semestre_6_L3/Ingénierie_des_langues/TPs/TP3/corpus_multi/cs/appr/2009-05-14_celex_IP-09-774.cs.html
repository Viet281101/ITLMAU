IP/09/774
V Bruselu dne 14. května 2009Telekomunikace: Komise
vyzývá Itálii, aby přijala opatření k
zajištění povinnosti poskytovat informace o místě
volajícího pro volání na tísňovou linku 112 podle
rozhodnutí Soudního dvora.Poskytování informací o
místě volajícího pro účely
tísňových služeb na všechna volání na linku
112 z mobilních telefonů, jak to požadují předpisy
EU, není v Itálii navzdory lednovému rozsudku
Evropského soudního dvora, jímž byla Itálie
vyzvána ke splnění této povinnosti, stále
ještě zajištěno. Komise dnes rozhodla, že pošle
Itálii výzvu, aby splnila svou povinnost, kterou jí
ukládá uvedený rozsudek, a zajistila dostupnost informací o
místě volajícího pro účely
tísňových služeb v případě všech
volání na linku 112. Pokud bude případ předán
Evropskému soudnímu dvoru, hrozila by Itálii pokuta.„Pro účinné fungování jednotného
evropského čísla tísňového volání 112
má poskytování informací o místě
volajícího tísňovým službám zásadní
význam,“ prohlásila komisařka EU pro telekomunikace
Viviane Redingová. „Většina členských
států již toto číslo zavedla a není důvod,
proč by Itálie nemohla tuto službu, která má pro
její občany skutečně životní význam,
také zajistit. Komise musí proti Itálii zahájit
řízení pro porušení povinnosti, aby bylo
zajištěno splnění rozsudku Evropského soudního
dvora, protože dostupnost informací o místě
volajícího je nástroj pro řešení krizové
situace, který může přispět k záchraně
života.“
Dne 15. ledna 2009 Evropský soudní dvůr rozhodl, že
Itálie nedokázala u všech volání na linku 112
zpřístupnit orgánům zasahujícím
v případě tísně informace o místě
volajícího. Informace o místě volajícího na linku
112 z mobilního telefonu není ještě dostupná
tísňovým službám po celé Itálii,
s výjimkou provincie Salerno. 
Komise zaznamenala snahu italských orgánů o
zajištění dostupnosti informací o místě
volajícího na linku 112. Vyzývá však italskou
vládu, aby urychlila zpřístupňování informací
o místě volajícího u všech volání na linku
112 po celé zemi. Pokud Itálie neodpoví na tuto výzvu ke
zlepšení do dvou měsíců, vystavuje se
nebezpečí, že jí za nedodržení požadavků
stanovených v rozsudku Soudního dvora bude uložena pokuta. 
Poskytování informací o místě volajícího
tísňovým službám v případech
volání na linku 112 přispívá k bezpečnosti
evropských občanů. Italští a ostatní
evropští občané, ať již doma, nebo při
turistických nebo služebních cestách do jiných
zemí EU, musí mít jistotu, že je italské
tísňové služby budou moci nalézt a zajistit pomoc,
pokud při volání na tísňovou linku nedokážou
sami poskytnout informace o místě, kde se nacházejí. 
Souvislosti
Podle směrnice o univerzální službě
(článku 26) jsou členské státy povinny zajistit
správné fungování jednotného evropského
čísla tísňového volání 112. K této
povinnosti patří i zajištění dostupnosti informací
o místě volajícího orgánům zasahujícím v
případě tísně u všech volání na
číslo 112. 
Celkem
zahájila Komise řízení pro porušení povinnosti,
pokud jde o informace o místě volajícího na linku 112, proti
14 členským státům. 11 z těchto
případů bylo uzavřeno, protože členské
státy přijaly opatření k nápravě situace a
informace o místě volajícího byly plně
zpřístupněny. Evropský soudní dvůr
rovněž vynesl rozsudky, podle nichž požadavky
právních předpisů EU týkající se místa
volajícího na linku 112 nesplnily kromě Itálie ani Litva a
Nizozemsko, a v těchto případech řízení
pokračuje.
Komise dále v minulosti rovněž zahájila
řízení pro porušení povinnosti proti dalším
dvěma členským státům, protože nedokázaly
zpřístupnit linku 112 jako číslo pro volání na
tísňové služby. Poslední případ,
týkající se Bulharska, byl uzavřen dne 29. ledna tohoto roku
a linka 112 je nyní dostupná v celé EU (IP/08/1968).
V dalším případu bylo v září 2008
zahájeno řízení proti Itálii, týkající
se vyřizování volání na linku 112 (IP/08/1342).
Evropská komise se podle článku 228 Smlouvy o ES rozhodla
zaslat Itálii výzvu, aby poskytla úplné informace o
splnění požadavků stanovených v lednovém
rozsudku Evropského soudního dvora. Jestliže italské
orgány ani tentokrát nesplní svou povinnost, Komise zašle
italské vládě odůvodněné stanovisko a
v krajním případě požádá Soudní
dvůr o udělení pokuty.
Podrobný přehled řízení pro porušení
povinností v oblasti telekomunikací je k dispozici na adrese:http://ec.europa.eu/information_society/policy/ecomm/implementation_enforcement/infringement/
