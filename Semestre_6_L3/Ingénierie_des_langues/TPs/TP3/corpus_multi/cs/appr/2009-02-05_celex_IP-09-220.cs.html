IP/09/220
V Bruselu dne 5. února 2009Rybolov: Komise
přijímá opatření k ochraně
žralokůEvropská komise dnes
přijala vůbec první akční plán EU pro
zachování a řízení populací
žraloků. Cílem tohoto plánu je zajistit, aby
byly podniknuty účinné kroky, které napomohou obnovit
populace ohrožených žraloků, v případě
potřeby na základě preventivních opatření, a
stanovit pokyny pro udržitelné řízení
dotyčného lovu, včetně toho, při němž jsou
žraloci loveni jako vedlejší úlovek. Plán také
obsahuje opatření k prohloubení vědeckých znalostí
o populacích a lovu žraloků. Stanovená opatření se
nevztahují pouze na žraloky, ale také na příbuzné
druhy, jako jsou rejnoci, a použijí se ve všech lokalitách,
ve kterých se pohybuje loďstvo EU, ať už v evropských
vodách, nebo mimo ně. Komise se také zavázala, že bude
pracovat na tom, aby zajistila soulad činností EU v
mezinárodních subjektech a v rámci dohod s její
domácí politikou týkající se žraloků.Evropský komisař pro námořní záležitosti a
rybolov Joe Borg uvedl: „&#381;raloci jsou ohroženi zejména
nadměrným odlovem a vyčerpání jejich stavu
může mít vážné důsledky nejen pro
žraloky, ale i pro mořské ekosystémy a samotné
rybáře. Proto jsme nyní vytvořili akční plán,
který počítá s větší prevencí v
přístupu k řízení lovu žraloků, a
zároveň podporuje nezbytný výzkum, jehož je stále
zapotřebí k tomu, aby byla plně pochopena úloha
žraloků v životě našich oceánů a dopad,
jenž na ně lov může mít.“
Akční plán zahrnuje opatření, jejichž
cílem je kvalitnější shromažďování
údajů a vědecké poradenství, řídicí a
technická opatření a další
zpřísnění kontroly zákazu odstraňování
ploutví žraloků, který je ve vodách EU a pro
všechna plavidla EU, kdekoli loví, účinný od roku 2003.
Akční plán obsahuje opatření, která se mají
provést na úrovni Společenství i členských
států, a navrhuje se v něm, aby Společenství usilovalo
o jejich schválení všemi příslušnými
regionálními organizacemi pro řízení rybolovu (RFMO).
Úplný seznam navrhovaných opatření lze nalézt na
níže uvedené internetové stránce. 
Plán se vztahuje na všechny paryby, nejen na žraloky, ale i na
rejnoky a chiméry, kterých je celkem více než 1 000
druhů. Vyskytují se po celém světě, a
zvláště v severním Atlantském oceánu, kde se
plavidlům EU připisuje více než 50 % úlovků
žraloků. Díky zvýšené poptávce po produktech
ze žraloka (zejména po ploutvích) lov žraloků od
poloviny osmdesátých let prudce narůstal. Avšak tyto druhy
jsou obzvláště ohroženy nadměrným odlovem,
jelikož žijí dlouho, pomalu dosahují pohlavní
dospělosti, mají dlouhé období gestace a nízkou
míru plodnosti. Z nedávné studie Mezinárodní unie pro
ochranu přírody vyplývá, že je nadměrným
odlovem v současnosti ohrožena až jedna třetina druhů
žraloka lovených ve vodách EU. Přes zranitelnost těchto
populací a jejich stoupající význam pro loďstvo EU
nebyl lov žraloků nikdy systematicky řízen. V
posledních letech Komise uznala, že populace žraloků se
nachází ve znepokojivém stavu a navrhla nulové odlovy nebo
výrazné snížení úmrtnosti ryb v rámci EU i v
některých regionálních organizacích pro
řízení rybolovu.
Akční plán EU týkající se žraloků je
založen na rozsáhlých konzultacích s členskými
státy, zúčastněnými stranami a veřejností,
které proběhly v letech 2007 a 2008. Plán je vytvořen v
souladu s návrhy mezinárodního akčního plánu pro
žraloky organizace FAO, který byl přijat v roce 1999. V souladu s
požadavky plánu FAO doprovází akční plán EU
hodnotící zpráva o populacích žraloků, která
je uvedena v příloze ke sdělení.
Další informace:
MEMO/09/52Odkaz na akční plán a hodnotící zprávu o
populacích žraloků: 
http://ec.europa.eu/fisheries/cfp/management_resources/conservation_measures/sharks/introduction_en.htm
