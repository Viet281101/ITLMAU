IP/09/674
V Bruselu dne 29. dubna 2009Platy v odvětví
finančních služeb: Komise stanovila zásady
odměňování zaměstnanců podstupujících
rizika ve finančních institucíchEvropská komise přijala
doporučení o odměňování v odvětví
finančních služeb, ve kterém uvádí,
že členské státy by měly zajistit, aby
finanční instituce měly politiku odměňování
zaměstnanců podstupujících riziko, která je
v souladu s řádným a účinným
řízením rizik a která toto řízení podporuje.
Doporučení stanoví zásady ohledně struktury platu,
postupu při vytváření a provádění
politiky odměňování a úlohy dozorčích
orgánů v přezkumu politiky odměňování ve
finančních institucích. Komise rovněž přijala
doporučení o platech členů správních
orgánů (viz IP/09/673).
Charlie McCreevy, komisař pro vnitřní trh, prohlásil:
„V odvětví finančních služeb existovalo dosud
až příliš nevhodných motivací. Není
rozumné a normální, aby platové pobídky nabádaly k
přehnanému podstupování rizika pro účely
krátkodobého zisku. Skupina G20 se dohodla, že by měly
být zavedeny přísné nové zásady Fóra pro
finanční stabilitu týkající se
odměňování. Komise jde v této souvislosti
příkladem. Motivační podněty je třeba uvést
do souladu s dlouhodobou ziskovostí celého podniku.
Výše odměňování by samozřejmě měla
i nadále spočívat na výkonnosti. Ovšem kritéria
výkonnosti by měla být uzpůsobena rizikům a měla
by zohledňovat kapitálové náklady a likviditu. Za
vytváření politik odměňování a dohled nad
nimi by měla být i nadále odpovědná správní
rada; tyto úlohy by neměly být delegovány na vedoucí
pracovníky. Zapotřebí je rovněž posílená
úloha dozorčích orgánů při přezkumu
postupů odměňování, přičemž cílem
je podpora řádných postupů odměňování ve
finančních institucích“.
Členské státy se v doporučení
vyzývají, aby přijaly opatření ve čtyřech
oblastech:Struktura platu: politiky odměňování
zaměstnanců podstupujících riziko by měly být
v souladu s řádným a účinným
řízením rizik a toto řízení podporovat. Za
tímto účelem by finanční instituce měly
vytvořit přiměřenou rovnováhu mezi výší
základního platu a výší odměn. Hlavní
část odměny by se měla vyplácet později, aby mohla
být zohledněna rizika související se základním
výkonem v průběhu ekonomického cyklu. Kritéria pro
měření výkonnosti by měla upřednostňovat
dlouhodobý výkon finančních institucí a měla by
přizpůsobit základní výkon riziku,
kapitálovým nákladům a likviditě. Finanční
instituce by rovněž měly mít možnost požadovat
vrácení již vyplacených odměn
v případech, kdy bylo prokázáno, že údaje
byly očividně nesprávné (tzv. claw-back).
Správa: politika odměňování by měla
být vnitřně transparentní, jasná a řádně
zdokumentovaná a měla by obsahovat opatření na
vyloučení střetu zájmů. Správní rada by
měla zodpovídat za dohled nad uplatňováním politiky
odměňování ve finančních institucích jako
celku, s přiměřeným začleněním
oddělení vnitřní kontroly a oddělení pro
lidské zdroje či odborníků. Členové
správní rady a jiní pracovníci podílející se
na vytváření a provádění politik
odměňování by měli být nezávislí.
Zpřístupňování údajů: politika
odměňování by měla být
přiměřeně zpřístupněna
akcionářům. Zpřístupnění údajů by
mělo být provedeno jasným a srozumitelným způsobem
a mělo by obsahovat základní prvky politiky
odměňování, její strukturu a
uplatňování.
Dohled: subjekty provádějící dohled by měly
za použití dostupných kontrolních nástrojů
zajistit, aby finanční instituce uplatňovaly zásady
řádných politik odměňování v co
nejvyšší možné míře a aby jejich politiky
odměňování byly v souladu s účinným
řízením rizik. Za účelem řešení
otázky úměrnosti by měly subjekty
provádějící dohled přihlédnout k povaze a
velikosti finanční instituce a složitosti jejích
činností, aby mohly posoudit, zda instituce dodržuje zásady
řádných politik
odměňování.Doporučení
řádně zohledňuje kroky, které některé
členské státy již provedly, a zaměřuje se na
posílení tohoto vývoje určením
osvědčených postupů pro zajištění
větší konvergence v EU. Doporučení se
týká všech oblastí odvětví finančních
služeb, aby se předešlo nedostatkům a zabránilo
narušení hospodářské soutěže mezi
různými odvětvími a finančními institucemi.
Zásady se týkají všech kategorií zaměstnanců,
jejichž odborné činnosti mají materiální dopad na
rizikový profil finanční instituce. 
Po doporučení budou následovat legislativní návrhy,
jejichž cílem je zahrnout systémy odměňování
do oblasti působnosti obezřetnostního dozoru. Komise
v červnu předloží návrhy na
přepracování směrnice o kapitálových
požadavcích, aby bylo zajištěno, že regulační
kapitál se přiměřeně vztahuje na rizika
týkající se obchodního portfolia bank,
sekuritizovaných pozic a politiky odměňování.
Komise po roce přezkoumá obě doporučení
s ohledem na získané zkušenosti a výsledek
sledování a předloží hodnotící zprávu o
tom, jak členské státy uplatňují obě
doporučení.
Úplně znění doporučení je k dispozici na:
http://ec.europa.eu/internal_market/company/directors-remun/index_en.htm
MEM0/09/212
