IP/09/1530  V Bruselu dne 15. října 2009 Integrovaná námořní politika EU – priority příští Komise  Evropská komise dnes předložila zprávu o pokroku, v níž poukazuje na dosažené výsledky integrované námořní politiky EU za poslední dva roky a  zabývá se výhledem do budoucnosti.  Komise vedle toho předložila konkrétní návrhy v souvislosti s dvěma významnými otázkami integrované námořní politiky – integrací napříč odvětvími sledování námořního prostoru a zeměmi, které se na něm podílí, a mezinárodní dimenzí evropské námořní politiky. Společně jsou tyto tři dokumenty přesvědčivým důkazem toho, jak může integrovaná námořní politika využít hospodářský potenciál ohromných mořských a pobřežních oblastí v Evropě a zároveň učinit moře bezpečnějšími díky ucelené nové správě a využíváním synergií napříč řadou politik, které souvisejí s mořem.  Předseda Evropské komise José Manuel Barroso prohlásil: „Vůbec první zahájení ambiciózní integrované námořní politiky je klíčovým úspěchem současné Komise. Je rovněž výzvou pro další Komisi. Námořní politika je nepostradatelným prvkem politiky udržitelného klimatu a energetické politiky. Domnívám se, že můžeme navázat na naši dosavadní činnost a rázně a sebevědomě podniknout další kroky. Chtěl bych například, aby se myšlenka mořských dálnic stala skutečností. Pro účely odpovědného a užitečného vývoje oceánů a moří musíme vyvinout územní plánování námořních prostor, integrovat sledování námořního prostoru napříč hranicemi a zeměmi a vypracovat námořní síť pro pozorování a sběr dat.“  Evropský komisař pro námořní záležitosti a rybolov Joe Borg uvedl: „Ačkoliv je integrovaná námořní politika poměrně novou evropskou politikou, podařilo se jí již změnit způsob, jakým Evropa nakládá se svými mořskými zdroji, a zařadila otázky námořní politiky na přední místo evropských programů. Skvělý začátek, který se nám u integrované námořní politiky vydařil, by nás měl popohnat k ještě významnějším a odvážnějším myšlenkám v budoucnosti. Měl by nás podnítit k tomu, abychom i nadále posouvali hranice v rámci společné činnosti přispívající k užitku našeho mořského životního prostředí, mořského hospodářství a bezpečnosti.“ Pokrok v oblasti integrované námořní politiky  Zpráva o pokroku zohledňuje dva roky činnosti v oblasti integrované námořní politiky.  Rovněž vytyčuje šest strategických politických cílů do budoucna:    Integrace námořní správy:  orgány EU, členské státy a pobřežní regiony jsou obzvláště odpovědné za zajištění politické integrace na vyšší úrovni a přijímání ucelených, společných programů pro námořní záležitosti, a působí tak proti převažující izolovanosti politických postupů v jednotlivých odvětvích.  Je tudíž třeba zavést účinné struktury pro spolupráci mezi odvětvími a konzultace se zúčastněnými stranami, a využít tak všech synergií z odvětvových politik, které mají dopad na námořní záležitosti.    Vývoj průřezových politických nástrojů,  zejména územního plánování námořních prostor, ucelených znalostí a údajů týkajících se námořních záležitostí a integrovaného sledování námořního prostoru.     Definice omezen í námořních činností s cílem zajistit udržitelnost:  podle rámcové směrnice o strategii pro mořské prostředí tak bude zajištěno, že rozvoj námořních činností nebude povolen, aniž by byl zvážen jejich kumulativní dopad na mořské životní prostředí.    Rozvoj reg ionálních strategií pro pobřežní oblasti:  priority a politické nástroje v oblasti námořních záležitostí je třeba přizpůsobit jedinečnému geofyzickému, hospodářskému a politickému kontextu hlavních evropských mořských oblastí.     Vypracování mezinárodní dimen ze integrované námořní politiky: vedoucí postavení EU v celosvětových námořních záležitostech, včetně změny klimatu a zachování mořské biologické rozmanitosti, značně posílí postavení EU v mnohostranných a dvoustranných vztazích.    Opětné zaměření na udržitelný hospodářských růst, zaměstnanost a inovace: EU by měla mít soudržný a ucelený hospodářský program pro námořní záležitosti, který by měl zahrnovat úsilí o rozvoj námořní dopravy v rámci Evropy, stimulovat investice do lodní přepravy EU a do odvětví stavby lodí, prosazovat projekty ekologicky čistých lodí a dále propojit politiky EU v oblasti energie a změny klimatu s námořními politikami. EU by měla rovněž zajistit, aby mořské a pobřežní oblasti byly plně zohledněny v diskuzi o politice územní soudržnosti. Podrobný politický dokument, který se bude zabývat vypracováním těchto šesti strategických cílů, bude zveřejněn v roce 2010.   Sledování námořního prostoru  S cílem umožnit integraci v oblasti sledování námořního prostoru vypracovala Komise zásady, které členským státům EU mají pomoci při vytvoření společného prostředí pro sdílení informací pro účely jejich četných orgánů sledování. V současnosti je v členských státech stále běžné, že všechny odvětvové orgány, které sledují a dohlíží na námořní činnosti, shromažďují provozní údaje nezávisle na sobě. Pokud by se tyto údaje sdílely, byly by činnosti sledování účinnější a hospodárnější. Sdílení údajů a interoperabilita systémů sledování jsou však spojeny s určitými technologickými, právními a bezpečnostními problémy. Komise tyto problémy identifikovala ve svém návrhu a předložila jejich řešení.  Různé uživatelské komunity – od hraniční kontroly po rybolov, od námořní dopravy po boj proti nezákonnému přistěhovalectví, od celních orgánů po obranu – si co nejlepším využitím stávajících systémů budou rovněž moci utvořit lepší přehled o  námořních otázkách, což posílí jejich provozní účinnost.  V rámci plánovaných iniciativ jsou právě nyní spouštěny dva pilotní projekty, jejichž cílem je otestovat integraci sledování námořního prostoru v praxi – jeden ve Středozemním moři a části Atlantického oceánu, která hraničí se Středozemním mořem, a další v severní mořské oblasti.  Mezinárodní rozměr  Komise rovněž zveřejnila strategický dokument, v němž určuje způsob, jak by měla EU výrazněji působit na mezinárodní scéně v oblasti námořních záležitostí s cílem posílit globální správu oceánů a moří.  To by bylo nejlepší zárukou pro zabezpečení hospodářských, ekologických a sociálních zájmů EU v námořních záležitostech.  Komise poukázala na řadu oblastí, které jasně vyžadují mezinárodní řešení, jako například ochrana mořské biologické rozmanitosti, a to i na volném moři, změna klimatu, námořní bezpečnost a zabezpečení, přijatelné pracovní podmínky na palubě a námořní výzkum.  Komise rovněž provádí přezkum nástrojů, které jsou k dispozici na mezinárodní, regionální a dvoustranné úrovni a na úrovni sousedských států, s cílem naplnit svou strategii a prioritní opatření, která plánuje provést, aby se mohla podílet na udržitelné námořní správě na celosvětové úrovni. Další informace:    Viz také:    http://ec.europa.eu/maritimeaffairs/subpage_mpa_en.html      Zpráva o pokroku:    MEMO/09/455      Integrace sledování námořního prostoru:    MEMO/09/454      Mezinárodní dimenze integrované námořní politiky:    MEMO/09/453
