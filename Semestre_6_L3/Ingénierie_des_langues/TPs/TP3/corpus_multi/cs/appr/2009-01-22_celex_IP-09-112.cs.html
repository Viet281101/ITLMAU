IP/09/112
V Bruselu dne 22. ledna 2009Evropa: výrazný pokrok, pokud jde
o inovaceDnes uveřejněná Srovnávací
tabulka evropských inovací (European Innovation Scoreboard - EIS) pro
rok 2008 ukazuje, že EU učinila v období před
finanční krizí zásadní pokrok, pokud jde
o její výsledky v oblasti inovací. Zmenšil se relativní
rozdíl, který Evropou a USA a Japonskem v tomto ohledu stále
panoval, zejména díky velkému pokroku dosaženému mnoha
novými členskými státy, jako např. Kyprem, Rumunskem a
Bulharskem. V celé EU došlo k výraznému pokroku
v oblasti lidských zdrojů a dostupnosti finančních
prostředků pro inovace. Investice podniků do inovací jsou
však stále ještě v porovnání s USA a
Japonskem  relativně malé. Současně
zveřejněná zpráva o vědě, technologii a
konkurenceschopnosti pro rok 2008 podává hlubší analýzu
tendencí výzkumu a vývoje ve veřejném a soukromém
sektoru, technologické výkonnosti a pokroku při
vytváření Evropského výzkumného
prostoru.
„V době krize není vhodné přerušit
inovace a  investice do výzkumu. Tyto činnosti jsou
klíčové, chce-li Evropa vyjít z ekonomické krize
silnější a řešit výzvy spojené se 
změnou  klimatu a globalizací. EU má co nabídnout – 
zejména stále atraktivnější Evropský
výzkumný prostor a stále se zlepšující
výsledky v oblasti inovace. Stále je ale ještě co
vylepšovat, zejména s ohledem na relativně nízké
investice podniků. Iniciativy Komise směřující ke
zlepšení účinnosti výzkumu v EU, k podpoře
inovací a rozvoje trhů se špičkovými technologiemi
posouvají EU správným směrem“, zdůraznil
místopředseda Komise Günter Verheugen, odpovědný za
podnikovou a průmyslovou politiku, a komisař pro vědu a
výzkum Janez Potočnik.
Ze zprávy vyplývá, že evropské země je
možné rozdělit do čtyř skupin podle
různých úrovní výsledků, přičemž
své výsledky zlepšily  v podstatě všechny země,
ačkoliv v rozdílné míře:Švýcarsko, Švédsko, Finsko, Německo, Dánsko a
Spojené království v oblasti inovací vedou,
jejich výsledky jsou vysoko nad průměrnou úrovní EU.
Z těchto zemí zlepšují své výsledky v oblasti
inovací nejrychleji Švýcarsko a Německo.  
Rakousko, Irsko, Lucembursko, Belgie, Francie a Nizozemsko
následují hned za nimi, s výsledky v oblasti inovací,
které převyšují průměr EU. V rámci
skupiny se nejrychleji zlepšují výsledky Irska, za ním
následuje Rakousko. 
Kypr, Island, Estonsko, Slovinsko, Česká republika, Norsko,
Španělsko, Portugalsko, Řecko a Itálie patří mezi
umírněné inovátory, jejich výsledky v oblasti
inovací jsou pod průměrem EU. V rámci této skupiny
výrazně vynikají nad průměrem výsledky Kypru, za
ním následuje Portugalsko.
Malta, Maďarsko, Slovensko, Polsko, Litva, Chorvatsko, Rumunsko,
Lotyšsko, Bulharsko a Turecko jsou země, které dosud
zaostávají, jejich výsledek v oblasti inovací je
značně pod průměrem EU. Většina těchto
zemí však svoje výsledky zlepšuje.  Nejrychleji ze
všech Bulharsko a Rumunsko.Jednotlivá shrnutí
výsledků v oblasti inovací všech 27
členských států viz MEMO/09/18.VýSLEDKY V OBLASTI INOVACí
(SOUHRNNý INDEX INOVACí 2008)
[  ]
Poznámka: Souhrnný index inovací (SII) je složen z 29
ukazatelů od nejnižších možných výsledků
s hodnotou 0 k maximálnímu možnému výsledku s hodnotou
1. V důsledku časových prodlev při
zpřístupnění údajů vyjadřuje souhrnný
index SII 2008 výsledky za období 2006/2007.
Překlenutí rozdílů v oblasti inovací mezi EU a
USA a Japonskem
Z analýzy údajů za celou EU vyplývá, že
bylo dosaženo výrazného zlepšení jak
v absolutních hodnotách (ve srovnání se situací
před pěti lety), tak i ve srovnání s USA a Japonskem. Ze
srovnání s větším počtem zemí vyplynulo
i to, že EU si vede dobře také ve srovnání
s rychle se rozvíjejícími ekonomikami.  Pokroku bylo
dosaženo zejména v oblasti lidských zdrojů pro inovace
(absolventi, vysokoškolské vzdělávání),
širokopásmového přístupu k internetu a dostupnosti
rizikového kapitálu pro podnikání. Nadále však
přetrvávají slabší výsledky
v investicích podniků, kde EU zaostává za USA a
Japonskem ve výdajích na výzkum a vývoj a na
informační technologie. Ačkoliv zpráva poukazuje na
význam jiných než technologických inovací, výdaje
podniků v EU na takové inovace (např. školení, design,
marketing, nová zařízení) poklesly.
Inovace jsou receptem na opětovné oživení
hospodářství
Analýza ve  srovnávací
tabulce je založená na údajích před finanční
krizí. Údaje však poukazují na existující
tendence, silné a slabé stránky, které je třeba
vzít v úvahu při řešení současné
situace. Díky pokroku dosaženému v EU před
finanční krizí jsou evropští podnikatelé lépe
připraveni na zvládnutí krize pomocí inovací.
Dlouhodobě příliš nízká úroveň investic
ve srovnání s hlavními konkurenty však představuje
jasný nedostatek, který musí být odstraněn, kromě
jiného prostřednictvím obnovení veřejné podpory
inovativním podnikům, např. skrze iniciativu 
rozhodujících trhů (viz IP/08/12)
podporující poptávku po nových výrobcích a
službách. 
Další závěry obsahuje zpráva o pokroku v oblasti
inovací, zveřejněná spolu s EIS, která představuje
nezávislou odbornou analýzu vývoje vnitrostátních
politik inovací a řízení, přičemž
vychází ze zpráv jednotlivých zemí,
připravených nezávislými odborníky – tyto
zprávy jsou k dispozici na internetových stránkách
iniciativy PRO INNO. To vše ukazuje na tendenci podporovat inovativní
nově vzniklé podniky a strategie, které řeší
nové výzvy, jako je změna klimatu a produktivita zdrojů.
Evropská komise využije závěry těchto zpráv
k posouzení úspěšnosti stávajících
politik inovací a určení budoucích priorit.
Souvislosti:
Srovnávací tabulku evropských inovací (EIS) vypracovalo
z pověření Generálního ředitelství pro
podniky a průmysl Evropské komise Maastrichtské středisko
ekonomického a sociálního výzkumu a odborné
přípravy pro inovace a technologie (UNU-MERIT; zprávu o  pokroku
v oblasti inovací vypracovalo konsorcium odborníků
vedené univerzitou v Aténách a skupinou Technopolis
Group.
Celé zprávy jsou k dispozici na internetové adrese:
http://www.proinno-europe.eu/metricsDalší informace viz rovněž MEMO/09/18,
IP/09/92,
MEMO/09/19
