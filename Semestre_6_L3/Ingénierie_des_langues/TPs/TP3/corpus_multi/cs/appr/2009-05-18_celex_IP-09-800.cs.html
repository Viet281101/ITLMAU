IP/09/800
V Bruselu dne 18. května 2009Na vašem hlase záleží,
přijďte k volbámLetos ve dnech 4. až 7. června bude
mít 375 milionů občanů z 27 zemí, od Helsinek po
Lisabon, od Dublinu po Vilnius, možnost volit do Evropského
parlamentu. Předseda Evropské komise José Manuel
Barroso prostřednictvím video sdělení na své
internetové stránce vyzývá občany k volební
účasti.
„Na Vašem hlase záleží. Vy rozhodnete, jakou
cestou se bude Evropská unie v dalších pěti letech
ubírat, “ prohlásil předseda Barroso na videu,
které lze shlédnout na této internetové stránce:
http://ec.europa.eu/commission_barroso/president/multimedia/vlog/index_en.htm
Video je k dispozici v šesti jazycích (angličtina,
francouzština, němčina, španělština,
portugalština, italština) na jeho internetové stránce i na
audiovizuálním portálu Evropské komise. V ostatních 17
jazycích EU je k dispozici písemné znění uvedeného
prohlášení.
Připomněl, že Evropská komise sice vyvíjí
různé politické iniciativy a předkládá
nezbytné návrhy, které občanům přinesou
konkrétní výsledky, avšak „zákonodárnou moc
má Evropský parlament spolu s národními vládami.“
Dodal, že „je to právě Evropský parlament, který
volá ostatní evropské instituce k odpovědnosti.“
„Volte europoslance, kteří mají na řešení
úkolů, před nimiž stojíme, stejný názor jako
vy,“ uzavírá Barroso, „neboť cokoli Evropa
učiní, ovlivní Vás i Váš každodenní
život.“
