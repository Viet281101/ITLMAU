IP/09/1043  V Bruselu dne 26. června 2009 26. června 2009 – Mezinárodní den proti drogám – zahájení evropské akce o drogách  Víte, že přibližně 12 milionů lidí v EU užívá kokain, nebo ho někdy v životě užívalo?  Víte, že v průměru umírá v EU každou hodinu jeden člověk na předávkování?  Víte, že každý rok zemře v Evropě v souvislosti s drogami 7000 až 8000 lidí?  Vzhledem k tomuto závažnému problému zahájila dnes Evropská komise novou informační iniciativu „ evropská akce o drogách “, jejímž hlavním cílem je mobilizovat společnost a zvýšit povědomí o drogové problematice v Evropské unii.  Tato akce se snaží rozvíjet zásadu sdílené odpovědnosti a chce motivovat všechny, ať už skupiny občanů, odborníky nebo jednotlivce, ­aby podepsali závazek, že přispějí k řešení problému užívání drog.  Při příležitosti setkání na vysoké úrovni se zhruba 120 zainteresovanými stranami z EU dnes místopředseda Evropské komise Jacques Barrot za přítomnosti známého novináře Nikose Aliagase a novináře a sociálního aktivisty Jerzyho Owsiaka oficiálně zahájil evropskou akci o drogách.  Místopředseda Barrot, komisař pro spravedlnost, svobodu a bezpečnost , prohlásil:  „Evropská akce o drogách je jedním z předních opatření nového protidrogového akčního plánu EU na období 2009–2012, který si za jeden ze svých hlavních cílů klade motivovat organizace a občany v Evropě, aby v této problematice hráli aktivní úlohu. S evropskou akcí o drogách se snažíme oslovit Evropany v jejich každodenním životě a poskytujeme jim příležitost k tomu, aby mohli vyjádřit své názory a zavázat se ke konkrétním činům.“  K dnešnímu dni se k přijetí závazku podle evropské akce o drogách přihlásilo 21 organizací a občanů:     Association des Parents d'Elèves de l'Ecole Européenne de Bruxelles I (Belgie)      Cyprus Anti-drugs Council (Kypr)    ETHIAS (Belgie)   FESAT – European Foundation of Drug Helplines (EU)   FNAPT – Fédération Nationale de Prévention Toxicomanies (Francie)   Fondazione Villa Maraini (Itálie)   Fundación la Caixa (Španělsko)    Fundacja WOSP -  Wielka Orkiestra Świątecznej Pomocy   - Jerzy Owsiak (Polsko)   FPAT – Federação Portuguesa de Instituições Sociais Afectas à Prevenção de Toxicodependências (Portugalsko)   ICOS – International Council on Security and Development (EU)   Le Phare, familles face à la drogue (Francie)   London Drug Policy Forum (United Kingdom)   Městská rada pro drogovou závislost, Blagojevgrad (Bulharsko)   Peitenger Jugendhaus-ASBL (Lucembursko)   PREV CENTRUM (Česká republika)   PREVNET (EU)   Qrendi Scout Group (Malta)   Časopis TIIMI (Finsko)   YSPDB-Youth Society for Peace and Development of the Balkans (Bulharsko)   WOCAD/KSAN – Kvinnoorganisationernas Samarbetsråd i Alkohol – och Narkotikafrågor (Švédsko)   EMCDDA – Evropské monitorovací centrum pro drogy a drogovou závislost    Ode dneška mají občané i organizace v Evropě možnost využívat evropskou akci o drogách a rozšiřovat tak svou činnost o evropskou dimenzi a zajistit větší obecné povědomí o své práci tím, že se budou zabývat otázkou, jak by mohly jejich každodenní činnost, společenská odpovědnost a prostředí přispět ke zvyšování povědomí a motivovat k opatřením v oblasti drog a v souvislosti s riziky užívání drog. Zvláštní a kreativní opatření na jakékoliv úrovni v celé Evropě, která mají v souvislosti s drogovou problematikou kladný vliv nebo zvyšují povědomí o drogách a nebezpečích s nimi spojených, Evropská komise velmi uvítá na internetových stránkách  www.action-drugs.eu  .  Více informací o činnosti místopředsedy Barrota naleznete na této internetové stránce:    http://ec.europa.eu/commission_barroso/barrot/welcome/default_en.htm    Kontaktní osoby:  Michele Cercone: +32 22980963  Riccardo Mosca: +32 22961404
