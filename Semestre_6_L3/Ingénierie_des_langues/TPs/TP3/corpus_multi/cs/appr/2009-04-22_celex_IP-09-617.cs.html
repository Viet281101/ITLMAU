IP/09/617
V Bruselu dne 22. dubna 2009Rybolov: otevřená debata o
budoucnosti evropské společné rybářské politikyEvropská komise dnes přijala zelenou
knihu o budoucnosti společné rybářské politiky EU.
Dokument uznává nedostatky současné politiky
a zároveň ponechává otevřenou otázku,
jak se s nimi vypořádat. Rybáři a další
zúčastněné strany z odvětví rybolovu, ale
také občané, kteří se o danou oblast
zajímají, byli vyzváni, aby do 31. prosince 2009 reagovali
a vyjádřili svůj názor na budoucí podobu
evropského rybolovu. Tato veřejná konzultace je
prvním krokem v procesu, na jehož konci by měla být
radikální reforma společné rybářské politiky.Komisař pro námořní záležitosti a rybolov Joe
Borg uvedl: „Klademe si otázky dokonce i o základech
současné politiky a neměli bychom nic nechat bez
povšimnutí. Nejde nám jen o nějakou další reformu.
Je čas navrhnout moderní, jednoduchý a udržitelný
systém řízení rybolovu v EU, jenž bude schopen fungovat
po velkou část 21. století.“  
Dnes přijatá zelená kniha má dvojí účel:
zvýšit informovanost o problémech, s nimiž se
odvětví v posledních letech potýká, a vyvolat
veřejnou reakci, z níž může vyrůst nový a
inovativní přístup k regulaci rybolovu, jenž bude více
založen na konsensu. Otevírá například tyto
otázky: jak můžeme zajistit dlouhodobou udržitelnost
a životaschopnost rybolovu? Jak je možné upravit celkovou
kapacitu loďstva při současném řešení
sociálních problémů, s nimiž se potýkají
pobřežní oblasti? Jak lze dále rozvíjet kulturu
dodržování pravidel? Jak může společná
rybářská politika nejlépe přispět k
udržitelnosti rybolovu mimo vody EU?  
Zelená kniha analyzuje všechny stránky dnešní
rybářské politiky a vysvětluje, proč navzdory pokroku
dosaženému od reformy z roku 2002 některé problémy
přetrvávají. Jedním z hlavních problémů je
vyčerpání stavu rybích populací v Evropě: 88
% populací trpí nadměrným odlovem (ve srovnání s
25 % v celosvětovém průměru) a 30 % se
nachází „mimo bezpečné biologické limity“,
tj. nejsou schopny rozmnožovat se normálním tempem,
protože populace dospělých jedinců je příliš
vyčerpaná. V mnoha lovištích však stále
lovíme dvakrát nebo třikrát více, než jsou
populace ryb schopny snést. Z velké části je to
důsledkem nadměrné kapacity loďstev. Tato nadměrná
kapacita je ekonomicky neefektivní, a to nejen proto, že
vyčerpává populace, ale také proto, že neustále
tlačí dolů zisky odvětví. Je nezbytné najít
řešení, díky nimž bude možné obnovit populace
nacházející se v nejhorším stavu, a
současně zajistit, aby ryby byly pro rybáře i nadále
spolehlivým zdrojem příjmů. 
Kromě nadměrné kapacity zelená kniha poukazuje na
čtyři další strukturální nedostatky
aktuálního přístupu:absenci přesných politických cílů, zejména s
ohledem na ekologickou odpovědnost a integraci s všeobecnými
námořními záležitostmi; 
příliš centralizovaný systém rozhodování,
zaměřený na krátkodobá řešení,
která ve většině případů oslabují
dlouhodobou udržitelnost; 
rámec, který odvětví neposkytuje dostatečnou
odpovědnost, 
nedostatek politické vůle dodržovat omezení rybolovu.
Tyto otázky je třeba zvážit v situaci, kdy jsou
dvě třetiny poptávky po produktech rybolovu v Evropě
kryty dovozem. 
Komise se obává, že pokud se v nadcházejících
letech environmentální udržitelnost rybolovu nezlepší,
budou výsledkem vyprázdněná moře
a odvětví rybolovu, které není ekonomicky
životaschopné. Pokud ale příští reforma
společnou rybářskou politiku posune do 21. století,
její přínosy se neomezí na rybáře nebo
pobřežní oblasti; budou je sdílet všichni
občané Evropy.  
Komise má právní povinnost přezkoumat určité
části společné rybářské politiky
nejpozději v roce 2012. Současná situace, zejména pokud jde
o populace ryb a nadměrnou kapacitu loďstev, ji však
přisvědčila o tom, že je reformní proces třeba
zahájit již nyní. Dnes zahájená konzultace bude
probíhat do 31. prosince 2009 a Komise shrne její výsledky v
první polovině roku 2010. Po další konzultaci se
zúčastněnými stranami poté Komise vypracuje zprávu
o posouzení dopadů a návrh nového základního
nařízení. To by mohlo být na začátku roku 2011
předloženo Evropskému parlamentu a Radě
a výhledově přijato v roce 2012. 
Další
informace a dokumenty jsou dostupné na:
http://ec.europa.eu/fisheries/reform
