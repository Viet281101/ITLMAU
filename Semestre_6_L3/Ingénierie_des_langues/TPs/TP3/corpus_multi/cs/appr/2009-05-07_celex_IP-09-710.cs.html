IP/09/710
V Bruselu dne 7. května 2009Telekomunikace: Komise
řeší sazby za ukončení volání s cílem
posílit soutěžEvropská komise dnes
telekomunikačním regulačním orgánům v EU vydala
jasné pokyny o metodě založené na nákladech, jež
se má používat pro výpočet sazeb za ukončení
volání – velkoobchodních poplatků, které si
operátoři účtují za propojení hovoru ze
sítě jiného operátora, zahrnutých
v telefonním účtu každého
spotřebitele. Tyto pokyny mají formu
„doporučení“, které jsou vnitrostátní
regulační orgány povinny „v nejvyšší
možné míře zohlednit“. Doporučení
konkrétně uvádí, že by sazby za ukončení
volání na vnitrostátní úrovni měly vycházet
výhradně ze skutečných nákladů, které
propojováním vzniknou efektivnímu operátorovi.
Odstranění zkreslených cen u telefonních operátorů
v celé EU sníží spotřebitelské ceny hlasového
volání v rámci členských států a mezi nimi,
což zákazníkům z řad podniků a
domácností v letech 2009–2012 ušetří
nejméně 2 miliardy EUR a prospěje investicím a inovacím
v celém odvětví telekomunikací. V roce 2008 existovaly v
sazbách za ukončení volání v mobilních
sítích napříč EU podstatné rozdíly,
počínaje 2 eurocenty za minutu na Kypru a konče
15 eurocenty za minutu v Bulharsku. Sazby za ukončení
volání v mobilních sítích (v průměru 8,55
eurocentu za minutu) jsou kromě toho zpravidla desetkrát
vyšší než sazby za ukončení volání
v pevných sítích (pohybující se v
průměru od 0,57 do 1,13 eurocentu za minutu). V důsledku
vyšších sazeb za ukončení volání v
mobilních sítích je pro operátory pevných
sítí a malé operátory mobilních sítí
obtížnější soutěžit s velkými
mobilními operátory. Tyto rozdíly a odlišné
přístupy k regulaci oslabují jednotný trh
a konkurenceschopnost Evropy. 
„Přes úsilí některých
vnitrostátních regulačních orgánů o
přiblížení sazeb za ukončení volání
skutečným nákladům se v rámci EU stále velmi
liší a mezi sazbami za ukončení volání v
pevných a mobilních sítích existují velké
rozdíly. Tato skutečnost neodpovídá
narůstajícímu sbližování služeb pevných
a mobilních sítí a může vést k
vážnému narušení hospodářské
soutěže mezi členskými státy
a operátory,” uvedla Viviane Redingová, komisařka EU
pro telekomunikace. „Komise se rozhodla zasáhnout dnes proti
tomuto narušení hospodářské soutěže
na jednotném trhu, které brání investicím do
modernizace pevných sítí technologií optických
vláken, a za které v konečném důsledku platí
spotřebitelé.“ 
„Snížení sazeb za ukončení volání
na efektivní úroveň povede ke zvýšení
hospodářské soutěže ve prospěch evropských
spotřebitelů“, prohlásila Neelie Kroesová,
komisařka EU pro hospodářskou soutěž: „Pouze
pevný a harmonizovaný přístup k regulaci
zajistí, že stávající narušení
hospodářské soutěže bude v celé EU
odstraněno a že se objeví nové inovativní produkty
kombinující volání v pevných a mobilních
sítích. Dnešní rozhodnutí Komise je proto milníkem
ve vývoji regulace odvětví telekomunikací v EU ve
prospěch hospodářské soutěže.“ 
Pro
uskutečnění plného potenciálu jednotného
telekomunikačního trhu uvádí doporučení Komise
nákladové faktory, které by měly všechny
vnitrostátní regulační orgány v EU zohlednit při
stanovení sazeb za ukončení volání, jež nejsou
tržními cenami a jsou regulovány vnitrostátními
regulačními orgány. V důsledku toho se sazby za
ukončení volání oproti dnešku podstatně
sníží (na úroveň přibližně 1,15 až
3 eurocentů za minutu do konce roku 2012 podle pracovního dokumentu
útvarů Komise, který doporučení doprovází).
Sazby za ukončení volání by měly vycházet
z nákladů efektivního operátora a měly by se
vztahovat na všechny operátory na stejné úrovni. Za
určitých podmínek jsou na omezenou dobu povoleny výjimky
v případě rozdílů v nákladech mimo
kontrolu operátora.
Komise při posouzení přibližně 120
regulačních návrhů vnitrostátních
regulačních orgánů týkajících se sazeb za
ukončení volání v průběhu uplynulých
šesti let identifikovala nesoudržnost přístupů. Sazby
za ukončení volání v mobilních sítích
(v průměru 8,55 eurocentu za minutu) jsou kromě toho
přibližně desetkrát vyšší než sazby za
ukončení volání v pevných sítích
(pohybující se v průměru od 0,57 do 1,13 eurocentu za
minutu). Francouzský regulační orgán ARCEP
odhaduje, že efektivní sazby za ukončení volání v
mobilních sítích by se měly pohybovat mezi jedním
až dvěma eurocenty za minutu. 
Nepřímá dotace pro mobilní operátory
Podle názoru Komise tyto odchylky nelze odůvodnit rozdíly v
základních nákladech, sítích nebo
vnitrostátní situaci. Jedná se o nepřímou dotaci ve
prospěch mobilních operátorů s velkým podílem na
trhu na úkor malých operátorů a operátorů
pevných sítí. Kromě toho odvádějí
finanční prostředky od zásadních investic, jako je
modernizace vysokorychlostních internetových sítí, a
brání inovativním službám, mezi něž
patří kombinované produkty pevných a mobilních
sítí a balíčky hovorů za konkurenceschopné ceny.Sazby za ukončení volání představují pro
operátory příjmy i výdaje: když z nich jeden
operátor získá nižší příjmy, jiný
operátor má nižší náklady. Až
regulační orgány v průběhu čtyřletého
období 2009–2012 sladí své postupy se
soudržnějším přístupem popsaným v
uvedeném doporučení, mohou menší operátoři
mobilních sítí (kteří do ostatních sítí
posílají více hovorů, než přijímají)
očekávat, že budou svým větším
konkurentům platit méně, operátoři pevných
sítí by mohli získat nejméně 2 miliardy EUR
dodatečných příjmů díky tomu, že budou za
ukončení volání z pevných do mobilních
sítí platit nižší sazby založené na
nákladech, a očekává se, že spotřebitelé
nejméně 2 miliardy EUR ušetří. Dlouhodobý
dopad bude dokonce ještě větší, až
operátoři získají nové příjmy, noví
operátoři budou motivováni ke vstupu na trh a k růstu
a spotřebitelé budou těžit
z nižších cen a větší inovace
služeb.
Všechny vnitrostátní regulační orgány v EU by
měly doporučený přístup k sazbám za
ukončení volání začít používat do konce
roku 2012. Vnitrostátní regulační orgány
s omezenými zdroji však mohou nadále po omezenou dobu
používat odlišné přístupy, pokud budou dosahovat
stejného výsledku podporujícího hospodářskou
soutěž.
Souvislosti
Dnešní
doporučení ohledně regulace sazeb za ukončení
volání navazuje na konzultaci s veřejností (červen
až září 2008 (IP/08/1016))
a s členskými státy (říjen 2008 až únor 2009)
a na třicetidenní přezkum Evropským parlamentem. 
V souladu s článkem 19 rámcové směrnice o
telekomunikačních pravidlech EU Komise harmonizuje
používání telekomunikačních pravidel EU na
jednotném trhu na podporu hospodářské soutěže a ve
prospěch spotřebitelů.
Viz také MEMO/09/222
Doporučení a pracovní dokument útvarů Komise je
k dispozici na adrese: 
http://ec.europa.eu/information_society/policy/ecomm/implementation_enforcement/article_7/index_en.htm
Stanovisko skupiny evropských regulačních orgánů
k sazbám za ukončení volání: 
http://www.erg.eu.int/doc/publications/erg_07_83_mtr_ftr_cp_12_03_08.pdfAnnex[  ]Source: European Electronic Communications Regulation and Markets,
14th Progress Report 
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
[  ]Source: European Electronic Communications Regulation and Markets,
14th Progress Report
Call termination at local level: refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
Call termination at single transit level: refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
Call termination at double transit level: refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
