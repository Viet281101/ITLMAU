IP/09/563
V Bruselu dne 8. dubna 2009Rybolov: rozvinutí plného
potenciálu evropské akvakulturyAkvakultura jako jedno z nejrychleji
rostoucích potravinářských odvětví na
světě již dnes pro naši planetu zabezpečuje kolem
poloviny konzumovaných ryb, může však
nabídnout mnohem více. Evropská unie zavedla
přísné normy, aby udržitelný růst zůstal
středobodem koncepce a metod akvakultury. Naše odvětví
akvakultury zaujímá ve světě vedoucí postavení
v oblasti výzkumu a technologického rozvoje. Tento náskok se
však dosud neodrazil v produkci, jejíž objem se v EU
ustálil, zatímco jiné části světa zaznamenaly
silný růst. Komise dnes předkládá sdělení, v
němž se touto situací zabývá a které
udává nový impuls udržitelnému růstu
odvětví akvakultury EU.
„Díky tomu, že akvakultura pro náročné
evropské spotřebitele zabezpečuje vysoce kvalitní a
zdravé rybí produkty, má před sebou skvělou budoucnost.
V současné době však její potenciál není ani
zdaleka využit. Je na čase, aby zaujala náležitou pozici,
aby toto strategicky významné odvětví postavila naroveň
ostatním a aby mu poskytla (a to doslova) prostor, který
potřebuje k rozvoji,“ prohlásil Joe Borg, komisař pro
námořní záležitosti a rybolov.
Ve svém sdělení Komise zkoumá příčiny
stagnace produkce akvakultury EU a hledá způsob, jak zlepšit
konkurenceschopnost odvětví, jeho udržitelnost i
řízení.
Za prvé se odvětví může stát
konkurenceschopnějším díky trvalé silné
podpoře výzkumu a technologického rozvoje, lepšímu
územnímu plánování pobřežních
oblastí a povodí, čímž se zlepší jeho pozice
v konkurenčním boji o přístup k prostoru a vodě, a
zahrnutí jeho specifických potřeb do tržní politiky EU
pro produkty rybolovu. Za druhé odvětví zůstane
udržitelným, bude-li i nadále vycházet z metod produkce
šetrných k životnímu prostředí, zachová-li
přísné normy, pokud jde o zdraví a dobré
životní podmínky zvířat, a bude-li usilovat o vysokou
úroveň ochrany spotřebitele. Za třetí lze učinit
více pro zlepšení znalostí o akvakultuře a aspektů
spojených s řízením tohoto odvětví.
Úspěch akvakultury bude do značné míry záviset na
tom, zda na vnitrostátní a/nebo místní úrovni bude pro
odvětví existovat prostředí příznivé pro
podnikání. Proto chce Komise poskytnout členským
státům a regionálním orgánům vodítko, aby
zajistila, že cílená opatření na místní i
celostátní úrovni a na úrovni EU pomohou odvětví
plně využít jeho výhod.
Komise věří, že silné a dynamické
odvětví akvakultury by mohlo fungovat jako katalyzátor růstu
v souvisejících odvětvích a dále přispět k
rozvoji venkovských a pobřežních oblastí.
Spotřebitelům by to rovněž přineslo výhody v
podobě zdravých, vysoce kvalitních potravin vyprodukovaných
způsobem šetrným k životnímu prostředí. To je
pouze několik z hlavních přínosů, které by plynuly
ze společného úsilí na všech úrovních o
realizaci evropských opatření, která by umožnila
plně rozvinout potenciál odvětví akvakultury.
Další informace:
http://www.ec.europa.eu/fisheries/cfp/aquaculture_processing/aquaculture_en.htm
Memo/09/161
