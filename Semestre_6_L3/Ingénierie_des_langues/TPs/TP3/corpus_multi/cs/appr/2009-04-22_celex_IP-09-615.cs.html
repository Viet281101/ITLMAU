IP/09/615
V Bruselu dne 22. dubna 2009Boloňský
proces - reforma univerzit v nadcházejícím
desetiletíVe dnech 28. a 29. dubna se v Belgii,
v Lovani a Louvain-la-Neuve, setkají ministři ze 46
evropských zemí odpovědní za vysokoškolské
vzdělávání, aby vyhodnotili výsledky
Boloňského procesu, stanovili nový program a schválili
priority pro Evropský prostor vysokoškolského
vzdělávání na další desetiletí do roku 2020.
Vzhledem k velkému zájmu mimoevropských zemí o reformu
Evropského prostoru vysokoškolského
vzdělávání se „Boloňského
politického fóra“ kromě 46 účastnických
zemí poprvé zúčastní i 20 mimoevropských
zemí[1].
Boloňský proces byl rozšířen z 29 zemí,
které se ho účastnily v roce 1999, na dnešních 46
zemí[2] – jde o
skutečný evropský úspěch. Poslední
hodnotící zpráva o Boloňském procesu,
která bude v Lovani a Louvain-la-Neuve předložena
ministrům, dospěla k závěru, že při
uplatňování boloňských reforem bylo dosaženo
značného, byť ne zcela vyváženého pokroku.
Poslední zpráva Komise na podporu tohoto procesu tento pozitivní
vývoj potvrzuje a uvádí, že pokroky byly učiněny,
a to i u strukturálních reforem. Nyní je nutné se
zaměřit na modernizaci vnitrostátních politik a
dokončení konkrétního provádění reforem
evropských vysokých škol.
Hlavní boloňské reformy se zaměřují na:strukturu studia založenou na třech cyklech
(bakalářský, magisterský, doktorský), 
zajišťování kvality vysokoškolského
vzdělávání, a 
uznávání kvalifikací a délky studia.
Toto reformní úsilí vytváří ve
svém celku nové příležitosti pro univerzity a studenty.
V loňském roce byl zaveden nový evropský registr
agentur zajišťujících kvalitu vysokoškolského
vzdělávání, který pomáhá zviditelnit
evropské vysokoškolské vzdělávání a
zvýšit důvěru v jeho instituce a programy v Evropě
a ve světě.
Komisař pro vzdělávání, odbornou přípravu,
kulturu a mládež, Ján Figeľ, ve svém
komentáři k nadcházejícímu setkání
řekl: „Boloňský proces přinesl větší
slučitelnost a srovnatelnost systémů vysokoškolského
vzdělávání. Z Evropy mimo jiné učinil
atraktivnější destinaci pro studenty z ostatních
světadílů. Je sice stále ještě co zlepšovat,
abychom splnili cíle stanovené v roce 1999, ale zároveň je i
nutné jít vpřed a řešit nové úkoly,
zejména v současné hospodářské krizi.
Vysokoškolské vzdělávání hraje klíčovou
úlohu v podpoře udržitelného
hospodářského oživení a inovací. Univerzity
musí být modernizovány a pokud vlády nejen
v Evropě ale i na celém světě tuto nutnost uznají,
získá Boloňský proces podporu, která je nezbytnou
podmínkou úspěchu.“
Podle nedávného průzkumu Eurobarometru provedeného
mezi vysokoškolskými studenty si studenti přejí
širší přístup k vysokoškolskému
vzdělávání a aby univerzity zahájily spolupráci se
světem praxe a umožňovaly celoživotní
vzdělávání. Například převážná
většina studentů (97 %) se domnívala,
že je důležité vybavit studenty znalostmi a dovednostmi,
které potřebují k tomu, aby na trhu práce
uspěli. 
Stejně tak většina studentů (87 %) považovala
za důležité, aby vysoké školy u studentů a
zaměstnanců podporovaly inovace a podnikavost a aby
existovala možnost absolvovat v rámci studia stáž u
soukromé firmy. Více studentů si přeje studovat
v zahraničí a většina si přeje více
informací o kvalitě vysokých škol, aby se mohla o
výběru školy informovaně rozhodnout. 
Evropská komise spolupracuje s členskými státy a
vysokými školami s cílem pomáhat při
provádění modernizační agendy v rámci
Lisabonské strategie pro růst a zaměstnanost. Podpora je
poskytována prostřednictvím programu celoživotního
učení (akce Erasmus), sedmého rámcového programu EU pro
výzkum a programu pro konkurenceschopnost a inovace, a také
prostřednictvím strukturálních fondů a půjček
Evropské investiční banky. 
Komise rovněž podporuje reformy vysokoškolského
vzdělávání mimo Evropu, konkrétně
prostřednictvím zahraničních politik a programů;
této pomoci mohou využívat země sousedící
s EU, například prostřednictvím programu Tempus. Vztahy
s jinými partnerskými zeměmi podporuje řada
bilaterálních a multilaterálních programů
spolupráce. Jedná se o programy EU – USA/Kanada, EDULINK, ALFA
pro Latinskou Ameriku a nový program Nyerere pro Afriku. Nakonec je
třeba zmínit také program Erasmus Mundus, který
poskytuje stipendia studentům z celého světa pro studium
integrovaných programů magisterského studia v různých
evropských zemích. Nová fáze programu zahrnuje i
doktorandské studium. Spolupráce s mimoevropskými
institucemi je rovněž zajištěna podporou v oblasti
výzkumu na vysokých školách, kterou Komise
uskutečňuje prostřednictvím sedmého rámcového
programu pro výzkum a vývoj. Akce Marie Curie poskytují
jednotlivým vědcům možnost stát se členem
výzkumného týmu v jiné zemi. 
Další informace:
Evropská Komise: MEMO/09/170
[otázky o Boloňském procesu], 22. dubna 2009
Evropská Komise: MEMO/09/172
[Eurydice report], 22. dubna 2009
Evropská Komise: MEMO/09/171
[Eurobarometr], 22. dubna 2009
Evropská komise: Vysokoškolské
vzdělávání
Evropská komise: Vysokoškolské vzdělávání:
Boloňský
proces
Oficiální internetová stránka Boloňského
procesu
Ministerská
konference o Boloňském procesu, Louvain-la-Neuve a Lovaň,
28.–29. dubna 2009
[1]Byly pozvány
následující země: Maroko, Tunisko, Egypt, Etiopie, Senegal,
Tanzanie, Jižní Afrika, Izrael, Jordánsko, Kazachstán,
Kyrgyzstán, Indie, Čína, Japonsko, Vietnam, Austrálie,
Nový Zéland, Brazílie, Mexiko, Spojené státy a
Kanada.[2] Albánie,
Andora, Arménie, Rakousko, Ázerbájdžán, Belgie, Bosna a
Hercegovina, Bulharsko, Chorvatsko, Kypr, Česká republika,
Dánsko, Estonsko, Finsko, Francie, Gruzie, Německo, Řecko,
Svatý stolec, Maďarsko, Island, Irsko, Itálie, Lotyšsko,
Lichtenštejnsko, Litva, Lucembursko, Malta, Moldavsko, Černá
Hora, Nizozemsko, Norsko, Polsko, Portugalsko, Rumunsko, Ruská federace,
Srbsko, Slovensko, Slovinsko, Španělsko, Švédsko,
Švýcarsko, Bývalá jugoslávská republika Makedonie,
Turecko, Ukrajina, Spojené království.
