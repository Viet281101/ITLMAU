IP/09/131
V Bruselu dne 28. ledna 2009Zlepšování právní
úpravy – ukázkový úspěch
EUStrategický přezkum
zlepšování právní úpravy v Evropské unii,
který dnes předložila Evropská komise, ukazuje, že
zlepšování právní úpravy je hlavním prvkem
reakce Evropy na hospodářskou a finanční
krizi.  Přezkum dokládá, že ze
zjednodušených opatření a administrativních úspor
již mají prospěch občané i podniky, zejména
malé a střední podniky. Díky radikálnímu
zjednodušení bylo doposud přibližně 1 300
předpisů, které představují okolo 10 % acquis,
neboli 7 800 stran Úředního věstníku,
navrženo na zrušení. Předložená či
plánovaná opatření na snížení
administrativní zátěže představují úspory
přesahující 30 miliard EUR. Dnešní návrh
týkající se pouze DPH by měl přinést úspory
ve výši 18 miliard EUR. Příkladem Komise při
snižování administrativní zátěže se
inspirovala většina členských států a 21 z nich na
vnitrostátní úrovni zavedlo ambiciózní
národní programy ke snížení administrativní
zátěže. Komise hodlá v neposlední řadě
rovněž nadále zlepšovat kvalitu všech nových
právních předpisů, které vydává, tím,
že bude dále zkvalitňovat svá posouzení dopadů.
Toho hodlá dosáhnout tím, že posílí kontrolu
subsidiarity, zlepší konzultace se zúčastněnými
stranami a bude důkladněji posuzovat dopady například na
malé a střední podniky, administrativní
zátěž, základní práva, spotřebitele a
regiony. 
Předseda Evropské komise José Manuel Barroso uvedl:
„Snížení administrativní zátěže,
které Komise navrhla, je základním prvkem iniciativy na obnovu
evropského hospodářství. Časy se mění.
Právní úprava musí být dynamická, nikoli
statická. Musí se přizpůsobit nové situaci a novým
potřebám. Prostřednictvím zlepšení konzultací
se zúčastněnými stranami, dokonalejšího
posuzování dopadů a snížení administrativní
zátěže můžeme posílit účinnost a
uživatelskou vstřícnost evropské právní
úpravy. Komise dosahuje konkrétních výsledků.
Doufám, že v nadcházejících měsících
členské státy i Evropský parlament udrží dynamiku
našeho úsilí a že rovněž přijdou s
konkrétními výsledky.“
Místopředseda Günter Verheugen řekl:
„Čtyři roky po zahájení přináší
strategie zlepšování právní úpravy
úspěchy. Podařilo se nám již dosáhnout
výborných výsledků a do konce tohoto roku hodláme
jít ještě mnohem dále. Zlepšování
právní úpravy – upravující potřebné
aspekty v potřebné míře, avšak udržující
zátěž na podniky a občany na nezbytném minimu –
musí zůstat hlavní součástí naší reakce
na aktuální ekonomické problémy.“ 
Radikální zjednodušování práva EU v roce
2008 pokračovalo
Zjednodušováním a kodifikací právních
předpisů zahájila tato Komise proces, v jehož rámci
(pokud bude v plném rozsahu schválen Radou a Parlamentem) dojde
ke snížení počtu právních předpisů EU
téměř o 10 % – přibližně o 1 300
právních aktů a 7 800 stran v Úředním
věstníku.  Stále však existuje prostor pro další
zjednodušování, Komise v roce 2009 uskuteční 33
nových iniciativ. Po provedení průzkumu
právních předpisů EU by do budoucí etapy
zjednodušování mohlo být zařazeno dalších 81
opatření. Příští Komise by tedy
měla být s to tento proces zjednodušování
dokončit.
Další informace viz MEMO/09/31
Snižování administrativní zátěže v
plném proudu
Od předložení návrhu Evropské komise na
snížení administrativní zátěže podniků v
EU o 25 % do roku 2012, na němž by se měly podílet
též členské státy, se počet členských
států, které si stanovily podobné vnitrostátní
cíle ke snížení zátěže, výrazně
zvýšil ze 7 (2006) na 14 (2007) a na 21 (2008). 
V letech 2007 a 2008
Komise předložila 21 urychlených opatření,
která představují pro podniky v EU odhadované úspory
přes 2,3 miliardy EUR. Kromě toho byly položeny základy pro
návrhy Komise, které mají přinést
snížení nákladů ve velkém měřítku.
Dnes Komise přijala návrh ambiciózní revize směrnice
o DPH, s cílem odstranit překážky bránící
elektronické fakturaci.  Roční snížení
nákladů by mohlo představovat ve střednědobém
výhledu až 18 miliard EUR. V případě práva
společností hodlá Komise navrhnout, aby členské
státy mohly vyjmout mikropodniky z působnosti účetních
směrnic EU, což by mohlo přinést další úspory
ve výši 7 miliard EUR. Na všechny tyto směrnice je
uplatňována zásada „mysli nejdříve v
malém“, aby daný systém zohledňoval potřeby
malých a středních podniků.   
Další informace viz MEMO/09/30
Další
informace (generální sekretariát)
Další
informace (generální ředitelství pro podniky) 
Další informace o elektronické fakturaci viz IP/09/132
