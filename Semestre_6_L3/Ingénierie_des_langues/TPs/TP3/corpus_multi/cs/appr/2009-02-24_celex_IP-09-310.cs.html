IP/09/310
V Bruselu dne 24. února 2009Komise v reakci na finanční
krizi zvyšuje flexibilitu strukturálních fondůV reakci na finanční a ekonomickou krizi
oznámila komisařka pro regionální politiku Danuta
Hübnerová soubor rozhodnutí Evropské komise, jejichž
cílem je poskytnout členským státům
větší flexibilitu při využívání
strukturálních fondů.  Tyto změny
prodlouží zemím EU termín pro využití
přídělů z období financování 2000–2006
a zajistí, aby každé euro, které je k dispozici, mohlo
být co nejvíce využito.    
Komisařka D. Hübnerová ohledně rozhodnutí
prodloužit termín pro projekty a platby o šest
měsíců do 30. června 2009 uvedla:
„Snažíme se ze všech sil zajistit, aby bylo
každé euro ze strukturálních fondů vynaloženo
efektivně. Přizpůsobujeme politiku soudržnosti tak, aby
reagovala na nové ekonomické skutečnosti a umožňovala
členským státům optimalizovat investice EU jako
vynikající lék na krizi.“ 
Termín prodloužen pro čtyři strukturální
fondy
Na základě výzvy Komise požádaly členské
státy o prodloužení doby způsobilosti pro
financování u 385 z 555 programů politiky soudržnosti v
letech 2000–2006, kde nebyly prostředky plně využity.
Prodloužená doba způsobilosti se týká čtyř
strukturálních fondů, které v té době
existovaly:  Evropského fondu pro regionální rozvoj (EFRR),
Evropského sociálního fondu (ESF), Evropského
zemědělského orientačního a záručního
fondu (EZOZF) a Finančního nástroje pro orientaci rybolovu
(FNOR).
Tato flexibilita umožní členským státům a
regionům realizovat a dokončit více projektů. Komise je
vyzývá, aby se soustředily na odvětví a
opatření s „vysokou návratností“, jako jsou
například investice do energetické účinnosti pro
vytváření „zelených“ pracovních míst a
úsporu energie a podpora čistých technologií pro stimulaci
odvětví jako stavebnictví a automobilový
průmysl.Pětkrát více flexibility
Komise také přijala opatření, které by mělo
poskytnout členským státům a regionům více
flexibility v přidělování prostředků na
různé priority.  Dosud měly řídící
orgány 2% míru flexibility, pokud chtěly převést
prostředky mezi tzv. „prioritními osami“, které
vymezují strategické oblasti financování každého
operačního programu v rámci politiky soudržnosti. 
„Situace, ve které se nyní nacházíme, je velmi
odlišná od ekonomického prostředí v roce 2000, kdy byly
priority dohodnuty. S ohledem na výjimečné okolnosti, kterým
členské státy čelí, se Komise rozhodla zvýšit
pětinásobně flexibilitu mezi prioritami, z 2 na 10 %. To
členským státům umožní zacílit
zbývající prostředky tam, kde jejich dopad bude
největší," poznamenala komisařka D.
Hübnerová.
Poznámka pro redaktory
Komise posuzuje všechny možnosti, jak zvýšit a zrychlit
investice Společenství a jak usnadnit převody
finančních prostředků do členských
států, a tím pádem ke konečným
příjemcům podpory ze strukturálních fondů. V
této souvislosti byla přijata nebo se nachází ve stadiu
přijímání řada legislativních návrhů a
nelegislativních opatření, které se týkají jak
předchozího, tak současného (2007–2013)
programového období (viz MEMO/08/740).
Celková výše finančních prostředků
přidělená členským státům v
rozpočtovém období 2000–2006 činila 257 miliard EUR.
Dosud bylo vyplaceno 225 miliard EUR – 87,5 % z celkové
částky. Členské státy nyní mohou
provádět platby za toto období až do 30. června 2009.
Konečný termín pro platby z Fondu soudržnosti za období
2000–2006 je ve většině případů konec roku
2010.
http://ec.europa.eu/regional_policy/funds/recovery/
