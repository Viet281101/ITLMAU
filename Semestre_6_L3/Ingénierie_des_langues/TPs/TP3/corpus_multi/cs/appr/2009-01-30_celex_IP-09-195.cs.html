IP/09/195
V Bruselu dne 30. ledna 2009Chcete vědět, co má EU
v nejbližší době na
programu?Evropská komise spustila Kalendář EU
&#8211; nový internetový nástroj, díky němuž mohou
lidé kdekoli na světě zjistit, čím se budou
evropské instituce v nejbližší době
zabývat.
„Kalendář EU poskytuje novinářům
v členských státech přístup ke stejným
informacím jako bruselským žurnalistickým týmům.
Využívat ho může samozřejmě rovněž
veřejnost. Jedná se o vynikající příklad
zpřístupnění EU na místní úrovni“,
prohlásila místopředsedkyně Komise odpovědná za
vztahy mezi orgány a komunikační strategii Margot
Wallströmová.
Cílem internetového nástroje Kalendář EU je pomoci
novinářům a lidem pracujícím s informacemi vyznat
se v neustálém toku dostupných informací
o otázkách EU. Jedná se jedinečný
přístup k předběžným informacím
(textům, odkazům a obrázkům) o připravovaných
právních předpisech, opatřeních a událostech,
které chystají nebo pořádají instituce EU. 
Všechny informace jsou dostupné na základě tří
kliknutí myší:kalendář nadcházejících událostí
(týdenní, měsíční a čtvrtletní);
stručné informace o každé události (místo,
datum, kontaktní údaje, shrnutí obsahu); 
obrázky, videa a/nebo zvláštní internetové
stránky s podrobnějšími
informacemi.Podívejte se na Kalendář EU na adrese:
http://europa.eu/eucalendar/
