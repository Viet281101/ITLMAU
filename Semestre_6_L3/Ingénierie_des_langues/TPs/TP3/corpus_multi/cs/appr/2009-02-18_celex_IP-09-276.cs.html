IP/09/276
V Bruselu dne 18. února 2009Nouzová linka 116000 pro
pohřešované děti v EU funguje v pěti
členských státechEvropská komise před dvěma lety
vyhradila číslo 116000 pro společnou nouzovou linku pro
pohřešované děti (IP/07/188)
pro celou EU a vyzvala členské státy, aby ji zprovoznily.
Zatímco v loňském roce linka 116000 fungovala pouze v
Maďarsku (IP/08/1129),
po opakovaných výzvách Komise všechny členské
státy k dnešnímu dni toto číslo
zpřístupnily poskytovatelům nouzových linek. Toto
číslo bylo navíc přiděleno poskytovatelům
služeb v devíti členských státech oproti sedmi
státům v loňském roce. Služby linky 116000 nyní
fungují v pěti zemích (v Maďarsku, Nizozemsku, Portugalsku,
Rumunsku a Řecku). Brzy budou fungovat ve dvou dalších
zemích (v Belgii a na Slovensku). Komise pečlivě
sledovala, zda si země EU vyhradily číslo 116000, což je
jejich povinnost na základě evropských právních
předpisů, a nyní členské státy znovu
vyzývá k podpoře a vedení potenciálních
provozovatelů nouzové linky 116000, aby na ni rodiče a děti
mohli zavolat, kdykoli budou potřebovat, kdekoli v Evropě.„Je dobrá zpráva, že nouzová linka 116000 pro
pohřešované děti nyní funguje v Maďarsku,
Nizozemsku, Portugalsku, Rumunsku a Řecku. Od ostatních
členských států bych však očekávala
ambicióznější přístup. Když jde o
bezpečí našich dětí, nesmíme podlehnout
sebeuspokojení,“ říká Viviane Redingová,
komisařka EU pro telekomunikace. „Vyzývám
členské státy, aby splnily svou povinnost a informovaly
poskytovatele služeb o dostupnosti čísel 116, ať
můžeme nouzové linky rychle zprovoznit v celé EU. Vedle
právních povinností – jejichž plnění budu i
nadále důrazně vymáhat – existuje také
morální odpovědnost vůči rodičům a dětem
v Evropě.“
Nouzová linka 116000 pro pohřešované děti v EU v
současnosti funguje v pěti členských státech
(v Maďarsku, Nizozemsku, Portugalsku, Rumunsku a Řecku). Toto
číslo bylo v uvedených zemích přiděleno
poskytovatelům služeb, kteří musí být schopni
řádně vyřizovat hovory, a to bezplatně, 24 hodin
denně sedm dní v týdnu a po celé zemi. V
Maďarsku se od zavedení linky 116000 každý měsíc
uskutečnilo asi 40 000 pokusů o hovor, z nichž je
maďarská nouzová linka Kék
Vonal schopna odpovědět asi na 6–7 tisíc.
Minulý
rok prokázala linka 116000 svou hodnotu v případu
přeshraničního únosu dítěte rodičem. V Belgii
vzal otec své dcery ve věku sedmi, deseti a čtrnácti let
a devět a půl měsíce je za velmi špatných a
nebezpečných podmínek ukrýval. Na základě
žádosti nouzových linek 116000 pro pohřešované
děti v Belgii a Portugalsku byly v září 2008
večerní zprávy portugalské televizní stanice RTP-TV
zahájeny žádostí o informace o těchto
pohřešovaných dětech a ukončeny zobrazením
čísla 116000 na celé obrazovce. Za několik minut po
odvysílání byl případ vyřešen. Zavedení
linky 116000 všude v Evropě by pátrání po
pohřešovaných osobách a mezinárodní
spolupráci usnadnilo a zefektivnilo. Nouzové linky by mohly při
řešení případů přeshraničního
zmizení dětí jednat koordinovaněji.
Úspěšně pokračuje rovněž
zavádění druhých dvou linek, 116111 (linky pomoci pro
děti) a 116123 (linky poskytující emocionální
podporu), vyhrazených v říjnu 2007.
Číslo 116111 bylo přiděleno v šestnácti
členských státech (v Bulharsku, České republice,
Dánsku, Estonsku, Finsku, Irsku, Lotyšsku, Maďarsku,
Německu, Nizozemsku, Polsku, Portugalsku, Rumunsku, Řecku, Slovensku a
ve Švédsku) ve srovnání s deseti v minulém roce.
Ve dvou zemích přidělování probíhá (na Kypru
a ve Španělsku). Zatímco v loňském roce
fungovala jen v Maďarsku, linka 116111 je nyní v provozu
v devíti členských státech (v České
republice, Dánsku, Estonsku, Maďarsku, Německu, Polsku,
Portugalsku, Rumunsku, Slovensku) a brzy bude v provozu
v pěti dalších zemích (ve Finsku, Irsku, Lotyšsku,
Řecku a ve Švédsku). 
Číslo 116123 nouzové linky poskytující
emocionální podporu bylo přiděleno provozovatelům
linek pomoci v sedmi členských státech (ve Finsku, Irsku,
Německu, Nizozemsku, Rakousku, Slovinsku a ve Švédsku). Na Kypru
přidělování čísla probíhá. Linka 116123
funguje v Rakousku a brzy bude zprovozněna ve třech
dalších zemích (v Německu, Slovinsku a ve
Švédsku).
Zpráva
Komise o dosaženém pokroku loni v červenci ukázala, že
členské státy zatím v informování
potenciálních poskytovatelů služeb o linkách 116
vynaložily málo úsilí, a vyzvala je, aby udělaly
více (IP/08/1129).
Členské státy mohou zejména zvýšit své
úsilí tím, že potenciálním poskytovatelům
služeb, kteří obvykle nemají velké znalosti
o telekomunikacích, nabídnou poradenství ohledně
přidělení čísla a poskytnou jim jednotné
kontaktní místo na ministerstvu nebo ve vnitrostátním
regulačním orgánu. 
Souvislosti
Evropská komise
v červenci 2006 navrhla vyhrazení společného
telefonního čísla pro účely ohlašování
pohřešovaných dětí (116000) a dalšího
čísla, kam mohou děti zavolat, když potřebují
pomoc (116111). Navazuje tak na přijetí strategie EU
o právech dítěte (IP/06/927).
Dne 15. února 2007 rozhodla Komise o vyhrazení linky 116000 (IP/07/188)
a 30. října 2007 o vyhrazení linky 116111 ve všech
členských státech. Na základě tohoto rozhodnutí
musí všechny země EU veřejně zpřístupnit
„čísla 116“, nemusí je však přidělit
poskytovatelům služeb či zajistit poskytování
služeb. 
Další informace o číslech 116: 
http://ec.europa.eu/information_society/policy/ecomm/current/pan_european/index_en.htm
