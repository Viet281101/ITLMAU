IP/09/640
V Bruselu dne 27. dubna 2009Evropská komise vyhlašuje
soutěž o nové logo pro biovýrobky EUBiopotraviny hledají nový design loga:
Generální ředitelství EK pro
zemědělství a rozvoj venkova zve všechny studenty designu a
umění z 27 členských států EU, aby se
zapojili do soutěže o celoevropské logo pro výrobky
ekologického zemědělství. Tato soutěž
nabízí ocenění, které je penězi
k nezaplacení. V červenci 2010 bude vítězné logo
zavedeno jako oficiální logo pro bioprodukty v rámci
celé Evropské unie. V předvečer zahájení
soutěže o nejlepší logo Mariann Fischer Boel,
eurokomisařka pro zemědělství a rozvoj venkova, řekla:
„Nové logo pro výrobky ekologického
zemědělství přinese jednotný vzhled do oblasti
ekologického zemědělství EU. Pomáhá v
zavedení jednotného trhu, což je dobré jak pro výrobce,
tak pro spotřebitele.”
Evropská unie dává nadějným evropským
talentům možnost vytvořit návrh, který může
být vytištěn na milionech obalů produktů,
s cílem najít návrh inteligentního a kreativního
loga pro bioprodukty EU. Nové logo bude povinné na všech
předem balených biovýrobcích, které pocházejí
z 27 členských států a splňují požadavky
norem na označování výrobků.
Používání evropského loga je dobrovolné na
všech biovýrobcích, které nejsou předem baleny a
které pocházejí ze zemí EU nebo byly importovány z
jiných zemí.
EU vyzývá všechny studenty vyššího
vzdělávání v oboru umění nebo designu se
sídlem v EU, aby se zúčastnili této jedinečné
mezinárodní soutěže o nejlepší návrh.
Budou vybráni tři vítězové a výherce první
ceny bude odměněn finanční částkou ve
výši 6 000 EUR. Druhý a třetí finalista
obdrží podle umístění 3 500 EUR a 2 500 EUR.
Přihlášky lze odeslat na speciální webové
stránky soutěže www.ec.europa.eu/organic-logo do
25. června 2009. 
Soutěž o logo pro biovýrobky EU bude hodnocena porotou
složenou z odborníků z oblasti ekologického
zemědělství a výroby a také mezinárodně
uznávanými profesionály z oboru reklamního designu.
Prominentními členy poroty jsou například profesor,
čestný doktor, umělecký ředitel a řídicí
partner Erik Spiekermann z Německa; Riitta
Brusila-Räsänen, profesorka grafického designu Laponské
univerzity z Finska; Szymon Skrzypczak, vítěz ceny mladých
designérů z Polska; Elisabeth Mercier, ředitelka agentury
Agence BIO z Francie; Urs Niggli, ředitel Výzkumného
institutu ekologického zemědělství (FiBL) ze
Švýcarska; Tom Václavík, odborník na marketing
bioproduktů z České republiky a prezident
Mezinárodní asociace prodejců bioproduktů a Craig
Sams, předseda asociace Soil Association z Velké
Británie. Porotě soutěže bude předsedat Rob
Vermeulen, bývalý prezident panevropské asociace
značkového designu Pan-European Brand Design Association. 
Po uzávěrce přihlášek porota vybere
nejlepší zaslané návrhy, které pak budou vystaveny na
webových stránkách soutěže jako oficiální
kandidáti na nové logo. Všichni Evropští
občané budou zváni, aby pomohli vybrat vítězné
logo online hlasováním pro svého favorita. V létě
2010 budou vítěz a další dva finalisté pozváni na
slavnostní udílení cen v Bruselu, kde jim ceny
předá evropský komisař pro zemědělství a
rozvoj venkova. 
Soutěž vyzývá studenty, aby navrhli poutavé a
originální logo, které zachytí různé aspekty
ekologického zemědělství a výroby. Porota navíc
ocení designy podle jejich univerzální působivosti,
srozumitelnosti bez použití slov, čistoty prezentace a jejich
nadčasovosti. Úplné znění podmínek
přihlášení je zveřejněno na webových
stránkách www.ec.europa.eu/organic-logo.
