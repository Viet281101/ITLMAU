IP/09/693
Brusel dne 4. května 2009Jarní předpově&#271; na roky
2009 až 2010: obtížný rok 2009, avšak
hospodářství EU by se mělo stabilizovat v důsledku
podpůrných opatřeníV jarní předpovědi Komise se
počítá s poklesem HDP v Evropské unii o 4 % v tomto
roce a s jeho obecnou stabilizací v roce 2010. Hlavními
činiteli za recesí jsou: zhoršování
celosvětové finanční krize, ostrý propad ve
světovém obchodu a pokračující korekce na trhu
s bydlením v některých ekonomikách. Spolu s
dopadem daňových a monetárních podnětů v
rámci realizace protikrizových opatření se však
očekává, že v průběhu roku 2010 znovu
získá určitou dynamiku růst. Trhy práce budou
závažně dotčeny, očekává se, že
míra nezaměstnanosti vzroste v roce 2010 v EU na 11 %.
Počítá se také se strmým nárůstem
veřejného zadlužení až na 7¼ % HDP v roce
2010, v čemž se odráží jak propad, tak
opatření v rámci volného uvážení
členských států na podporu hospodářství
v souladu s plánem evropské hospodářské
obnovy navrženým Komisí.
„Evropské hospodářství se nachází ve
své nejhlubší a nejrozšířenější
recesi za poválečnou éru. Avšak očekává se,
že ambiciózní opatření přijatá za těchto
mimořádných okolností vládami a centrálními
bankami zastaví propad hospodářské činnosti
v tomto roce a umožní zotavení
v příštím roce. Aby k tomu došlo, musíme
rychle přikročit k očistě znehodnocených aktiv v
rozvahách bank, popřípadě k rekapitalizaci bank,“
prohlásil Joaquín Almunia, komisař pro
hospodářské a měnové záležitosti. 
Globální růst bude opět kladný
Zhoršení finanční krize vedlo k prudkému
omezení globální činnosti a k ostrému propadu ve
světovém obchodu a v průmyslové produkci během zimy.
Hospodářský útlum zasahuje rostoucí počet
zemí včetně rozvíjejících se a rozvojových
zemí. Jak však opatření zaměřená na
fiskální a monetární stimuly nabývají na
tažném momentu a finanční krize se postupně
vytrácí, předpovídá se, že celosvětový
růst HDP se ve druhé půlce roku 2009 opět stane
kladným. Očekává se, že v roce 2010 dosáhne
celosvětový růst 2 %.
Ostrá recese v EU, avšak s koncem na dohled
Recese, jež začala ve druhém čtvrtletí roku 2008, se
ke konci roku zhoršila natolik, že HDP v EU i v eurozóně v
posledním čtvrtletí poklesl mezičtvrtletně o
přibližně 1½ %. Předběžné
údaje i tvrdé údaje naznačují další
zhoršení v prvním čtvrtletí tohoto roku. Všechny
členské státy jsou zasaženy hospodářským
útlumem, ačkoli jejich perspektivy se liší v závislosti
na tom, jak jsou vystaveny finanční krizi, na dynamice jejich trhu s
bydlením a na stupni jejich otevřenosti.
Protože se finanční trhy stabilizují, důvěra
investorů se zlepšuje a fiskální podněty i
uvolnění monetární politiky podněcují
skutečnou činnost, propad HDP by se měl zastavit koncem tohoto
roku a míra růstu by se měla dostat do mírně
kladných hodnot během roku 2010. 
Prudkým poklesem jsou zasaženy nejenom všechny
členské státy, ale také téměř všechny
složky poptávky. Obzvláště jsou zasaženy
soukromé investice, jež odrážejí
očekávání snížené poptávky, ostrý
pokles ve využití kapacit a stále omezené podmínky
financování. Podobně se prudce snížil vývoz
vzhledem k výraznému propadu ve světovém obchodu.
Ačkoli soukromá spotřeba se stále drží
poměrně dobře, k čemuž jí napomáhají
nižší ceny nafty a nižší inflace, reálný
disponibilní důchod může být přidušen
postupným zhoršováním na trhu práce. Kladně v
tomto roce přispějí k růstu pouze vládní
spotřeba a veřejné investice, a to částečně v
důsledku opatření zaměřených na
rozpočtové stimuly přijatých v rámci plánu
evropské hospodářské obnovy. 
Trh práce a veřejné finance silně
zasaženy
Evropské trhy práce se začaly v průběhu
minulého roku zpomalovat, a to s obvyklým časovým odstupem
za hospodářským zpomalením. Perspektivně se
očekává snížení zaměstnanosti o
přibližně 2½ % v EU i v eurozóně v tomto roce
a o dalšího 1½ % v roce 2010, takže za oba roky
dohromady dojde ke ztrátě přibližně 8½ milionu
pracovních míst, v kontrastu k 9½ milionům nově
vytvořených pracovních míst během let 2006-08. 
Veřejné finance jsou recesí také silně
zasaženy, takže rozpočtový deficit se v tomto roce
v EU více než zdvojnásobil (ze 2,3 % HDP v roce 2008 na
6 %) a má se dále zvýšit v roce 2010 (na
7¼ %). Ostré zhoršení celkové fiskální
pozice je zčásti důsledkem samotného
hospodářského zpomalení, protože automatické
stabilizátory jsou v Evropě poměrně velké, ale
odráží také značný rozpočtový stimul v
rámci volného uvážení členských
států na podporu hospodářské činnosti. 
Inflace velmi nízká, dočasně
Inflace v posledních měsících prudce poklesla a měla
by v tomto trendu pokračovat během druhého a třetího
čtvrtletí tohoto roku, a to v důsledku dalších
změn ve srovnávací základně, nevalného
hospodářského výhledu a předpokládanému
poklesu komoditních cen. Celkově se předpokládá,
že inflace podle HISC bude v roce 2009 mírně pod 1 %
v EU (a ½ % v eurozóně) a že v obou oblastech
poklesne nejníže ve třetím čtvrtletí. Protože
zvýšení cen energií a potravin v minulosti
neovlivní letos na podzim roční míru inflace jakožto
změny ve srovnávací základně, očekává
se, že inflace podle HISC se v příštím roce
postupně zvýší až na asi 1¼ %. 
Přetrvávají značné nejistoty 
Protože celosvětové hospodářství čelí
nejhorší recesi od druhé světové války,
vyznačuje se hospodářský výhled a výhled inflace
značnou nejistotou. Riziko horšího výhledu, než
jaký se očekává, závisí zejména na dopadu
finanční krize a na síle vzájemně se
podmiňujících vazeb mezi různými odvětvími
hospodářství. Na druhé straně opatření
zaměřená na fiskální a monetární stimuly by
mohla být v obnově stability a důvěry ve
finanční trhy a v podpoře hospodářské
činnosti efektivnější, než se
předpokládá. Rizika co do výhledu inflace se v tomto roce
jeví vyvážená a odvíjejí se od možného
vývoje cen komodit, jakož i chování při
stanovování cen a mezd. 
Podrobnou zprávu lze nalézt na této adrese:      
http://ec.europa.eu/economy_finance/thematic_articles/article14927_en.htm
[  ]
[  ]
[  ]
[  ]
