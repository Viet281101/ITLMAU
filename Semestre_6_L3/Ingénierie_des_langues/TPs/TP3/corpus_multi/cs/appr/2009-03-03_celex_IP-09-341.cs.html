IP/09/341
V Bruselu dne 3. března 2009EU zahajuje kampaň proti
rozdílům v odměňování žen a
mužůEvropská komise dnes zahájila
celoevropskou kampaň, která by měla přispět k
odstranění rozdílů v odměňování žen
a mužů. V rámci hospodářství EU
vydělávají ženy průměrně o 17,4 %
méně než muži. Kampaň vycházející z
jednoduchého principu „stejný plat za práci stejné
hodnoty“ je zahájena u příležitosti
Mezinárodního dne žen 8. března s cílem informovat
o rozdílech v odměňování, jejich
příčinách a možných
řešeních.
„Rozdíly v odměňování žen a
mužů mají řadu příčin, a vyžadují
proto komplexní řešení. Je zapotřebí učinit
opatření na všech úrovních a zapojit všechny
zúčastněné strany – zaměstnavatele a
odborové organizace, vnitrostátní orgány a všechny
občany. Díky naší kampani si lidé lépe
uvědomí, proč ženy v Evropě stále
vydělávají o tolik méně než muži a co s
tím můžeme dělat,“ uvedl evropský komisař
pro rovné příležitosti Vladimír Špidla. „V
dnešní ekonomické situaci je rovnost žen a mužů
ještě důležitější než dříve. S
krizí se můžeme vyrovnat pouze s plným využitím
potenciálu a talentu všech našich občanů,“
dodal.
Stejný plat za stejnou práci je jednou ze základních
zásad Evropské unie. Tato zásada je zakotvena v
Římské smlouvě z roku 1957 a byla předmětem
směrnice z roku 1975 o zákazu jakékoli diskriminace mezi
ženami a muži v souvislosti se všemi aspekty platu, pokud se
jedná o stejnou práci nebo práci stejné hodnoty. Díky
účinnosti evropských i vnitrostátních
právních předpisů o rovných platových
podmínkách došlo proto k výraznému
snížení „jednoduchých a zjevných“
případů přímé diskriminace, kdy muž a
žena se stejnými zkušenostmi a kvalifikací
vykonávají se stejnými výsledky úplně stejnou
práci, avšak za rozdílný plat. Proč tedy v
Evropské unii stále existuje v odměňování žen
a mužů 17,4% rozdíl?
Rozdíly v odměňování žen a mužů
představují rozdíl mezi průměrnou hrubou hodinovou
mzdou žen a mužů ve všech oblastech
hospodářství jako celku. Odrážejí
pokračující diskriminaci a nerovnost na trhu práce,
která v praxi postihuje především ženy. Práce
žen je například stále ještě často
vnímána jako méně hodnotná než práce
mužů a ženy často pracují v odvětvích, v
nichž jsou mzdy průměrně nižší než mzdy
v tradičně mužských odvětvích –
například pokladní v supermarketech obvykle
vydělávají méně než skladníci.
Rozdíly v odměňování rovněž
snižují celoživotní výdělek a důchod žen
a způsobují v pozdějších věku chudobu. 21 %
žen ve věku od 65 let je ohroženo chudobou, ve srovnání
s 16 % mužů.
Cílem kampaně je zvýšit informovanost o rozdílech v
odměňování a o možných řešeních. V
rámci kampaně budou propagovány osvědčené postupy
z celé Evropy týkající se rozdílů v
odměňování žen a mužů s cílem oslovit
občany, zaměstnavatele a zaměstnance a bude distribuován
soubor nástrojů pro zaměstnavatele a odborové organizace na
evropské a vnitrostátní úrovni. Dále bude mít
kampaň svou internetovou stránku a využije inzerce v
evropském tisku a plakátů.
Kampaň navazuje na sdělení Komise z roku 2007 o rozdílech
v odměňování, v němž byly analyzovány
příčiny těchto rozdílů a byla nastíněna
opatření na úrovni EU. Ve sdělení byla
zdůrazněna potřeba zvýšit informovanost o
rozdílech v odměňování a o možných
řešeních na všech úrovních, se zapojením
všech zúčastněných stran a se zaměřením
na všechny související faktory.
Výroční zpráva o rovnosti
Zpráva o rovnosti žen a mužů z roku 2009, kterou Komise
dnes rovněž předložila, potvrzuje, že přes
určitý pokrok v dané záležitosti stále
ještě v některých oblastech přetrvávají
velké nerovnosti. Míra zaměstnanosti žen sice v
posledních letech trvale roste (nyní 58,3 % žen oproti
72,5 % mužů), avšak ženy stále pracují na
částečný úvazek častěji než muži
(31,2 % žen oproti 7,7 % mužů) a pracují obvykle v
odvětvích s nižšími platy (více než 40 %
žen pracuje ve zdravotnictví, školství a státní
správě, tedy dvakrát více než mužů).
Zároveň však ženy tvoří 59 % všech
nových absolventů vysokých škol.
Ženy a muži v rozhodovacím procesu
Nová odborná zpráva vypracovaná pro Komisi potvrzuje,
že ženy jsou rovněž velmi nedostatečně zastoupeny
při ekonomickém rozhodování a v evropské politice.
Guvernéry centrálních bank ve všech 27 členských
státech EU jsou muži. Zastoupení žen
v nejvyšších funkcích je ještě
nižší ve velkých podnicích, kde muži
představují téměř 90 % členů
představenstev vedoucích společností (které
v každé zemi tvoří tzv. Blue-chip index), a toto
číslo se v posledních letech téměř
nezměnilo.
Podíl žen v národních parlamentech (v jediné nebo
dolní komoře) za posledních deset let vzrostl
přibližně o polovinu, z 16 % v roce 1997 na 24 % v roce
2008. Podíl žen v Evropském parlamentu je těsně nad
touto hranicí (31 % žen). Pokud jde o ministerské
úřady ve vnitrostátních vládách, muži
početně převyšují ženy průměrně
v poměru tři ku jedné (25 % žen, 75 %
mužů).
MEMO/09/91
Další informace:
Internetová stránka kampaně proti rozdílům v
odměňování žen a mužů
http://ec.europa.eu/equalpay 
Výroční
zpráva o rovnosti žen a mužů z roku 2009
http://ec.europa.eu/social/main.jsp?catId=418&amp;langId=en
Women in European
Politics - time for action (Ženy v evropské politice – čas
začít jednat)
http://ec.europa.eu/employment_social/publications/booklets/equality/pdf/ke8109543_en.pdfVideozáznamy o rozdílech v odměňování žen
a mužů a o ženách a mužích v rozhodovacím
procesu
http://www.tvlink.org
