IP/09/659
V Bruselu dne 29. dubna 2009Státní
podpora: Komise přijala balíček zjednodušujících
opatření pro zrychlené přijímání
rozhodnutí o státních podporáchEvropská
komise přijala balíček zjednodušujících
opatření pro státní podpory obsahující kodex
osvědčených postupů a oznámení o
zjednodušeném řízení. Cílem obou dokumentů je
zlepšit efektivitu, transparentnost a předvídatelnost
postupů pro poskytování státních podpor v
každé fázi šetření státní podpory, a tak
podporovat dobrovolnou spolupráci Komise s
členskými státy. Oba dokumenty navrhují, aby
členské státy s Komisí více komunikovaly před
oznámením opatření podpory s cílem odstranit
možné problémy již na počátku
řízení, a obsahují soubor vylepšených
nástrojů pro plánování, jež budou nápomocny
při řešení jak obtížných, tak
jednoznačných případů. Přijetí
balíčku zjednodušujících opatření
představuje důležitý krok v programu reforem
ohlášeném Komisí v jejím akčním
plánu státní podpory pro rok 2005 (viz IP/05/680).
Komisařka pro hospodářskou soutěž Neelie
Kroesová k tomu poznamenala: „Balíček
zjednodušujících opatření pro poskytování
státních podpor prospěje obchodu, protože zrychlí
rozhodování o státních podporách, a to zejména na
základě včasnější a lepší
spolupráce členských států s Komisí. Tím,
že Komise přijala kodex osvědčených postupů a
oznámení o zjednodušeném řízení, splnila
svůj slib modernizovat a zjednodušit postupy týkající
se státních podpor, jak bylo uvedeno v akčním plánu
státní podpory." 
Tento
balíček má usnadnit, a tím pádem urychlit
zpracovávání různých typů řízení o
státních podporách, jako jsou nekomplikovaná
opatření oznámená Komisi, složité
případy přinášející novou problematiku a
stížnosti. To je v souladu s cílem stanoveným v
akčním plánu státní podpory z roku 2005 (IP/05/680),
v němž se požadovaly efektivnější,
jednodušší a lépe předvídatelné postupy v
oblasti státních podpor. O balíčku se vedla
rozsáhlá diskuse s členskými státy a ostatními
zainteresovanými stranami (viz IP/08/1950),
která vyvolala převážně kladné reakce.
Kodex
osvědčených postupů podrobně popisuje, jak by se
postupy týkající se státních podpor měly v praxi
provádět, zejména pokud jde o jejich délku, transparentnost
a předvídatelnost. Kodex obsahuje i několik dobrovolných
dohod mezi Komisí a členskými státy, jež mají
přispět ke zjednodušení a lepší
předvídatelnosti postupů v každé fázi
šetření státní podpory. Bude se používat pro
všechny případy, na něž se nevztahuje obecné
nařízení o obecných blokových výjimkách (viz
IP/08/1110)
ani oznámení o zjednodušeném řízení.
Základem kodexu osvědčených postupů je
společný závazek Komise a členských států.
Před podáním oznámení bude možno Komisi
častěji kontaktovat, aby se zvýšila kvalita a úplnost
oznámení. Nové, složité nebo naléhavé
případy se budou řešit podle vzájemně
dohodnutého plánu. Komise bude rovněž usilovat o to, aby o
informace žádala v souhrnné podobě. 
Členské státy se naproti tomu vyzývají, aby na
žádosti Komise ohledně případů odpovídaly
rychle a poskytovaly úplnou odpověď. Kodex proto navrhuje, aby se
důsledněji uplatňovaly stávající prostředky,
jejichž cílem je podpořit členské státy v tom, aby
reagovaly rychle. Cílem kodexu osvědčených postupů je
rovněž zlepšit postup pro řešení
stížností, včetně zavedení orientačních
lhůt a lepšího informování stěžovatelů.Cílem zjednodušeného řízení je zlepšit
způsob, kterým Komise zpracovává jednoznačné
případy, například případy, jež jsou
jasně v souladu se stávajícími horizontálními
nástroji a zavedenými postupy Komise pro rozhodování. Pokud
členské státy předloží úplné
oznámení, Komise hodlá zajistit, aby zjevně
slučitelná podpora byla schválena do jednoho měsíce.
Oznámení proto poskytuje ilustrativní seznam opatření
podpory obsahující některé podpory pro malé a
střední podniky, podpory životního prostředí,
podpory inovací a podpory na záchranu a restrukturalizaci, které
jsou v zásadě vhodné pro zjednodušený postup. 
Tento nový postup by neměl být pouze rychlejší, ale
také transparentnější, protože zainteresované
strany získají novou možnost vyjádřit se k
plánovaným opatřením podpory díky tomu, že
shrnutí opatření oznámených členskými
státy v režimu zjednodušeného postupu bude s předstihem
zveřejněno na internetových stránkách Komise.
Ani jedna z těchto iniciativ se nemá vztahovat na
opatření oznámená členskými státy v
souvislosti se současnou finanční a hospodářskou
krizí. Pro tato opatření byly vypracovány
zvláštní ad hoc interní postupy, jež Komisi
umožní, aby takováto oznámená opatření co
nejrychleji zpracovala.
Kodex a oznámení jsou k dispozici v anglickém,
francouzském a německém jazyce na internetových
stránkách Komise:
http://ec.europa.eu/competition/state_aid/reform/reform.html
Další jazyková znění budou brzy k dispozici.
Pro více informací viz MEMO/09/208.
