IP/09/730
Brusel 11. května 2009Předsedové Komise
a Evropského parlamentu diskutují s evropskými
vedoucími náboženskými představiteli
o etickém rozměru evropské a globální
správy hospodářských
záležitostíDnes se v ústředí Evropské
komise sešla zhruba dvacítka vysokých představitelů
křesťanství, islámu a judaismu v Evropě,
kteří přijali pozvání předsedy Komise José
Manuela Barrosa k neformálnímu dialogu s EU.
Setkání společně předsedali předseda Komise
Barroso a předseda Evropského parlamentu Hans-Gert
Pöttering. Tento rok se setkání zaměřilo
na hlavní úkoly, se kterými se na evropské
a globální úrovni potýkáme: Ekonomickou a
finanční krizi a etický rozměr evropské
a globální správy hospodářských
záležitostí.
Jednalo se o páté výroční zasedání
zástupců orgánů EU s představiteli
náboženství. Podnět k takovým setkáním dal
předseda Barroso v roce 2005.
Středem letošních diskusí bylo téma
„Ekonomická a finanční krize: etický rozměr
evropské a globální správy hospodářských
záležitostí“. Předseda Komise Barroso
prohlásil: „S postupem finanční a ekonomické krize je
stále jasnější, že nastal okamžik, kdy je
nutné sladit správu hospodářských
záležitostí s našimi základními etickými
hodnotami, na nichž byl v uplynulých padesáti letech budován
evropský projekt. Komise v tomto ohledu zahájila mnohé
iniciativy, zejména v oblasti regulace finančního trhu,
s cílem posílit pocit odpovědnosti a udržitelnosti v
našem hospodářství.“
Předseda Evropského parlamentu Hans-Gert Pöttering
zdůraznil: „Prožíváme období, které je pro
občany Evropské unie hospodářsky velmi
náročné. Právě v takových obdobích se
musejí Evropa, jako společenství založené
na hodnotách, a její zásadní princip solidarity
dostat do popředí. Společná řešení,
která hledáme, musejí stavět na lidské důstojnosti
a musejí zajistit, že bude postaráno o všechny
složky společnosti. Role náboženství a církví
je v tomto směru klíčová. Velmi často
se podílejí na práci pro nejzranitelnější
členy naší společnosti.“
Účastníci setkání podpořili EU v jejím
úsilí o koordinaci, podporu a řízení akcí,
které posilují finanční regulaci, oživují
ekonomiku a působí na zaměstnanost v Evropě a na
celém světe. Rovněž zdůraznili nutnost, aby
sociální spravedlnost zůstala v popředí tvorby
politik, a připomněli, že v období, kdy
nezaměstnanost a chudoba narůstají
do znepokojujících rozměrů, by naše
společnosti měly spolupracovat na rozvoji
a zavádění konkrétních opatření,
která omezí dopad krize na občany. Nakonec vyzdvihli svůj
závazek pomoci oživit smysl pro solidaritu u Evropanů
všech vyznání a přesvědčení a podnítit
etičtější chování finančních a
hospodářských subjektů.
Seznam účastníků viz . MEMO/09/227
