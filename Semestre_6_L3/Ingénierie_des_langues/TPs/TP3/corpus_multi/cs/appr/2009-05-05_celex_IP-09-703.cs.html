IP/09/703
Brussels, 5 May 2009Na cestě k obnově:
Politika soudržnosti pomůže Evropě dostat se ven
z krize, říká komisařka Hübnerová a
komisař ŠpidlaKomisařka Danuta Hübnerová
(regionální politika) a komisař Vladimír Špidla
(zaměstnanost, sociální věci a rovné
příležitosti) dnes uvítali konečné
uzavření dohody mezi Radou a Evropským parlamentem,
jejímž cílem je podpořit balíček
opatření politiky soudržnosti v odpovědi na
hospodářskou krizi. Součástí tohoto
komplexního balíčku opatření jsou velké
finanční vklady vyplacené jakožto dodatečné
zálohy ze strukturálních fondů, dále pak zrychlená
řízení, jejichž cílem je urychlit
provádění projektů, a možnost EU spolufinancovat
opatření na zlepšení energetické účinnosti
obydlí. Členské státy již obdržely doplňkovou
částku ve výši 6,25 miliard EUR, vyplacenou jakožto
dodatečnou zálohu: 4,5 miliard EUR z Evropského fondu pro
regionální rozvoj bylo vyplaceno v polovině dubna a o
něco později byla vyplacena doplňková částka ve
výši 1,5 miliard EUR z Evropského sociálního
fondu. 
Danuta Hübnerová v souvislosti s těmito rozhodnutími
prohlásila: „Politika soudržnosti pomůže
Evropě dostat se ven z krize. Výborná spolupráce
Evropské komise s členskými státy, Evropským
parlamentem, Výborem regionů a Evropským
hospodářským a sociálním výborem nám
umožnila dospět k dohodě rychlým a rozhodným
způsobem. Vyzýváme nyní členské státy a
regiony, aby plně využily všechny možnosti, které
poskytuje evropská politika soudržnosti, a vybraly kvalitní
projekty, které by využívaly podpory EU.
Očekáváme, že tato opatření budou mít na
hospodářství, zejména v oblasti stavebnictví,
příznivé vedlejší dopady."
Komisař Špidla dodal: „Na evropské úrovni jsou
naší prioritou č. 1 lidé - chceme udržet lidi v
práci a pomoci těm, kteří práci ztratili, aby novou
získali co nejdříve. Evropský sociální fond
pomáhá tisícům Evropanů zlepšovat jejich
schopnosti a rekvalifikovat se s cílem rozšířit jejich
pracovní možnosti. Tato dohoda je další pomocí pro ty,
kteří ztratili práci nebo jim hrozí, že práci
ztratí. Tato dohoda menším organizacím umožní
lépe pomáhat těm nezranitelnějším, a sice
jednodušším způsobem.
Poskytnout členským státům a regionům
náskok
Na konci roku 2008 Komise navrhla soubor změn v předpisech
týkajících se Evropského fondu pro regionální
rozvoj (EFRR), Evropského sociálního fondu (ESF) a Fondu
soudržnosti. Evropský parlament tyto legislativní změny
schválil dne 2. dubna. Dnes ministři členských
států zasedající v Radě ve složení pro
hospodářské a finanční věci (ECOFIN)
schválili opatření, která začnou platit na konci
května.
Cílem tohoto kapitálového vkladu 6,25 miliard EUR,
poskytnutého 27 členským státům, je podporovat
provádění projektů, chránit pracovní místa a
vytvářet nová. Od roku 2007 bylo díky dodatečným
zálohám poskytnuto celkem téměř 30 miliard EUR
předběžných plateb (viz příloha, kde jsou uvedeny
částky přidělené jednotlivým členským
státům), což představuje téměř 9 % z
celkové částky 347 miliard EUR rozpočtu politiky
soudržnosti na období 2007-2013. Součástí
přijatého balíčku jsou následující
změny:Možnost bezprostředního poskytnutí
finančních prostředků na „velké
projekty“ (s celkovými náklady na jeden projekt
přesahujícími 50 milionů EUR nebo 25 milionů EUR
v případě projektů týkajících se
životního prostředí) bez nutnosti předchozího
schválení Evropskou komisí. V období od roku 2007 do
roku 2013 by mělo být v Evropě realizováno kolem 900
velkých projektů, což představuje celkovou investici ve
výši 120 miliard EUR (z Evropského fondu pro regionální
rozvoj a z Fondu soudržnosti).
Zjednodušení systému vyplácení záloh
příjemcům v rámci režimů státních
podpor. V praxi to znamená, že zálohy státních
podpor vyplácené příjemcům mohou nyní činit
100 % dotčené částky.
Zjednodušení
systému úhrad s cílem snížit
administrativní zátěž příjemců a urychlit
platby. Komise nyní bude schopna uhradit režijní náklady na
základě paušálně stanoveného režimu nebo
vyplatit jednorázové částky v případě
malých projektů, např. na podporu zranitelných skupin. 
Zlepšení řízení programů finančního
inženýrství (EFRR/ESF) prostřednictvím
kombinace subvencí a půjček. Program JEREMIE (Společné
evropské zdroje pro mikropodniky až střední podniky)
usnadňuje malým a středním podnikům, které jsou
ekonomickou krizí silně zasaženy, přístup k
finančním prostředkům. Evropská investiční
banka a Evropská banka pro obnovu a rozvoj mohou přispívat
k vytváření velkých projektů
prostřednictvím programu JASPERS (Společná pomoc při
podpoře projektů v evropských regionech). Iniciativa JASMINE
(Společná akce na podporu mikrofinančních institucí
v Evropě) poskytuje zvláštní podporu nebankovním
poskytovatelům mikroúvěrů. 
Možnost poskytnutá všem členským státům
využívat prostředků Evropského fondu pro
regionální rozvoj (až do výše 4 %
přidělených prostředků) na zlepšení
energetické účinnosti a opatření na
využívání obnovitelných zdrojů energie v
domácnostech. EU může tedy spolufinancovat národní nebo
regionální programy s cílem podpořit
zavádění dvojitého zasklení oken, izolace stěn a
instalaci solárních panelů. Předchozí legislativa
poskytovala novým členským státům pouze omezenou
možnost věnovat na bydlení prostředky z Evropského
fondu pro regionální rozvoj. V prosinci již
byla schválena další změna, která stanoví, že
pravidla pro „projekty vytvářející
příjmy“, jako jsou například placené
dálnice, se vztahují pouze na projekty spolufinancované
Evropským fondem pro regionální rozvoj a Fondem soudržnosti,
a jejichž celková částka přesahuje 1 milion EUR.
Poznámka pro redaktory
Další informace naleznete na internetové adrese
http://ec.europa.eu/regional_policy/funds/recovery/EU se zabývá sociálním rozměrem
hospodářské krize:
http://ec.europa.eu/social/main.jsp?langId=en&amp;catId=736PLÁN EVROPSKÉ HOSPODÁŘSKÉ
OBNOVY
Dodatečné zálohy z Evropského fondu pro
regionální rozvoj a Evropského sociálního fonduDUBEN 2009[  ]
