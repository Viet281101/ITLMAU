IP/09/138
V Bruselu dne 28. ledna 2009Státní podpora: Komise
prodlužuje platnost pravidel podpory filmové tvorby až do konce
roku 2012Evropská komise
dnes přijala sdělení, kterým prodlužuje platnost
kritérií hodnocení státní podpory
týkajících se výroby filmových a
audiovizuálních děl až do 31. prosince
2012. Komise tato kritéria, která jsou stanovena
sdělením Komise z roku 2001, využívá ke
schválení evropských vnitrostátních,
regionálních a místních systémů podpory filmu v
rámci pravidel podpory států EU. Nové sdělení
Komise dále uvádí několik trendů, na které bude
muset budoucí sdělení o filmu pravděpodobně reagovat. V
celé EU je na podporu národní kinematografie
každoročně vydáno přibližně 1,6 miliardy
EUR.
Komisařka pro hospodářskou soutěž Neelie
Kroesová uvedla: „Evropská filmová tvorba je jedním ze
základních kamenů evropského kultury. Její
důležitost je uznávána v rámci pravidel
hospodářské soutěže EU a je zohledňována
zejména v otázce kontroly státní podpory. Jsem
ráda, že díky prodloužení platnosti sdělení o
filmu mají členské státy možnost i nadále
podporovat evropskou filmovou tvorbu. Pravidla, jež uplatňujeme, jsou
důkazem toho, že hospodářská soutěž a kultura
mohou velmi dobře společně fungovat a navzájem se
posilovat.“
„Velký
úspěch italského filmu Gomorra oceněného jako
nejlepší evropský film roku 2008 vypovídá o
vitalitě evropské filmové tvorby, která je schopná
překročit evropské hranice a být úspěšná
i za nimi,“ uvedla Viviane Redingová, komisařka EU pro
média. „Aby měli evropští tvůrci možnost
vyjádřit se náležitým způsobem, musí být
ve filmovém průmyslu zajištěno stabilní
prostředí. Proto dnes znovu prodlužujeme platnost
stávajícího přístupu Komise k vnitrostátní
podpoře filmové tvorby na další tři roky. Evropský
audiovizuální průmysl čelí na rychle se
vyvíjejících trzích novým výzvám. Měli
bychom proto zahájit diskusi o způsobech, jak přeměnit tyto
výzvy v příležitosti, a to zejména
lepším využitím možností vnitřního trhu
a pohledem za hranice EU. Nedávný návrh Komise
týkající se programu spolupráce mezi evropskými
odborníky z filmového průmyslu a odborníky
z rozvíjejících se zemí nazvaného MEDIA Mundus
tento cíl sleduje“ (viz IP/09/26).
Dnešní rozhodnutí znamená, že Komise bude
uplatňovat kritéria stanovená sdělením o filmu
z roku 2001 (viz IP/01/1326)
o hodnocení slučitelnosti systémů podpory
členských států s pravidly státní podpory
stanovenými Smlouvou o ES nejdéle do 31. prosince 2012. Platnost
těchto kritérií byla prodloužena již v roce 2004 a 2007
(viz IP/04/343
a IP/07/820).
Mezi nejnovější trendy uvedené v dnešním
sdělení patří podpora jiných aspektů, než je
filmová a televizní produkce (např. distribuce filmů a
digitální promítání), více regionálně
zaměřených systémů podpory filmu, jakož i
soutěžení mezi některými členskými státy
ve využívání státní podpory na
přilákání investic ze strany velkých filmových
produkčních společností hlavně z USA. Tyto trendy by
časem mohly vést ke zdokonalení kritérií
státní podpory. Vzhledem k tomu, že je tato otázka velmi
složitá, Komise by ji chtěla řešit společně s
členskými státy, orgány na podporu filmu a evropským
filmovým průmyslem.
Souvislosti
Sdělení Komise o filmu z roku 2001 stanoví čtyři
zvláštní kritéria slučitelnosti, podle nichž
může být schválena podpora ve prospěch
kinematografické a televizní filmové tvorby jakožto podpora
určená na pomoc kultuře v souladu s čl. 87 odst. 3
písm. d) Smlouvy o ES, a zároveň vyžaduje, aby byla
splněna obecná zásada zákonnosti. Jedná se o tato
kritéria:podpora musí být určena na projekt v oblasti
kultury,
producent musí mít možnost vynaložit alespoň
20 % rozpočtu na produkci v jiných členských
státech, aniž by byl potrestán snížením
podpory poskytnuté podle tohoto režimu v důsledku povinnosti
územní vázanosti výdajů,
míra podpory musí být v zásadě omezena na
50 % rozpočtu na produkci s výjimkou
náročných nebo nízkorozpočtových filmů a
dodatečné podpory na zvláštní činnosti
spojené s tvorbou filmu nejsou
dovoleny.Platnost
těchto kritérií měla vypršet dne 31. prosince
2009. V říjnu 2008 byla zahájena veřejná konzultace
týkající se této záležitosti (viz IP/08/1580)
a na základě toho dnes Komise rozhodla, že platnost
kritérií bude prodloužena až do 31. prosince 2012.
EU podporuje evropské filmové odvětví
prostřednictvím programu MEDIA 2007, který v období 2007
až 2013 poskytne 755 milionů EUR na školení, vývoj
a šíření evropských filmů i za hranice EU (viz IP/07/169).
Devět z deseti evropských filmů je díky podpoře z
programu MEDIA vysíláno či promítáno i mimo zemi, ve
které jsou vyrobeny.
Další informace naleznete ve zprávě MEMO/09/33.
