IP/09/344
V Bruselu dne 3. března 2009Pět velkých společností
působících v oblasti špičkových technologií
se zavázalo k posílení ženského elementuV době současné
celosvětové finanční krize jsou pracovní místa v
oboru informačních a komunikačních technologií, jako
jsou telekomunikační služby a internet, spolehlivými zdroji
růstu a rozhodujícím faktorem pro ozdravení
hospodářství. Konkurenceschopnost EU však závisí
na tom, nakolik se podaří zejména do odvětví
špičkových technologií přilákat kvalifikované
pracovní síly, mezi nimi ženy, a rovněž je tam
udržet. V EU bude v roce 2010 výhledově chybět asi 300 000
kvalifikovaných techniků, přičemž pouze méně
než pětina informatiků jsou ženy. Evropská komise na
tuto situaci reagovala v roce 2007 tím, že společnosti
činné v oblasti telekomunikací a špičkových
technologií vyzvala, aby do svých řad přilákaly na
místa v informačních a komunikačních technologiích
více žen. V návaznosti na tento krok dnes pět hlavních
společností působících v oblasti
špičkových technologií podepíše kodex
osvědčených postupů pro podporu žen v oblasti
informačních a komunikačních technologií. Tím se
samy zavazují k zvýšení přitažlivosti technicky
zaměřených povolání pro ženy, k lepšímu
využívání ženského potenciálu v oblasti
informačních a komunikačních technologií a k
podpoře jeho rozvoje.
„Podpis tohoto kodexu osvědčených postupů je
prvním krokem na cestě k větší přitažlivosti
míst v oblasti špičkových technologií pro ženy a k
lepšímu zastoupení žen na poli informačních a
komunikačních technologií. Blahopřeji těm
podnikům, jež dnes prokázaly odvahu a odhodlanost a podepsaly
kodex, který odvětví informačních a
komunikačních technologií obohatí a učiní ho
příjemnějším pro ženy,“ prohlásila
Viviane Redingová, komisařka EU pro telekomunikace.
„Odvětví informačních a komunikačních
technologií si však teprve začalo uvědomovat  rozměr
tohoto problému a chápat, jak je důležité
přilákat ženy, a tím odstranit nedostatek
kvalifikovaných lidských zdrojů v Evropě. V
odvětví informačních a komunikačních
technologií v současné době chybí 10 100
informatiků v Belgii, 18 300 v Polsku, 2 800 v Itálii, 4 300 ve
Francii, 41 800 ve Španělsku a dokonce 87 800 v Německu! Apeluji
proto i na další společnosti činné v odvětví
informačních a komunikačních technologií, aby
následovaly dnešního příkladu a podepsaly do konce
tohoto roku kodex osvědčených postupů pro podporu žen v
oblasti informačních a komunikačních
technologií.“
Komisařka Redingová se dnes zúčastnila podpisu kodexu
osvědčených postupů pro podporu žen v oblasti
informačních a komunikačních technologií pěti
evropskými a mezinárodními společnostmi, jimiž jsou
ALCATEL-LUCENT, IMEC, ORANGE-FRANCE, TELECOM GROUP, MICROSOFT a MOTOROLA. Podpis
je výsledkem konzultací mezi sociálními partnery
zahájené komisařkou Redingovou u příležitosti
Mezinárodního dne žen 2008 (IP/08/392).
Cílem kodexu je u dívek na středních nebo vysokých
školách vyvolat zájem o odvětví
špičkových technologií, ale rovněž udržet a
podporovat kariéru žen, které v oblasti již pracují, a
to  realizací těchto opatření:-Zřizování dívčích laboratoří a
počítačových klubů, kde dívky
získají větší sebevědomí při
používání informačních a komunikačních
technologií tím, že budou tvořit internetové
stránky, mixovat hudbu nebo vymýšlet online časopisy. IMEC,
Motorola, Orange a Microsoft, které kodex podepsaly, již podobné
dívčí laboratoře mají nebo nabízejí
letní technologické stáže pro dívky. Podobné kluby
existují rovněž ve Spojeném království a v
Německu.
Realizace instruktážních programů během
mateřské dovolené, které ženám
pomáhají zůstávat ve spojení s
nejnovějším technologickým vývojem. Takový program
nabízí např. Motorola.
Realizace praktické pomoci se sladěním rodinného a
pracovního života. Společnosti jako IMEC již
umožňují pružnou pracovní dobu a práci z
domova.
Tvorba fór a sítí v oblasti informačních a
komunikačních technologií, které ženám
poskytují pomoc, poradenství a instruktáž při
hledání práce. Alcatel Lucent podporuje ženy s
vysokým pracovním potenciálem s cílem umožnit jim
rychlou kariéru. Rovněž Microsoft a Motorola plně zavedly
programy, které ženám pomáhají vykonávat
řídící funkce.
Stanovení cílů pro přijímání a
kariérní postup žen na všech profesních
úrovních v oblasti informačních a komunikačních
technologií a dohled nad plněním těchto cílů.
Orange jako signatář kodexu podporuje zaměstnávání
žen s tím, že výběrové řízení
zůstává vypsáno tak dlouho, dokud se
nepřihlásí alespoň jedna
žena.Evropská komise bude pečlivě sledovat
realizaci tohoto kodexu a do jednoho roku ho vyhodnotí.
„Osvědčené postupy musí být doplněny o
pevně stanovené cíle. Jednou z praktických
možností pro to je zvýšení počtu žen v
představenstvech společností činných v oblasti
informačních a komunikačních technologií,“
soudí komisařka Redingová. „Pouze 7 % členů
představenstev 116 největších společností
činných v oblasti informačních a komunikačních
technologií jsou v současnosti ženy. Měli bychom si proto
stanovit cíl tento podíl do roku 2015
zdvojnásobit.“
Souvislosti:
V zájmu zvýšení informovanosti o potenciálu žen
v Evropě v oblasti informačních a komunikačních
technologií zahájila komisařka Redingová v roce 2007
„iniciativu stínování“ (IP/07/305),
která je v současnosti pořádána každý rok.
Během „dne stínování“ stráví
dívky běžný pracovní den s úspěšnou
ženou působící v oblasti informačních a
komunikačních technologií (informatičku, manažerku nebo
političku), setkávají se s muži nebo ženami,
kteří jsou odborníky v oblasti komunikačních a
informačních technologií, a získávají tak pojem o
pracovním životě v této oblasti. V roce 2008 se této
iniciativy zúčastnilo více než 100 dívek (IP/08/392).
Komisařka Redingová se v říjnu 2008 setkala v rámci
světového zasedání  Ženského fóra pro
hospodářství a společnost (Women´s Forum for Economy
and Society) v Deauville s dalšími ženami, které
zastávají vedoucí pozice v politice a průmyslu, a vyzvala k
zvýšení počtu žen s kvalifikací v oblasti
informačních a komunikačních technologií. (MEMO/08/631).
U příležitosti dnešního podpisu kodexu
osvědčených postupů pro podporu žen v oblasti
informačních a komunikačních technologií se v Bruselu
konala konference s názvem „Cyberellas are IT“
(„Žena za počítačem“), na které Viviane
Redingová představila krátký klip ze „dne
stínování“, který proběhl v listopadu 2008 v
Lyonu. Videoklip s názvem („ICT is wicked“(
„Informační a komunikační technologie jsou
super“) bude distribuován do škol v celé Evropě a je
dostupný online na:
http://212.68.215.195/europa/shadowingday09.wmvVíce informací lze nalézt na: www.ec.europa.eu/itgirls
