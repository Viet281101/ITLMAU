IP/09/272
V Bruselu dne 17. února 2009Vyhlášení prvního
ročníku Evropské ceny zdraví pro novináře
v rámci kampaně Evropa pro pacientyEvropská komise dnes
vyhlásila první ročník Evropské ceny
zdraví pro novináře publikující v
tištěných médiích a na internetu. Tato
prestižní cena je důležitou součástí
nedávno zahájené kampaně Evropa pro pacienty. Cílem
soutěže je ocenit nejlepší evropskou novinářskou
tvorbu na téma zdraví a podpořit debaty o zdraví v EU a
zvláště iniciativy v rámci kampaně Evropa pro
pacienty. 
„Vyhlášením této ceny chceme zdůraznit, jakou
klíčovou roli a odpovědnost mají novináři
při informování občanů Evropy o politikách a
činnostech EU v oblasti zdraví. Iniciativy, které byly
přijaty v rámci kampaně Evropa pro pacienty, tedy
například preventivní onkologické prohlídky, 
bezpečnost pacientů, dárcovství a transplantace
orgánů, užívání antibiotik nebo
přeshraniční zdravotní péče se týkají
nás všech a dokládají, že pro Komisi je blaho
občanů na prvním místě. Věřím, že
tato cena podnítí debatu na místní, národní i
evropské úrovni,“  říká   komisařka pro
zdraví Androulla Vassiliou.
Do soutěže budou přijaty články, které
vyšly tiskem nebo na internetu v období mezi 2. červencem
2008, kdy byla zahájena první iniciativa v rámci
kampaně Evropa pro pacienty a 15. červnem 2009.
Příspěvky se zasílají prostřednictvím
formuláře na internetových stránkách kampaně
Evropa pro pacienty, kde lze nalézt také podrobná pravidla a
podmínky soutěže.
Vítěz soutěže bude určen v dvoukolovém
hlasování. V prvním kole vybere národní porota
každého členského státu složená
z představitele zastoupení Komise (předsedající),
dvou odborníků na zdravotnictví  a dvou novinářů
jednoho finalistu. Vítěze a druhé a třetí místo
zvolí ve druhém kole porota EU v čele
s generálním ředitelem pro zdraví a spotřebitele
Evropské komise Robertem Madelinem.  Jmenný seznam členů
národních porot a poroty EU bude po potvrzení uveřejněn
na internetových stránkách kampaně Evropa pro pacienty.Na podzim 2009 bude 27 finalistů soutěže pozváno do
Bruselu na mediální seminář o otázkách zdraví
v EU a na slavnostní ceremoniál udílení cen,
kterého se zúčastní komisařka Androulla Vassiliou.
Vítěz soutěže obdrží 5 000 EUR, druhé
místo 3 000 EUR a třetí místo 2 000 EUR.  Evropská cena
zdraví pro novináře a kampaň Evropa pro pacienty jsou
financovány z druhého programu Společenství v oblasti
zdraví na období 2008–2013.
Plánuje se, že soutěž o Evropskou cenu zdraví bude
probíhat každý rok a že bude rozšířena
také na audiovizuální sdělovací prostředky.
Pokračování však záleží na úspěchu
a poznatcích z tohoto ročníku.
Více informací o Evropské ceně zdraví pro
novináře naleznete na internetových stránkách
kampaně Evropa pro pacienty, jejichž prostřednictvím
můžete také zaslat svůj soutěžní
příspěvek: 
http://ec.europa.eu/health-eu/europe_for_patients/index_cs.htmDruhý program Společenství v oblasti zdraví na
období 2008-2013:
http://ec.europa.eu/health/ph_programme/pgm2008_2013_en.htm
