IP/09/593
V Bruselu dne 20. dubna 2009Platforma pro dialog:
„Evropské fórum pro integraci“ a interaktivní
„evropská internetová stránka věnovaná
integraci“: dva nové nástroje fungující integrace.Komise dnes představila dva nové
nástroje pro integraci státních
příslušníků třetích zemí,
kteří žijí v Evropské unii.
Prvním z nich je Evropské fórum pro integraci,
pořádané ve spolupráci s Evropským
hospodářským a sociálním výborem,
v němž si budou evropské orgány, zainteresované
subjekty a organizace občanské společnosti
vyměňovat názory na otázky integrace. Druhým
nástrojem je evropská internetová stránka věnovaná
integraci, která se brzy stane snadno dostupným zdrojem
kvalitních informací z celé Evropy a bude za pomoci
internetu sdružovat odborníky v oblasti integrace. 
Místopředseda Barrot zodpovědný za oblast spravedlnosti,
svobody a bezpečnosti řekl: „Věřím, že
výměna poznatků je pro úspěch integračních
politik klíčová. Jsem proto velmi potěšen, že se
zde dnes u příležitosti úvodního setkání
Evropského fóra pro integraci a spuštění evropské
internetové stránky věnované integraci setkávají
všichni aktéři a organizace působící
v oblasti integrace. Zatímco fórum představuje
„fyzickou“ platformu pro dialog o aktuálních
výzvách a budoucích prioritách integračních
politik, je internetová stránka platformou
„virtuální“ koncipovanou jako internetový
nástroj pro všechny, kdo pracují s migranty. Jedná se o
nástroj vpravdě interaktivní, který bude sloužit
sdílení osvědčených postupů,
zjišťování možností financování a
hledání partnerů pro projekty. Tato stránka pomůže
vytvořit novou internetovou platformu všech, kteří v oblasti
integrace pracují.“
Mario Sepi, předseda Evropského hospodářského a
sociálního výboru, uvedl: „Integrace je dlouhodobý
proces, který místy doprovázelo zdržení,
váhání a veta, avšak zaznamenal i významné kroky
vpřed. Jedná se o oboustranný proces, který
vychází z práv a odpovědnosti přistěhovalců a
jejich hostitelské společnosti. Proto jsme trvale prosazovali
skutečnou participativní integrační politiku, mimo jiné
proto, že dialog, který vedeme s občanskou
společností, ozřejmil její velká
očekávání v tomto ohledu. Není náhodou,
že žádné z našich stanovisek nenese stopy xenofobie;
náš Program pro Evropu: návrhy občanské
společnosti je toho jasným dokladem.“
Evropské fórum pro integraci: platforma pro dialog o
integraci
Evropské fórum pro integraci nabídne zástupcům
organizací občanské společnosti příležitost
vyjadřovat se k otázkám integrace, zejména těm,
jež se vztahují k programu EU pro integraci. Evropským
orgánům současně umožní hrát v této
oblasti aktivní úlohu. Jakožto nová platforma pro dialog o
integraci, na jejímž vytvoření se podílel Evropský
hospodářský a sociální výbor, je fórum
významnou příležitostí ke společné diskusi se
zástupci evropských orgánů o aktuálních
výzvách a budoucích prioritách. 
Na dnešním úvodním setkání se bude hovořit
o úloze a metodách fóra, pokud jde o jeho
přínos k rozvoji programu EU pro integraci v budoucnu, a
dále o důležitých aktuálních otázkách,
např. dopadu současné hospodářské krize na
integraci přistěhovalců. Fóra se zúčastní
organizace občanské společnosti, které se zabývají
integrací na evropské úrovni, včetně
sociálních partnerů a zástupců evropských
orgánů. Přítomni budou i zástupci
vnitrostátních platforem pro integraci a sítě
vnitrostátních kontaktních míst.
Evropská internetová stránka věnovaná integraci:
snadný a rychlý přístup k informacím o integraciU příležitosti konání fóra byla dále
oficiálně spuštěna evropská internetová
stránka věnovaná integraci (www.integration.eu).
Jejím cílem je posílit integrační politiky a postupy
prostřednictvím sdílení úspěšných
strategií a podpory spolupráce mezi zúčastněnými
subjekty a organizacemi občanské společnosti v celé EU.
Tato volně přístupná stránka svým
návštěvníkům umožňuje vyměňovat si
zkušenosti s osvědčenými postupy, zjišťovat
možnosti financování, vyhledávat partnery pro své
projekty, získávat aktuální informace
o nejnovějším vývoji na úrovni EU,
členských států a místních společenství
a být v kontaktu s členy integračního
společenství EU. Bude rovněž posilovat kontakty mezi
politiky a odborníky v oblasti integrace. Brzy se tak stane snadno
dostupným zdrojem kvalitních informací z celé Evropy a
bude rozšiřovat společenství odborníků,
kteří se integrací zabývají.
Na této stránce (www.integration.eu) lze nalézt:sbírku inovativních osvědčených postupů
v oblasti integrace, prezentovaných přehledným
způsobem, který umožňuje srovnání,
nástroje Společenství, např. na
vyhledávání partnerů pro projekty, který
pomáhá navazovat a udržovat kontakty a vyvíjet
společné projekty,
informace o možnostech financování,
rozsáhlou knihovnu se zprávami, politickými dokumenty,
právními předpisy a posouzeními dopadů, 
diskusní fóra,
informační souhrny z jednotlivých zemí
s nejnovějšími údaji o právních
předpisech a politických programech,
seznam odkazů na vnější internetové
stránky,
pravidelně aktualizované zprávy a informace o
