IP/09/594
V Bruselu dne 20. dubna 2009Spotřebitelé:
výroční zpráva systému RAPEX za rok 2008 poukazuje na
nárůst počtu zjištěných nebezpečných
výrobkůPodle dnes uveřejněné
výroční zprávy Komise o systému rychlého
varování Společenství pro nepotravinářské
nebezpečné výrobky („RAPEX“) vzrostl v roce 2008
počet nebezpečných spotřebitelských výrobků,
které byly staženy z trhu EU, ve srovnání s rokem
2007 o 16 %. Tento nárůst z 1 605
oznámení v roce 2007 na loňských 1 866 ukazuje,
že se v roce 2008 kapacita systému RAPEX po značných
investicích do zdrojů a vzdělávání ze strany
Evropské komise a členských států opět
podstatně zvýšila. Evropské podniky v oblasti
bezpečnosti spotřebitelských výrobků rovněž
jednají zodpovědněji a neváhají stáhnout své
nebezpečné výrobky z trhu. Oznámení se v roce 2008
týkala nejčastěji hraček a předmětů pro
péči o děti (jako jsou kola, dětská chodítka,
postýlky a šidítka), elektrických spotřebičů
a motorových vozidel. Zvýšil se počet oznámení
zaslaných prostřednictvím systému RAPEX, která se
týkala výrobků čínského původu (z 52 % v
roce 2007 na 59 % v roce 2008). Tento trend je nutno vnímat jako
důsledek toho, že se orgány odpovědné za dozor nad
trhem více zaměřily na kategorie výrobků
považované za rizikovější. 
Komisařka odpovědná za ochranu spotřebitelů Meglena
Kunevová uvedla: „Tato zpráva velice jasně
dokládá, že v otázkách bezpečnosti nesmíme
polevit. V roce 2009 bude nejdůležitější zajistit, aby
se během tohoto období finanční krize bezpečnost
výrobků nedostala do pozadí zájmu, aby podniky nadále
dodržovaly své povinnosti ke spotřebitelům a aby
členské státy přidělovaly dostatečné zdroje
na prosazování předpisů. Bezpečnost není
žádný luxus. Tato zpráva uvádí hlavní
úkoly, s nimiž se musíme vypořádat, a vysílá
jasný signál, že pokud jde o bezpečnost, nesmíme
snižovat náklady ani zbytečně přistupovat na
kompromisy. Naopak v době hospodářské krize, kdy se
spotřebitelé řídí hlavně cenami výrobků,
musíme úsilí ještě zintenzivnit a zajistit
důkladný dohled.“
Počet oznámených nebezpečných výrobků
stále vzrůstá
Celkový počet oznámení zasílaných
prostřednictvím systému RAPEX se od roku 2004 (kdy
členské státy provedly do svých právních
řádů směrnici o obecné bezpečnosti
výrobků, která je právním základem pro RAPEX)
postupně zvyšoval. V tomto pátém roce se počet
oznámení zčtyřnásobil ze 468 (v roce 2004) na 1866 (v
roce 2008). V roce 2008 se počet oznámení ve srovnání s
rokem 2007 zvýšil o 16 %. Nárůst počtu
oznámení v rámci systému RAPEX lze připsat
účinnějšímu prosazování bezpečnosti
výrobků ze strany vnitrostátních orgánů,
většímu povědomí podniků o vlastních
povinnostech, intenzivnější spolupráci se třetími
zeměmi a opatřením koordinovaným Evropskou komisí,
jejichž cílem je budování kontaktů mezi
členskými státy.
Do systému RAPEX přispívají všechny zeměDo systému RAPEX byly zapojeny všechny země EU, které
zjišťovaly a oznamovaly nové nebezpečné výrobky a
zajišťovaly vhodná opatření navazující na
získané informace. Dvanáct z nich svou činnost v
systému dále zintenzivnilo a oznámilo více
nebezpečných výrobků než v roce 2007. Nejvíce
oznámení pocházelo z Německa (205), Španělska
(163), Slovenska (140), Řecka (132) a Maďarska (129).
Oznámení z těchto zemí tvoří 50 % ze
všech systémem zaslaných oznámení výrobků,
které představují závažné riziko.
Nejproblémovější jsou hračky, elektrické
spotřebiče a motorová vozidla
Pouze hračky (498 oznámení), elektrické
spotřebiče (169 oznámení) a motorová vozidla (160
oznámení) tvořily v roce 2008 53 % všech
oznámení výrobků, které představují
závažné riziko. Tyto výsledky odpovídají
výsledkům systému RAPEX z roku 2007. Textilní výrobky
včetně oděvů (se 140 oznámeními) se v roce 2008
staly čtvrtou nejčastěji oznamovanou –
prostřednictvím systému RAPEX – kategorií
výrobků.
Nárůst počtu oznámení u výrobků
čínského původu 
Celkem 909 oznámení výrobků, které
představují závažné riziko, zaslaných v roce 2008
prostřednictvím systému RAPEX, se týkalo zboží
vyrobeného v Číně. Počet výrobků
čínského původu oznámených
prostřednictvím systému RAPEX se zvýšil z 52 % v
roce 2007 na 59 % v roce 2008. Tento vzrůstající trend by
měl být vnímán ve spojení s řadou faktorů,
jako je zvyšující se objem dovozu zboží z
Číny do EU, větší důraz na prosazování
předpisů na vnitrostátní úrovni u výrobků
čínského původu, účinnější
spolupráce mezi EU a Čínou. 
Zpráva ukazuje, že čínské orgány na svém
trhu stále častěji přijímají restriktivní
opatření na základě informací ze systému RAPEX,
poskytovaných pomocí aplikace „RAPEX-CHINA“
(zřízené v září 2006). Nápravná
opatření přijatá čínskými orgány jsou
Komisi oznamována v rámci systému čtvrtletního
podávání zpráv, který byl zaveden v roce 2007. Od
zřízení dané aplikace prošetřoval
čínský úřad AQSIQ 669 oznámení zaslaných
prostřednictvím systému RAPEX. Ve 352 případech
(53 %) měla šetření za následek to, že AQSIQ
přijala preventivní nebo restriktivní opatření
(například zákaz/zastavení vývozu, posílení
dozoru nad čínskými výrobci/vývozci), nebo taková
opatření přijali dobrovolně čínští
výrobci/vývozci. 
Více informací naleznete zde: MEMO/09/167
a na http://ec.europa.eu/consumers/safety/rapex/index_en.htm
