IP/09/275
V Bruselu dne 18. února 2009Komise navrhuje vytvoření
Evropského podpůrného úřadu pro otázky
azyluKomise dnes přijala návrh
nařízení o zřízení Evropského
podpůrného úřadu pro otázky azylu. Tento
návrh reaguje v rámci Evropského paktu
o přistěhovalectví a azylu na požadavek Evropské
rady. Návrh umožní rychlé zřízení
funkční agentury, která bude koordinovat a posilovat
spolupráci mezi členskými státy v oblasti azylu, a
podpoří tak sbližování různých
vnitrostátních postupů. Úřad bude rovněž
přispívat ke sjednocení pravidel v oblasti azylové
politiky, která již existují v rámci EU. 
Místopředseda Jacques Barrot, komisař odpovědný za
spravedlnost, svobodu a bezpečnost, prohlásil:
„Aktivně pracujeme na zavedení společného
evropského azylového systému. Je nutné, abychom
sblížili nejen naše právní předpisy, ale
i praxi. Je nezbytné, aby měly orgány členských
států odpovědné za azylovou oblast k dispozici
konkrétní pomoc odpovídající jejich
každodenním provozním potřebám. Podpůrné
jednotky, které bude podpůrný úřad vysílat,
rovněž umožní nalézt celková řešení
v případě mimořádných situací, jako
například masivní příval žadatelů o
azyl.“
Současná praxe v oblasti provádění
azylového práva ukazuje, že existují značné
rozdíly v praxi členských států, co se
týče žádostí o mezinárodní ochranu.
Například Iráčané mají 71% šanci získat
ochranu v jednom z členských států a pouze 2%
v jiném členském státě. Cílem Plánu
politiky pro azyl, který Komise přijala v červnu 2008,
je podstatně doplnit a upravit stávající
právní předpisy EU v oblasti azylového práva. Tato
operace probíhá, musí však být podporována
posilováním správní spolupráce mezi členskými
státy, aby došlo ke sblížení praxe v jednotlivých
zemích. 
 Úřad bude podporovat členské státy v jejich
úsilí na zavedení soudržnější
a spravedlivější azylové politiky, například
pomáhat při hledání osvědčených postupů,
pořádat školení na evropské úrovni nebo
zlepšovat přístup ke kvalitním informacím
o zemích původu. Bude také pověřen koordinací
podpůrných jednotek složených z národních
odborníků, které budou moci být vyslány na
žádost členských států potýkajících
se s masivním přívalem žadatelů o azyl na jejich
území. Rovněž bude poskytovat vědeckou a technickou
pomoc zaměřenou na rozvoj politiky a právních
předpisů v oblasti azylu.
Úřad bude zřízen jako agentura, bude se jednat o
nezávislý evropský orgán. Komise a členské
státy budou zastoupeny ve správní radě, která je
řídícím orgánem úřadu. Úřad bude
úzce spolupracovat s příslušnými orgány
členských států odpovědnými za azylovou politiku,
jakož i s Vysokým komisařem OSN pro uprchlíky. Pro
navázání dialogu s organizacemi občanské
společnosti se rovněž počítá
s ustanovením poradního sboru. 
Pokud bude návrh Komise rychle přijat, úřad by mohl
být zřízen v roce 2010 a v témže roce by mohl
i zahájit činnost. Jeho sídlo bude rozhodnutím hlav
států a předsedů vlád zřízeno v jednom
z členských států.
