IP/09/480
Ve Štrasburku dne 25. března 2009Jaro Evropy 2009 –
školáci přizváni k účasti na dialogu o
budoucnosti EvropyLetošní kampaň Jaro Evropy,
která si klade za cíl inspirovat školáky
k účasti na aktivitách podporujících
zvýšení informovanosti o evropských tématech, byla
zahájena 25. března ve Štrasburku.
Místopředsedkyně Evropské komise Margot
Wallströmová a Katerina Batzeliová, předsedkyně
Výboru pro kulturu a vzdělávání při Evropském
parlamentu, se u této příležitosti setkaly se skupinou
studentů při jejich návštěvě Evropského
parlamentu. Setkání proběhlo v předvečer
červnových voleb do Evropského parlamentu.
Projekt Jaro Evropy se koná každoročně a je
organizován konsorciem European Schoolnet – sítí 31
ministerstev školství v Evropě – financovaným
Evropskou komisí. Letošní projekt je zaštítěn
mottem „Evropou hýbou nápady“ a je propojen
s Evropským rokem tvořivosti a inovací. Do 30. června
se ve školách v členských státech a v jiných
evropských zemích včetně Norska, Bosny a Hercegoviny
a Švýcarska pořádají různé aktivity.Patří k nim například diskuze o Evropě
s hostujícími osobnostmi, on-line besedy s komisaři a
jinými významnými evropskými představiteli
veřejného života, debaty, soutěže a jiné projekty,
a to za účelem podnítit povědomí o evropských
tématech. Mladí lidé jsou vybízeni k účasti
na debatě o budoucnosti demokracie v Evropě.
„Tento projekt je obrovskou příležitostí pro
to, vzbudit v mladých lidech povědomí o významu a
důležitosti Evropské unie a jejího Parlamentu. Mladí
lidé jako budoucí voliči nyní potřebují mít
možnost vyjádřit se k tématům, která jsou pro
ně důležitá,“ uvedla Margot
Wallströmová.
„Seznamovat občany Evropy, a především studenty
jako zástupce nejmladších generací Evropanů, s
jejími aktivitami je nejen jednou z priorit Evropské unie, ale
i zásadním bodem programu pro budoucnost Evropy,“
řekla Katerina Batzeliová. „Projekt Jaro Evropy je
nástrojem přenosu informací a motivace na studenty,
pracovníky a přátele škol k tomu, aby aktivně
uplatnili své právo podílet se na demokratickém
životě Unie." 
„Těšíme se, že mladí lidé hojně
přispějí inovacemi a tvořivostí
k tvarování budoucnosti Evropy,“ řekl komisař
Ján Figel' zodpovědný za vzdělávání a
odbornou přípravu. Komisař Figel' se již osobně
zúčastnil on-line debaty se studenty škol.
„Desetitisíce mladých Evropanů se každoročně
účastní evropských programů, které byly
navrženy právě pro ně. Přístup ke kvalitním
informacím o Evropě a možnost diskutovat o naší
budoucnosti jsou základními kameny osvojení si
občanského chování,“ dodal.
Předchozí
kampaně Jaro Evropy se soustředily na témata mezikulturního
dialogu, diskuze o naší budoucnosti a rozšíření
Evropské unie.
Do projektu se doposud zapojilo více než 4000 škol
využívajících informační zdroje
zpřístupněné na webové stránce projektu,
která je k dispozici ve 23 jazycích na internetové
adrese: www.springday2009.net 
Přednášející,
kteří mají zájem navštívit školu za
účelem diskuze, se mohou přihlásit na internetové
adrese:
http://www.springday2009.net/ww/cz/pub/spring2009/misc/back_to_school_apps.cfmNa seznamu hostujících přednášejících
již figurují jména více než třiceti
členů Evropského parlamentu, tří evropských
komisařů, několika zástupců národních
a regionálních orgánů a také univerzitních
profesorů, odborníků a absolventů univerzitního
programu Erasmus.
