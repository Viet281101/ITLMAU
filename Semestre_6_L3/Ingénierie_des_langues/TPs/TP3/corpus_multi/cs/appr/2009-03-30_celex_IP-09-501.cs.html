IP/09/501
V Bruselu dne 30. března 2009Komise uvítala dnešní
politickou podporu vyjádřenou Radou k souboru předpisů pro
jednotné evropské nebePo kladném hlasování v
Evropském parlamentu minulý týden potvrdili dnes ministři
dopravy dosažení dohody o souboru předpisů v oblasti
letectví, které budou mít dalekosáhlý dopad. Tento
soubor předpisů, který bude v následujících
týdnech Radou formálně přijat, posiluje projekt
jednotného evropského nebe, přenáší
odpovědnost za veškerá bezpečnostní opatření
v řetězci letecké dopravy na Evropskou
agenturu pro bezpečnost letectví a posiluje
provádění nových technologií. Tento soubor
opatření zajistí bezpečnější,
ekologičtější a nákladově
efektivnější lety. Roční úspory leteckých
společností dosáhnou přibližně čtyř
miliard eur. Zároveň hlavní plán řízení
letového provozu posune evropský výrobní průmysl do
vedoucího postavení v čele inovačního procesu v
technologii řízení letového provozu, čímž
zajistí výkonnější evropskou infrastrukturu, a
posílí tak konkurenceschopnost výrobců na
celosvětových trzích.
Místopředseda Evropské komise odpovědný za dopravu
Antonio Tajani uvedl: „Evropa potřebuje systém
řízení letového provozu, který se bude schopen vyrovnat
s budoucím růstem letecké dopravy. Cestující
veřejnost očekává vysoce kvalitní služby. Tento
soubor opatření zajistí bezpečnější,
ekologičtější a nákladově
efektivnější lety. V souladu s
náročnějšími požadavky týkajícími
se životního prostředí budou letadla moci létat na
těch nejkratších možných trasách. Potřeby
uživatelů vzdušného prostoru se poprvé
stávají ústředním článkem systému.
V současné době, kdy se odvětví letecké
dopravy potýká s problémy kvůli současné krizi,
nemohl tento soubor opatření být lépe
načasován“.
První pilíř souboru posiluje v několika ohledech
právní předpisy původního projektu jednotného
evropského nebe (viz IP/01/1398), včetně závazných
výkonnostních cílů pro poskytovatele letových
navigačních služeb, funkce řízení evropské
sítě, jejímž cílem je zajistit
sbližování mezi sítěmi jednotlivých
států, a konečného data, do kterého by
členské státy měly zlepšit výkonnost, a to
také formou rozšířené spolupráce a další
integrace poskytovatelů letových navigačních služeb,
známé pod pojmem funkční bloky vzdušného
prostoru.
Technologický pilíř je zaměřen na
zavádění nejmodernější technologie. Program
leteckého výzkumu v rámci jednotného evropského
nebe spojuje všechny zúčastněné strany leteckého
provozu v úsilí o vytvoření, ověření a
využívání nové generace celoevropského
systému řízení letového provozu. 
Bezpečnostní pilíř stanoví nové
úkoly pro Evropskou agenturu pro bezpečnost letectví (EASA). To
zajistí přesná, jednotná a závazná pravidla pro
provoz letišť, řízení letového provozu a
letové navigační služby, jakož i řádný
dohled členských států nad jejich prováděním.
Tyto nové pravomoci poskytnou agentuře EASA ucelenější
kontrolu nad bezpečností letectví v Evropě a zajistí,
aby byla ve všech fázích letu počínaje odbavovací
plochou používána společná bezpečnostní
pravidla.
A konečně pilíř kapacity letiště se
zabývá nedostatečným počtem rozjezdových
a přistávacích drah a nedostatečným vybavením
letišť, které se v současnosti stávají
hlavní překážkou plynulosti letecké dopravy. Cílem
úsilí je lépe sladit letištní časy
přidělené leteckým dopravcům
s opatřeními řízení letového provozu a
vytvoření stanoviště pro sledování
letištní kapacity, aby bylo možné plně zapojit
letiště do sítě letecké dopravy.
Nový soubor předpisů staví do středu jednotného
evropského nebe otázky životního prostředí;
zlepšení řízení letového provozu se
zaměří na snížení emisí
skleníkových plynů z letecké dopravy.
Předpokládaná zlepšení by mohla dosáhnout až
10 % u každého letu, což znamená úsporu 16
milionů tun CO2 ročně a úspory ročních
nákladů pro uživatele vzdušného prostoru ve
výši 2,4 miliardy EUR. To letecké dopravě umožní
lepší integraci do evropského systému obchodování
s emisemi.S ohledem na skutečnost, že lidský faktor je
při poskytování letových navigačních služeb
klíčový, evropské instituce také přijaly
prohlášení, ve kterém vyjádřily ochotu
spolupracovat s cílem zapojit zaměstnance do procesu
provádění souboru předpisů v oblasti letectví, aby
byla zajištěna vysoká úroveň způsobilosti u
všech kategorií zaměstnanců, kteří
zajišťují bezpečnost letectví, a aby byla posílena
důvěra v mechanismy hlášení leteckých
incidentů.
Další informace:	 http://ec.europa.eu/transport/air/index_en.htm.
