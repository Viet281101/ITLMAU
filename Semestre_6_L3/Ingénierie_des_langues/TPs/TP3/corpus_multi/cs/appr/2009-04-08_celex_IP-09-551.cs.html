IP/09/551
V Bruselu dne 8. dubna 2009Komise si stanovuje
náročnější cíle pro rychlejší platby pro
granty a zakázky EUDnes byla přijata iniciativa, která
zavádí nové a přísnější cíle
v oblasti vyplácení finančních prostředků z
evropských fondů řízených přímo Evropskou
komisí. Návrhy si kladou za cíl zesílit
stávající úsilí a urychlit peněžní tok k
příjemcům, jimiž jsou často malé podniky a
místní řídící orgány. Uplatní se na
prostředky ve výši 15 miliard EUR se specifickými
lhůtami splatnosti v oblastech jako výzkum,
vzdělávání a mládež, energie a doprava.
Jedním z klíčových cílů je
snížení lhůty pro původní
předběžné financování grantů a zakázek
EU ze 30 na 20 dnů. Návrhy doplňují nedávná
rozhodnutí o urychlení vyplácení prostředků pro
projekty strukturálních fondů, jak bylo oznámeno v
Plánu evropské hospodářské obnovy (IP/08/1983),
jakož i návrhy pro boj proti opožděným platbám v
obchodních transakcích (IP/09/552).
Dalia Grybauskaitė, evropská komisařka pro finanční
plánování a rozpočet, řekla: „cílem
dnešního návrhu je dostat maximum ze současných
finančních pravidel a urychlit tak vyplácení 415 000
přímých plateb, které Komise provádí
každý rok.” Zdůraznila příhodnost návrhu
a dodala, že „současné ekonomické klima
vyžaduje okamžitá opatření, která
příjemcům hotovosti zjednoduší situaci. Tato iniciativa
také vydláždí cestu budoucím změnám ve
finančních pravidlech EU plánovaných na rok 2010.“Hlavní důraz tohoto sdělení je kladen na
snížení lhůt pro předběžné
financování nebo první platby z 30 na 20 dnů. Tyto platby
jsou nejpřímější, vzhledem k tomu, že
nevyžadují žádné složité administrativní
ani byrokratické práce. Představují zhruba 9,5 miliardy EUR.
V oblasti dalších centrálně řízených plateb
(představují přibližně 5,5 miliard EUR) je cílem
snížit platební lhůty ze 45 na 30 dnů.
Vyplácení prostředků ze strany Evropské komise se tak
dostane do souladu se směrnicí o postupu proti
opožděným platbám v obchodních transakcích.
Komise bude také ve svých útvarech podporovat
širší využití paušálních sazeb
a paušálních cen pro centrálně
řízené granty a zakázky. 
Zjednodušení obecných postupů před tím,
než jsou projekty spuštěny, může přispět
k rychlejším platbám. Díky tomu budou zavedena
opatření, která umožní útvarům Komise
zveřejňovat výzvy k podávání návrhů na
období dvou let dopředu, spíše než je
zveřejňovat jednotlivě, a používat standardizované
výzvy. Sdílení znalostí a zkušeností je
důležitým bodem ve zrychlování plateb.
Generální ředitelství Komise pro rozpočet (DG BUDG)
bude hrát aktivnější úlohu v pomoci dalším
útvarům při plnění různých podmínek
nutných pro rychlé předložení jejich
rozpočtů. Zavádění urychlených postupů pro
veřejné zakázky a granty bude v nejvyšší
možné míře podporováno.
Útvary Komise budou povinny podávat formální zprávu
o plnění těchto cílů v rámci svých
výročních zpráv o činnosti.
