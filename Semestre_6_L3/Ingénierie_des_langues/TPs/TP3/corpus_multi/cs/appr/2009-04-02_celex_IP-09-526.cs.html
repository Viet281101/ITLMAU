IP/09/526
V Bruselu dne 2. dubna 2009Díky
základním pravidlům v celé EU nabízejí
první evropské letecké společnosti
používání mobilních telefonů za
letuStále více evropských
cestujících v letecké dopravě má možnost
používat mobilní telefon k zasílání textových
zpráv, prohlížení internetových stránek nebo
dokonce k telefonování za letu. Rok poté, co Komise
zavedla společná pravidla pro bezpečné
používání mobilních telefonů v letadlech
a jednoduché schvalovací řízení pro tuto
přeshraniční službu, bylo 27 evropských letadel
vybaveno zařízením k bezpečnému
používání mobilních telefonů za letu
v evropském vzdušném prostoru. Lze očekávat,
že se počet těchto letadel do konce roku 2009
zdvojnásobí. 
„Možnost používat mobilní telefon za letu
zvláště ocení cestující na služebních
cestách a cestující mladšího věku. Jedná se
také o zajímavý podnikatelský model pro evropské
společnosti. Proto Komise před rokem stanovila společná
základní pravidla, aby společnosti mohly tuto službu
nabízet v evropském vzdušném prostoru bezpečným a
jednoduchým způsobem, aniž by musely procházet 27
různými vnitrostátními schvalovacími postupy,“
uvedla Viviane Redingová, komisařka EU odpovědná za
telekomunikace. „Je potěšitelné, že první
letecké společnosti v Evropě nyní nabízejí
používání mobilních telefonů za letu. Aby
došlo k bezproblémovému rozšíření
této služby, používání mobilních
telefonů za letu by nemělo vyrušovat ostatní
cestující, a proto by například v letadlech mohly existovat
tiché zóny jako ve vlacích. Operátoři by také
měli zajistit, aby úroveň cen zůstala
přiměřená. Pokud se to podaří, mohou se
mobilní telefonní služby na palubě stát výhodou
pro evropské společnosti na konkurenčním světovém
trhu letecké dopravy.“
V dubnu 2008 Komise zavedla pravidla za účelem harmonizace
podmínek pro mobilní telefonní služby na palubách
letadel v celé EU (IP/08/537).
O rok později tato pravidla umožnila dvěma poskytovatelům
služeb mobilní komunikace na palubách letadel, společnosti
OnAir (Ženeva) a AeroMobile (Londýn), zahájit v
Evropě obchodní činnost. Sdružují se s leteckými
společnostmi, které mají zájem poskytovat tyto služby
svým cestujícím. 
V současné době připravují svá letadla k
poskytování této služby tři evropské letecké
společnosti – Ryanair (Irsko), TAP (Portugalsko) a bmi (Spojené
království): 27 letadel již bylo vybaveno a lze
očekávat, že se počet těchto letadel do konce roku 2009
zdvojnásobí. To je velmi slibný začátek.
Další letecké společností provádějí
technické zkoušky. 
Letecké společnosti také upřesňují
podmínky, za kterých mohou cestující používat
své mobilní telefony na palubách letadel, tak aby se zajistilo
přijetí nové služby spotřebiteli, a analyzují
rozšíření služby v letadlech, která jsou již
vybavena. Ze stávajících údajů vyplývá,
že cena služby se pohybuje kolem 1,60 EUR za minutu hovoru a
přibližně 0,43 EUR za textovou zprávu v závislosti na
pozemním mobilním operátorovi, kterého cestující
používá. 
V roce 2008 Komise přijala regulační opatření, aby
umožnila bezpečný provoz mobilních komunikačních
systémů na palubách letadel v celé EU a vytvořila pro
společnosti podmínky k nabízení těchto služeb na
letech, které často překračují více hranic. Bylo
nutné učinit tři kroky:zajistit, aby používání těchto
zařízení na palubě – včetně mobilních
telefonů cestujících – nerušilo přístroje a
systémy letadla, 
zajistit, aby mobilní zařízení nerušilo
pozemní mobilní komunikační sítě a bylo napojeno
výhradně na základnovou stanici na palubě, která je
spojena se zemí prostřednictvím satelitu, 
poskytnout společná pravidla a normy, aby základnové
stanice na palubě měly oprávnění k provozu během
přeletu nad různými členskými státy EU.
Model pro ostatní kontinenty
Evropský přístup slouží jako model k
použití v jiných oblastech. Několik leteckých
společností mimo Evropu (včetně společností
Qantas, Emirates, Malaysian Airlines, Royal Jordanian, Wataniya, Virgin
Australia) tuto službu testuje nebo již nabízí,
přičemž dosud bylo vybaveno přibližně 40 letadel.
Podobný záměr oznámily další letecké
společnosti. Celosvětové rozšíření normy GSM
(v současnosti ji využívají téměř 3 miliardy
lidí) znamená, že tento podnikatelský model je velmi
atraktivní, neboť cestující mohou používat
své obvyklé mobilní telefony.
Souvislosti
Služby mobilní komunikace na palubách letadel jsou
celoevropskými telekomunikačními službami. V dubnu 2008
Komise přijala dvě opatření (IP/08/537):Rozhodnutí, kterým se v celé EU stanoví
harmonizované technické parametry palubního vybavení pro
použití mobilních telefonů za letu. Ty zajistí, aby
vybavení nepůsobilo rušení, a umožní EASA osvědčit způsobilost
vybavení k leteckému provozu u různých druhů
letadel. Rozhodnutí je právně závazné
a zajišťuje, že se ve všech letadlech použije
stejný druh vybavení. 
Doporučení pro harmonizovaný přístup
k udělování licencí, který podpoří
vzájemné uznávání vnitrostátních
oprávnění.„Letecký
roaming“, čili mobilní telefonní hovory a textové
zprávy na palubě letadla, se podobně jako pozemní
služby považuje za mezinárodní roaming. První
příklady ukazují, že tarify jsou mnohem nižší
než u služeb pevné telefonní sítě za letu
prostřednictvím satelitu, které byly nabízeny v minulosti.
Mobilní komunikace za letu nespadá do oblasti působnosti
opatření Komise, které se týká tarifů pro
hlasový a datový roaming, neboť tato služba je
považována za inovativní službu na vznikajícím
trhu, a je proto určována poskytovatelem služby. Komise
ovšem spotřebitelské ceny a jejich transparentnost pozorně
sleduje. 
http://ec.europa.eu/information_society/policy/ecomm/radio_spectrum/topics/ecs/mca/index_en.htmMEMO/08/220http://www.onair.aero/
http://www.aeromobile.net/
