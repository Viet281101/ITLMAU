IP/09/1548
      V&nbsp;Bruselu dne 20.&nbsp;října 2009
      Hospodářská soutěž: Kulatý stůl Komise otevírá evropským spotřebitelům lepší možnosti přístupu k&nbsp;hudbě šířené prostřednictvím
         internetuSpolečné prohlášení obsahující obecné zásady pro šíření hudby prostřednictvím internetu v&nbsp;budoucnosti, které povedou k lepším
            možnostem přístupu k&nbsp;hudbě šířené online pro evropské spotřebitele, bylo podepsáno účastníky čtvrtého zasedání kulatého stolu
            věnovaného tomuto tématu. Konalo se dne 19.&nbsp;října 2009 za předsednictví evropské komisařky pro hospodářskou soutěž Neelie Kroes. Mezi účastníky kulatého stolu byli zástupci společností Amazon, BEUC, EMI, iTunes, Nokia, PRS for Music, SACEM, STIM a Universal.
            V návaznosti na toto setkání řada účastníků oznámila konkrétní kroky a závazky, které by měly vést ke zlepšení přístupu k&nbsp;hudbě
            šířené prostřednictvím internetu pro evropské spotřebitele.
      Komisařka Neelie Kroes uvedla: „Evropští spotřebitelé si v&nbsp;oblasti hudby šířené prostřednictvím internetu přejí a zaslouží
            lepší nabídku. Dohoda, jíž bylo dnes dosaženo při zasedání kulatého stolu ohledně hlavních zásad, představuje v&nbsp;tomto směru
            skutečný pokrok. Poprvé se aktéři z&nbsp;různých částí trhu dohodli na společném scénáři. Vítám rovněž konkrétní přijaté kroky
            a závazky, které by měly zlepšit dostupnost hudby šířené prostřednictvím internetu z&nbsp;hlediska spotřebitelů.“ 
      Komisařka Neelie Kroes při zahájení zasedání připomněla, že byla uznána potřeba zlepšit udělování licencí na hudbu pro použití
            prostřednictvím internetu. Jelikož jsou současné mechanismy udělování licencí příliš složité a&nbsp;zatěžující, zúčastněné subjekty
            příležitosti v&nbsp;digitální oblasti opomíjejí. Jednodušší a průhlednější řešení pro udělování licencí má potenciál rozšířit trh
            a přinést nové a více inovační nabídky v&nbsp;oblasti hudby šířené prostřednictvím internetu většímu spektru evropských spotřebitelů.
            Kulturní rozmanitost i zájmy autorů při tom budou ochráněny také. 
      Účastníci kulatého stolu podepsali společné prohlášení, v&nbsp;němž:se zavazují k&nbsp;realizaci nových platforem EU pro udělování licencí zahrnujících repertoár několika organizací kolektivní správy.
               Tyto platformy by mohly konsolidovat ve svých katalozích co možná nejširší repertoár a měly by být založeny na dobrovolné
               spolupráci mezi vlastníky práv,se dohodli, že by správci kolektivních práv měli sledovat určitá objektivní, průhledná a nediskriminační kritéria s&nbsp;cílem umožnit dalším
                  subjektům, aby poskytovaly licence platné pro více území,zřídili pracovní skupinu, jejímž cílem je vytvořit společný rámec pro zjišťování a&nbsp;výměnu informací o vlastnických právech.
               To komerčním uživatelům usnadní identifikaci příslušných vlastníků a&nbsp;zajištění nezbytných práv.Tyto hlavní zásady jsou otevřené dalším účastníkům v&nbsp;tomto odvětví. Měly by usnadňovat způsob, jakým jsou udělovány licence
         na hudbu šířenou prostřednictvím internetu, aby se trh rozrůstal a spotřebitelé z toho měli prospěch.V&nbsp;návaznosti na kulatý stůl:Společnost Apple oznámila, že je pro ni pokrok v&nbsp;efektivnějším udělování licencí na hudbu šířenou online podněcující a že
               zpřístupnění obsahu iTunes spotřebitelům ve více evropských zemí v&nbsp;příštím roce vidí optimisticky.Společnost EMI oznámila, že předpokládá přijetí významného kroku směrem k&nbsp;udělování digitálních licencí v Evropě prostřednictvím
               nadcházejících nevýlučných dohod s organizacemi kolektivní správy ze Španělska (SGAE) a&nbsp;Francie (SACEM).Společnost Amazon zdůraznila, že průběžně pracuje na tom, aby spotřebitelům nabízela široký výběr produktů a nízké ceny na
                  všech svých evropských webových stránkách a že nyní umožňuje dodávku všech kategorií fyzických výrobků do všech 27 členských
                  států EU. Společnost Amazon vyzdvihla, že je odhodlána pokračovat v&nbsp;úsilí o to, aby spotřebitelům v&nbsp;oblasti hudby šířené online poskytovala
                  co nejširší spektrum nabídek. Společnost Amazon přivítala společné zásady jakožto významný krok ve vývoji rámce pro udělování
                  licencí v&nbsp;EU a ke snazšímu šíření digitální hudby pro spotřebitele v&nbsp;celé Evropě.V souladu se zásadami dohodnutými u kulatého stolu bude společnost SACEM nyní aktivně spolupracovat s co největším počtem evropských společností autorů s cílem vytvořit společný a nevýlučný
                     portál, který bude s to nabízet službám působícím online na celoevropském základě co nejrozsáhlejší repertoár.Komisařka Neelie Kroes přivítala skutečnost, že byly v&nbsp;návaznosti na kulatý stůl přijaty v zájmu zlepšení přístupu k&nbsp;hudbě
            šířené prostřednictvím internetu konkrétní kroky. Vzhledem k&nbsp;zásadám, na nichž se členové kulatého kroku dohodli, by měl být možný další postup. Komise je nadále odhodlána
            spolupracovat s&nbsp;trhem na tom, aby bylo pro spotřebitele dosaženo skutečného přínosu.
      Společné prohlášení účastníků kulatého stolu ze dne 19.&nbsp;října 2009 o „obecných zásadách pro šíření hudby prostřednictvím internetu“
         je k&nbsp;dispozici na adrese:http://ec.europa.eu/competition/sectors/media/joint_statement_1.pdf 
      Společné prohlášení společností EMI, PRS for Music, SACEM, STIM a Universal Music Group International o „pracovní skupině pro vypracovaní společného rámce
            pro informace o vlastnických právech“ je k&nbsp;dispozici na adrese:
      http://ec.europa.eu/competition/sectors/media/joint_statement_2.pdf 
      Souvislosti
      Prvního zasedání u&nbsp;kulatého stolu o obchodování na internetu (17.&nbsp;září 2008 – viz IP/08/1338) se zúčastnili zástupci společností EMI Music Publishing, Fiat, eBay, Apple/iTunes, Alcatel-Lucent, LVMH, Which? (organizace
            spotřebitelů ve Spojeném království), SACEM (francouzská organizace kolektivní správy pro autory a&nbsp;skladatele) a Sir Mick
            Jagger a týkalo se jak zboží, tak služeb na internetu, zatímco druhé zasedání (16.&nbsp;prosince 2008) se zaměřilo na šíření hudby
            online a omezilo se na účastníky kulatého stolu, jichž se týká tato záležitost. 
      Výsledkem jednání je zpráva věnovaná kulatému stolu o obchodování na internetu zaměřeného na možnosti a překážky internetového
            maloobchodu. Zpráva je k&nbsp;dispozici na adrese:
      http://ec.europa.eu/competition/consultations/2009_online_commerce/roundtable_report_en.pdf 
      Tato zpráva byla zpřístupněna veřejnosti; související příspěvky jsou k&nbsp;dispozici na adrese:
      http://ec.europa.eu/competition/consultations/2009_online_commerce/index.html
      Třetí zasedání (8.&nbsp;září 2009) bylo rozšířeno o další významné aktéry v&nbsp;odvětví hudby šířené prostřednictvím internetu, tj.
         o společnost Amazon, Nokia, PRS for Music (organizace kolektivní správy ve Spojeném království), STIM (organizace kolektivní
         správy ve Švédsku), Universal Music Publishing Group a zástupce evropských spotřebitelů (BEUC&nbsp;–&nbsp;Evropská organizace spotřebitelů).
