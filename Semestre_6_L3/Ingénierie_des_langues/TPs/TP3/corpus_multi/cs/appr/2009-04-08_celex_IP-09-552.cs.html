IP/09/552
V Bruselu dne 8. dubna 2009Komise bojuje proti opožděným
platbámNavzdory některým zlepšením,
jichž bylo v uplynulých letech dosaženo, dochází
v EU v obchodních transakcích mezi podniky navzájem a
mezi podniky a orgány veřejné správy i nadále
k opožděným platbám. To brzdí rozvoj
podnikání a dokonce vede k úpadku jinak
životaschopných podniků, zejména pokud jde o malé a
střední podniky. Platební morálka orgánů
veřejné správy bohužel není vždy
chvályhodná. Vzhledem k současné krizi proto mnohé
členské státy začaly tuto otázku řešit na
vnitrostátní úrovni. 
Na základě svého závazku přijatého
v rámci iniciativy Small Business Act dnes Komise
předkládá nový přístup
k řešení situace v oblasti opožděných
plateb a navrhuje podstatné změny směrnice o
opožděných platbách z roku 2000. Komise navrhuje, aby
orgány veřejné správy šly příkladem a hradily
faktury zpravidla do 30 dní. Současně se Komise zavazuje
urychlit platby za zboží a služby, aby byly plně
dodržovány cíle, pokud jde o úhradu faktur, a v
řadě případů dokonce cíle zkrácení
lhůt splatnosti pod dobu vyžadovanou stávajícími
právními předpisy. 
Místopředseda Evropské komise Günter Verheugen,
odpovědný za podnikání a průmysl, uvedl:
„Opožděné platby orgánů veřejné
správy již nelze tolerovat. Dnešní návrh je
významným impulsem k překonání
hospodářské krize, jelikož pomáhá
předcházet dalším úpadkům a posiluje
peněžní toky podniků, aby se v dlouhodobém
výhledu posílila konkurenceschopnost evropských
podniků.“
Navrhované změny odrážejí důležitost
včasných plateb pro podniky, zejména pro malé a
střední podniky:Orgány veřejné správy by měly zpravidla platit do
30 dní, jinak budou muset uhradit úrok, náklady spojené s
vymáháním dluhu a paušální náhradu ve
výši 5 % splatné částky, které se
počítají od 1. dne prodlení. V řádně
odůvodněných případech mohou být lhůty
splatnosti delší.
Ve vztazích mezi podniky bude respektována smluvní svoboda,
avšak v případě prodlení budou podniky
oprávněny požadovat úhradu úroků
z prodlení a náhradu nákladů spojených
s vymáháním dluhu. 
Pravidla týkající se hrubě nespravedlivých smluv se
zpřísňují.Cílem tohoto návrhu je
zlepšení peněžních toků evropských
podniků, což je zvláště důležité
v období hospodářského útlumu. Návrh má
rovněž usnadnit fungování vnitřního trhu
odstraněním souvisejících překážek
přeshraničních obchodních transakcí.
Toho bude dosaženo tím, že se věřitelům
poskytnou nástroje, jež jim umožní plně
a účinně využívat svých práv
v případě opožděných plateb, a že se
vůči správním orgánům budou uplatňovat
opatření, která je od opožděných plateb
účinně odradí.
Více informací:
http://ec.europa.eu/enterprise/regulation/late_payments/index.htmSmall
Business Act
