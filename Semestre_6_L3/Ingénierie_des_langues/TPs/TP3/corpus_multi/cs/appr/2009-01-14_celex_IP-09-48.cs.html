IP/09/48
V Bruselu dne 14. ledna 2009Počet registrací na
doméně .eu přesáhl 3 milionyZaregistrováním německého
uživatele dosáhl 11. ledna počet internetových
názvů na doméně .eu tří
milionů. Dosažení tak vysokého počtu dva
a půl roku po zavedení registrace na doméně .eu potvrzuje
úspěšnost této internetové domény
nejvyšší úrovně. Jedná se o čtvrtou
nejoblíbenější internetovou doménu v evropských
zemích a o devátou nejoblíbenější v
celosvětovém měřítku. Podporováním
jednoznačně evropské internetové identity pomáhá
tato doména občanům a podnikům plně využít
výhod jednotného trhu. Doménu .eu si pro svou
přítomnost na internetu zvolily mezinárodní
společnosti, malé a střední podniky, nevládní
organizace a skupiny odborníků, ale i jednotliví
evropští uživatelé. 
„Tři miliony registrací na doméně .eu
svědčí o tom, že evropští internetoví
uživatelé mají v tuto doménu důvěru,"
poznamenala Viviane Redingová, komisařka EU pro informační
společnost a média. „Takový úspěch
pouhých několik měsíců před třetím
výročím založení domény .eu ukazuje, že si
doména jednoznačně získala přízeň
veřejnosti: stále více uživatelů internetu
využívá této příležitosti, aby se na
internetu přihlásili ke své evropské
příslušnosti. Obzvlášť mě
těší, že rostoucí počet malých a
středních podniků přijalo doménu .eu jako nedílnou
součást své firemní identity, a zároveň
věřím, že tuto doménu bude v budoucnu
používat ještě více podniků." 
Překročením hranice tří milionů registrací
si doména .eu upevnila pozici mezi deseti největšími
doménami nejvyšší úrovně na světě, mezi
něž patří například domény .com, .net. a
.org. Od zavedení domény .eu v roce 2006 počet registrací
neustále narůstá. Kromě toho mají domény .eu
dobrou pověst – jak vyplývá z průzkumu
pro rejstřík domén .eu EURid, uživatelé nejen
vnímají tuto doménu jako skutečně evropskou
internetovou identitu, ale zároveň ji považují za
inovativní a moderní. 
Převážná většina domén .eu byla
zaregistrována v zemích EU s největším počtem
obyvatel a nejvyšší mírou rozšíření
internetu. Zemí s největším počtem registrací je
nadále Německo s 30 %, po něm následuje Nizozemsko (14 %),
Spojené království (12 %), Francie (8 %) a Polsko (6 %). 
Souvislosti
Dne
7. prosince 2005 byla doména .eu nejdříve dána k
dispozici držitelům přednostních práv (IP/05/1510).
Od začátku dubna 2006 byla registrace umožněna všem
osobám, které mají v EU bydliště, a organizacím se
sídlem v EU (IP/06/476).
Vedení rejstříku .eu (databáze se všemi registracemi
.eu) byla svěřena nezávislé neziskové organizaci EURid. V průběhu prvního roku od
založení domény .eu bylo zaregistrováno 2,5 milionu
názvů domén (IP/07/483)
a v roce 2007 jich přibylo dalších 300 000 (IP/08/530).
http://ec.europa.eu/information_society/policy/doteu/ 
Statistiky
pro druhé čtvrtletí roku 2008: http://www.eurid.eu/files/Q2_08.pdf 
Aktuální stav statistik .eu je k dispozici na adrese:
http://www.eurid.eu/en/about/facts-figures/statistics 
MEMO/09/9
Annex
Top ten top-level internet domains in number of
registrations as of November 2008.com78.631.647.cn13.337.889.de12.447.909.net11.969.613.org7.330.494.uk7.277.705.info5.089.331.nl3.190.979.eu (*)2.995.022.biz2.020.082(*) an update on the number of registrations for .eu is maintained daily on
EURID website: http://www.eurid.eu/en/about/facts-figures/statistics
Number of .eu domain names compared to national top-level
internet domains per 1000 inhabitants (as of January 2009)CountryNo. of .eu domains per 1000 inhabitantsNo. of country domains per 1000 inhabitantsCyprus66.1n/aLuxembourg54.986.2Netherlands24.7193.6Ireland13.125.6Germany11.1151.7Belgium8.980.0Austria8.795.7Sweden8.790.2Denmark8.0175.0Czech Republic7.447.9Malta6.4n/aUK6.0118.1Estonia6.047.0Poland4.534.7France3.820.5Slovakia3.231.9Latvia3.228.7Slovenia2.930.8Hungary2.840.4Lithuania2.728.1Finland2.737.0Italy2.727.0Greece2.2n/aSpain1.523.8Bulgaria1.2n/aPortugal1.125.9Romania0.916.4
