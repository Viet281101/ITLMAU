IP/09/86
V Bruselu dne 21. ledna 2009Evropská skupina pro etiku (EGE)
žádá Evropskou komisi, aby začlenila etické zásady
do zemědělských politikEvropská skupina pro etiku (EGE) se dnes
setkala s Mariann Fischer Boelovou, komisařkou zodpovědnou za
zemědělství a rozvoj venkova, aby jí předložila
hlavní doporučení vyplývající ze stanoviska
skupiny k etickým důsledkům moderního vývoje
zemědělských technologií.
Po výzvě předsedy Barrosy přijala v prosinci
Evropská skupina pro etiku stanovisko k etickým dopadům
moderního vývoje zemědělských technologií, aby
bylo možné řešit nové úkoly a využít
příležitosti, jež se zemědělství EU
nabízí. Skupina se rozhodla zaměřit se přednostně
na zemědělské technologie a metody pro prvovýrobu potravin
rostlinného původu.
Z uvedeného stanoviska Evropské skupinu pro etiku je
zřejmé, že skupina si je vědoma potřeby prosazovat
inovaci v zemědělství, aby bylo možné zajistit
výživu rostoucí světové populace. Ve stanovisku se
rovněž uvádí, že pouhé technologie nemohou
poskytnout konečné řešení úkolů, kterým
moderní zemědělství čelí v EU
i celosvětově.
Skupina zdůrazňuje potřebu uceleného pohledu na
zemědělské technologie a integrovaného
přístupu k nim tak, aby produkční, skladovací a
distribuční postupy byly při posuzování dopadů
nových technologií z etického hlediska zvažovány
společně. Cíle související se
zajišťováním potravin, zdravotní nezávadností
potravin a udržitelností jsou považovány za priority a
základní zásady, kterým musí jakákoliv nová
zemědělská technologie vyhovět.
Při využití tohoto etického rámce jako
výchozího bodu předkládá skupina také
doporučení k řadě otázek, jako je např.
přezkum společné zemědělské politiky EU,
posouzení dopadů zemědělských technologií,
právo na potraviny, udržitelnost zemědělských
technologií, bezpečnost potravin, zemědělská
rozmanitost, ochrana půdy a vodních zdrojů, biopaliva, geneticky
modifikované plodiny, výzkum v zemědělských
vědách, tvorba politiky v oblasti zemědělství na
orné půdě, celosvětový obchod se
zemědělskými produkty, systém práva duševního
vlastnictví, spravedlivá soutěž a
„vertikální monopoly“, ceny potravin, sociální
aspekty, účast veřejnosti, odpovědnost občanů EU,
potravinářské odpady atd.
Souvislosti
Evropská skupina pro etiku (EGE) je nezávislým,
pluralitním a multidisciplinárním orgánem, který
tvoří patnáct odborníků jmenovaných Komisí a
jehož úkolem je poskytovat stanoviska k etickým
otázkám.
Přijaté stanovisko, úplná tisková zpráva a
seznam členů je k dispozici na internetové stránce
Evropské skupiny pro etiku:
http://ec.europa.eu/european_group_ethics/index_en.htm
