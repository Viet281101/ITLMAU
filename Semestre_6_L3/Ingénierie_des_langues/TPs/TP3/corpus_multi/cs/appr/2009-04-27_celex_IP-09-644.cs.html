IP/09/644  
V Bruselu dne 27. dubna 2009Nová etapa politiky EU v oblasti
mládežeKomise přijala novou strategii EU pro
politiku mládeže na nadcházející
desetiletí. Tato nová strategie, nazvaná
„Investování do mládeže a posílení
jejího postavení“, zohledňuje skutečnost, že
mladí lidé jsou na jedné straně jednou
z nejzranitelnějších skupin společnosti, zejména v
dnešní době poznamenané hospodářskou a
finanční krizí, a na straně druhé představují
pro naši stárnoucí společnost cennou hodnotu. Nová
strategie se týká celé řady odvětví a zahrnuje
krátkodobá i dlouhodobá opatření, jež by měla
být přijata v klíčových oblastech
ovlivňujících život mladých lidí v Evropě:
vzdělávání mládeže, zaměstnanost,
tvořivost a podnikavost, sociální
začleňování, zdraví a sport, občanská
účast a dobrovolná činnost. Strategie rovněž klade
důraz na význam práce mladých lidí a stanoví
posílená opatření pro lepší
provádění politiky mládeže na úrovni
EU.
Mladých lidí ve společnosti ubývá:
současný 20% podíl mladé generace v populaci by měl do
roku 2050 klesnout na 15 %. Jsou také cenným lidským zdrojem
a současná hospodářská a finanční krize
obzvláště upozornila na potřebu tento zdroj podporovat. Je
pravda, že mladí lidé v EU dnes mají větší
příležitosti, avšak musí také čelit
značným obtížím, neboť mnozí z nich
předčasně opouštějí školu či
odcházejí ze zaměstnání nebo jsou ohroženi
chudobou a sociálním vyloučením.  
Podle průzkumů dnešním mladým lidem nejvíce
leží na srdci otázky vzdělávání,
zaměstnanosti, sociálního začleňování a
zdraví. Mladým lidem v Evropě musí být dána
možnost, aby využívali příležitostí v oblasti
občanské a politické účasti, dobrovolné
činnosti, tvořivosti a podnikání, sportu a
angažovanosti ve světovém měřítku. S cílem
zvládnout tyto výzvy a nabídnout všem mladým lidem
nové příležitosti Komise předkládá obnovenou
strategii EU pro mládež se širokou působností.
Strategie „Investování do mládeže a
posílení jejího postavení“, jež navazuje na
obnovenou sociální agendu vyhlášenou Evropskou komisí v
roce 2008, má tyto cíle:vytvářet více příležitostí pro mladé
lidi, pokud jde o vzdělávání a zaměstnání,zlepšit začlenění a plnou účast všech
mladých lidí ve společnosti a  
posílit solidaritu mezi mladou generací a společností
jako celkem. Důraz je kladen na význam práce
mladých lidí v boji proti nezaměstnanosti, školním
neúspěchům a sociálnímu vyloučení,
stejně jako na zlepšování jejich dovedností
a přístup k volnočasovým aktivitám.
Nová strategie, v níž Komise přijala přístup
zahrnující řadu odvětví ve snaze zabývat se
všemi otázkami týkajícími se mládeže,
stanoví různá opatření, která by měla
být prováděna Komisí a členskými státy.
Představuje tak součást koordinované reakce EU na
stávající krizi.
Opírá se o lepší, flexibilnější a
zjednodušenou metodu koordinace jednotlivých vnitrostátních
politik mládeže a lepší provázanost s Lisabonskou
strategií pro růst a zaměstnanost.
Evropský komisař pro vzdělávání, odbornou
přípravu, kulturu a mládež Ján Figeľ
v komentáři k nové strategii EU pro mládež
řekl: „Mládež představuje naši
přítomnost i budoucnost – a my musíme soustředit
naše úsilí na to, abychom našim mladým
občanům poskytli co nejvíce příležitostí,
zejména s ohledem na současnou hospodářskou a
finanční krizi. Důležité je vybavit mladé lidi
tak, aby byli schopni zvládnout četné problémy, se
kterými se v dnešním globalizovaném světě
setkávají. Naše nová strategie je vhodně
načasovanou odpovědí na tyto problémy
a představuje začátek nové etapy vývoje politiky
mládeže na úrovni EU.“ 
Přijetí nové strategie pro mládež Komisí
předcházely četné konzultace s vnitrostátními
orgány, Evropským fórem mládeže,
mládežnickými organizacemi a dalšími stranami,
uskutečněné v roce 2008. Samotní mladí lidé byli
konzultováni online a nyní se  budou moci vyjádřit k
návrhu Komise v rámci nové fáze dialogu, který mezi EU
a mladými lidmi neustále probíhá.
Dnes také bude zveřejněna první zpráva Komise o
mládeži v EU, která obsahuje podrobné údaje a
analýzy sestavené Eurostatem. Tyto zprávy budou
zveřejňovány každé tři roky a
přispějí k vytváření lepší databáze
poznatků týkajících se mládeže.
Více informací o politice EU v oblasti
mládeže:
Internetové stránky Evropské komise
„Mládež“:
http://ec.europa.eu/youth/index_en.htmEvropský portál pro mládež:
http://europa.eu/youth/index.cfmZpráva o mládeži v EU:
http://ec.europa.eu/youth/index_en.htmViz také:
MEMO/09/201
(konzultace předcházející přijetí nové
strategie EU pro mládež „Investování do
mládeže a posílení jejího postavení“
Komisí) 
MEMO/09/202
(první zpráva o mládeži v EU)
MEMO/09/204
(politika EU v oblasti mládeže: často kladené
otázky)
