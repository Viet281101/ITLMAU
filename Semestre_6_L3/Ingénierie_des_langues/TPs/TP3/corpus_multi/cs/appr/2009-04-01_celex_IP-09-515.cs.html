IP/09/515
V Bruselu dne 1. dubna 2009Antimonopolní
politika: Komisařka Kroesová bere na vědomí rozhodnutí
společnosti MasterCard snížit přeshraniční
mnohostranné mezibankovní poplatky a odvolat nedávné
zvýšení systémových poplatkůEvropská komisařka pro
hospodářskou soutěž Neelie Kroesová uvedla, že na
základě dostupných informací se nedomnívá, že
by v této fázi bylo nutné zahájit se
společností MasterCard řízení kvůli
neplnění rozhodnutí Komise z roku 2007, podle
něhož byly její přeshraniční
mnohostranné mezibankovní poplatky v rozporu
s pravidly Smlouvy o ES o restriktivních obchodních postupech
(viz IP/07/1959
a MEMO/07/590).
Po vydání rozhodnutí z roku 2007 společnost MasterCard 12.
června 2008 dočasně zrušila své
přeshraniční mnohostranné mezibankovní poplatky (viz MEMO/08/397),
ale od října 2008 zvýšila své systémové
poplatky. Společnost MasterCard se nyní rozhodla použít na
své mnohostranné mezibankovní poplatky za
přeshraniční transakce novou metodiku, která podstatně
sníží průměrnou váženou úroveň
těchto poplatků ve srovnání s úrovní, která
porušovala antimonopolní pravidla EU. Podle této nové
metodiky se maximální vážený průměrný
poplatek za transakci sníží na 0,30 % u
spotřebitelských kreditních a na 0,20 % u
spotřebitelských debetních karet. Společnost MasterCard
navíc souhlasila, že od července 2009 odvolá
zvýšení svých systémových poplatků,
které zavedla v říjnu 2008. Společnost MasterCard
rovněž souhlasila, že od července 2009 změní
svá systémová pravidla, aby zvýšila transparentnost a
hospodářskou soutěž na trhu platebních karet.
Provádění těchto změn se bude
v následujících měsících pečlivě
sledovat. 
Komisařka pro hospodářskou soutěž Neelie
Kroesová uvedla: „Jsem ráda, že tyto závazky
zlepší efektivnost a transparentnost systému platebních
karet MasterCard a navíc poskytnou spravedlivou část ze zisku
spotřebitelům a maloobchodníkům. Nová metodika
výpočtu mnohostranných mezibankovních poplatků bude pro
bankovní i maloobchodní sektor jasnější a
podstatně sníží dosud účtované poplatky
MasterCard. Provádění závazků budeme
v následujících měsících pečlivě
sledovat.“
Komise v prosinci 2007 rozhodla (viz IP/07/1959
a MEMO/07/590),
že mnohostranné mezibankovní poplatky, které společnost
MasterCard zavedla pro přeshraniční transakce
prováděné s pomocí debetních a
spotřebitelských kreditních karet s logem MasterCard a
Maestro v Evropském hospodářském prostoru (EHP), nejsou
v souladu s pravidly Smlouvy o ES o restriktivních
obchodních postupech (článek 81). Rozhodnutí však
nevylučovalo možnost, že mnohostranné mezibankovní
poplatky by mohly být slučitelné s antimonopolními pravidly
ES, kdyby měly pozitivní dopad na inovaci a efektivnost a
přenášely by spravedlivý podíl na zisku na
spotřebitele. V rozhodnutí bylo stanoveno, že
společnost MasterCard má šest měsíců (do 21.
června 2008) na to, aby upravila své chování podle
antimonopolních pravidel, a že zpoždění při
plnění rozhodnutí je možné pokutovat. 
Dne 12. června 2008 (viz MEMO/08/397)
společnost MasterCard dočasně zrušila své
přeshraniční mnohostranné mezibankovní poplatky a
účastnila se diskusí o metodice určování
těchto poplatků, která by spotřebitelům a
maloobchodníkům poskytla spravedlivou část zisku.
Závazky společnosti MasterCard
Společnost MasterCard nyní přijala tři závazky:Za prvé, MasterCard bude od července 2009 počítat
přeshraniční mnohostranné mezibankovní poplatky podle
metodiky, která zajistí, že tyto poplatky přinesou
výhody obchodníkům, kteří přijímají
platební karty místo hotovosti. Díky výpočtu
poplatků podle této metodiky se podstatně sníží
maximální vážená průměrná
úroveň mnohostranných mezibankovních poplatků: 0,30 %
na transakci u spotřebitelských kreditních karet a 0,20 % na
transakci u spotřebitelských debetních karet. Pro
srovnání lze uvést, že přeshraniční
mnohostranné mezibankovní poplatky společnosti MasterCard se
v závislosti na druhu karty pohybovaly v roce 2007
v rozmezí od 0,80 % do 1,90 %. Přeshraniční poplatky
Maestro se pohybovaly v rozmezí od více než 0,40 % do
více než 0,75 %.)
Za druhé, MasterCard od července 2009 odvolá
zvýšení systémových poplatků, které
oznámila v říjnu 2008 (viz níže).
Za třetí, MasterCard od července 2009 přijme
určitá opatření, která zvýší
transparentnost jejího systému poplatků, aby
spotřebitelům a obchodníkům umožnila přijímat
informovanější rozhodnutí o platebních
prostředcích, které používají a
přijímají. Pravidla společnosti MasterCard budou
například změněna tak, že se obchodníkům
budou nabízet a fakturovat různé sazby podle typu
použité karty, tedy tzv. „nesmíšené“ sazby.
Společnost MasterCard v říjnu 2008 změnila
svou strukturu tvorby cen pro zpracovatele v EHP, přičemž
zvýšila některé existující zpracovatelské
poplatky (tedy poplatky, které systém platebních karet,
v tomto případě MasterCard, účtuje
členským bankám systému), zavedla pro zpracovatele nový
poplatek a zrušila některé možnosti prominutí
zpracovatelských poplatků. Uvedené poplatky však budou
nyní zrušeny. 
S ohledem na změny, které MasterCard hodlá
uskutečnit u svých mnohostranných mezibankovních
poplatků, s ohledem na dohodu o odvolání
zvýšení systémových poplatků a na
základě informací, které jsou v současné
době k dispozici o těchto trzích, nehodlá komisařka
Kroesová navrhnout, aby Komise zahájila se společností
MasterCard řízení za nedodržování jejího
rozhodnutí z roku 2007 nebo za porušování
antimonopolních pravidel zvýšením systémových
poplatků nebo za opětovné zavedení
přeshraničních mnohostranných mezibankovních
poplatků. 
Pokud jde o chování společnosti Visa na trhu platebních
karet, Komise bude pokračovat v antimonopolním
šetření (viz MEMO/08/170)
a bude sledovat chování dalších tržních
subjektů, aby zajistila, že hospodářská
soutěž na tomto trhu je efektivní a přináší
prospěch obchodníkům a spotřebitelům.
Bližší informace viz MEMO/09/143.
