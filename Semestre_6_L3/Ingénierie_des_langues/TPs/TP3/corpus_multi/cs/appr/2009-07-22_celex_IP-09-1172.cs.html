IP/09/1172  V Bruselu dne 22. července 2009  Mléčná krize:  Komise navrhuje opatření ke stabilizaci trhu s mlékem a mléčnými výrobky  Evropská komise bude nadále všemožně podporovat producenty mléka a stabilizovat trh s mlékem a mléčnými výrobky.  V dnes vydané zprávě o situaci na trhu s mlékem a mléčnými výrobky Komise uvádí přehled dostupných opatření, která mají napomoci zmírnit velmi složitou situaci na trhu.  Komise bude dále využívat nástrojů, jakými jsou intervence, podpora soukromého skladování a vývozní náhrady.  Povolí předčasnou úhradu přímých plateb zemědělcům a právě zahájila nové kolo programů na podporu mléka a mléčných výrobků.  Další případná opatření zahrnují uvalení dávek na producenty překračující kvóty, kterými se má financovat dobrovolné upuštění od produkce mléka, jakož i rozšíření dočasného krizového rámce pro státní podporu na zemědělce.  Členské státy mají rovněž možnost přerozdělit podporu odvětví mléka a mléčných výrobků podle loňské dohody o kontrole stavu SZP a řada možností na pomoc producentům mléka se nabízí v rámci politiky rozvoje venkova.  Komise pokračuje v přezkumu případných postupů narušujících hospodářskou soutěž v potravinovém řetězci, zvláště pak v odvětví mléka a mléčných výrobků. V souladu se závěry červnové Evropské rady Komise nebude rušit svá rozhodnutí, která již přijala k režimu kvót.  „Musíme učinit vše, co je v našich silách, abychom pomohli našim producentům mléka, kteří se potýkají s dramatickým propadem cen,“ uvedla komisařka pro zemědělství a rozvoj venkova Mariann Fischer Boelová.  „Ke stabilizaci trhu budeme i nadále využívat všechna opatření, která máme k dispozici.  Jak však jasně uvedla Evropská rada, nebudeme rušit naši politiku postupného a ohleduplného ukončení kvót. Zpochybňováním tohoto postoje by jenom vznikla nejistota a situaci by to beztak nepomohlo.“ Dostupná opatření    Na začátku ledna Komise zahájila podporu soukromého skladování másla; dosud bylo v tomto roce uskladněno 113 500 tun másla.  Období pro podporu soukromého skladování másla bude prodlouženo do konce února 2010.     S intervenčním nákupem másla a sušeného odstředěného mléka se začalo 1. března a Komise nyní navrhla, aby se obdo bí těchto nákupů prodloužilo do 28. února 2010, kdy bude zahájeno nové intervenční období.  Komise rovněž navrhla, aby měla zmocnění uplatnit tentýž postup v roce 2010, pokud si to vyžádá situace na trhu.  Dosud bylo nakoupeno 81 900 tun másla a 231 000 tun sušeného odstředěného mléka.     V lednu byly obnoveny vývozní náhrady pro mléčné výrobky.  Náhrady byly uděleny uvážlivě a v zájmu konkurenceschopnosti našich vývozců, aniž by došlo k podbízení cen ve světě.  Komise bude pokračovat v poskytování náhrad, dokud to bude zapotřebí.     Program EU týkající se mléka pro školy doznal v nedávné době zlepšení a v současností probíhá debata, jak jej učinit ještě přitažlivějším.    Komise výjimečně členským státům umožní, aby zemědělcům uhradily až 70 % přímých plateb od 16. října místo 1. prosince.    Členské státy rovněž mohou udělit státní podporu de minimis nebo za tržních podmínek poskytnout půjčky, a pomoci tak producentům mléka s problémy v oblasti likvidity.   Lze si rovněž představit úpravu dočasného krizového rámce pro státní podporu.    V této souvislosti by mohlo být do konce roku 2010 vyplaceno na jednoho zemědělce až 15 000 EUR a od této částky by se odečetla případná podpora de minimis , kterou by dotyčný zemědělec obdržel.     V tomto měsíci Komise navrhla další kolo programů na podporu mléka a mléčných výrobků.    V rámci kontroly stavu SZP byla zavedena možnost přerozdělit určitou částku přímých plateb mezi zemědělce a odvětví v rámci jednoho členského státu.  Členské státy mohou například stanovit zvláštní podpory u citlivých druhů hospodaření v odvětví mléka a mléčných výrobků.     Politika rozvoje venkova disponuje řadou opatření, která mají napomoci při restrukturalizaci odvětví mléka a mléčných výrobků.  Při kontrole stavu byla restrukturalizace odvětví mléka a mléčných výrobků označena za jednu z nových problémových oblastí, na niž lze vynaložit prostředky vyčleněné na rozvoj venkova.     Mezi možnosti patří předčasný odchod do důchodu, platby producentům mléka ve znevýhodněných oblastech, podpora forem produkce mléka, které jsou šetrnější k životnímu prostředí, a podpora postupů, které zlepší životní podmínky zvířat.    Komise provádí plán postupu navržený ve sděle ní o cenách potravin v Evropě a zvažuje stanovení nového systému pro sledování cen.    Rovněž provádí přezkum případných postupů narušujících hospodářskou soutěž v potravinovém řetězci, zvláště pak v odvětví mléka a mléčných výrobků.    Pokud Komise zjistí, že hospodářská soutěž ne funguje, přistoupí bez váhání k použití veškerých pravomocí vyplývajících ze Smlouvy.  Neméně důležité bude zapojení vnitrostátních orgánů pro hospodářskou soutěž.   Producenti mléka a mléčných výrobků by měli být vybízeni k účinnější spolupráci v rámci organizací producentů, aby se zlepšila jejich vyjednávací pozice.   Režim kvót  Evropská rada vyzvala k nastínění „případných možno stí stabilizace trhu s mlékem a mléčnými výrobky, při dodržení výsledku kontroly stavu společné zemědělské politiky“.   Změny režimu kvót by však výsledek kontroly stavu SZP nezohlednily.  Z tohoto důvodu je vyloučeno kvótu snížit či zmrazit již dohodnutá navýšení kvóty.  Současná produkce je v každém případě 4,2 % pod úrovní kvóty. Komise navrhuje, aby členské státy uvalily dodatkovou dávku na ty producenty, kteří svoji individuální kvótu překročili, a tyto prostředky použily na financování dobrovolného upuštění od produkce mléka nebo je přerozdělily prioritním skupinám.   http://ec.europa.eu/agriculture/markets/milk/report2009/index_en.htm
