IP/09/716
V Bruselu dne 7. května 2009Jižní
koridor: EU a partnerské země se zavazují postoupit
kupředuEvropská komise a
české předsednictví EU budou zítra v
Praze pořádat vrcholné setkání s partnerskými
třetími zeměmi, jež se bude týkat rozvoje
jižního koridoru v oblasti energetiky a dopravy. Předseda
Evropské Komise José Manuel Baroso a ministerský předseda
České republiky Mirek Topolánek se setkají s vedoucími
představiteli partnerských zemí ze Střední Asie,
jižního Kavkazu, Mašreku a Středního východu.
Účastníci tohoto vrcholného setkání budou
projednávat konkrétní způsoby, jak pokračovat ve
vývoji jižního koridoru v oblasti energetiky a dopravy,
zejména pokud jde o dodávky zemního plynu EU
prostřednictvím koridoru. Potenciální partneři
jižního koridoru se na vysoké úrovni setkají
poprvé, aby projednali společné zájmy a v
prohlášení z této vrcholné schůzky
spotřebitelské, výrobní a tranzitní státy
poprvé oficiálně stanoví, jaké musí být
vytvořeny předpoklady pro úspěšné
fungování koridoru. Kromě předsedy Barosa se
vrcholného setkání zúčastní také komisař
Piebalgs.
Předseda Evropské komise José-Manuel Barroso řekl:
„Po čtyřech letech intenzivního dialogu s našimi
energetickými partnery ze Střední Asie, jižního
Kavkazu, Mašreku a Středního východu jsem dnes tím,
že jsme přijali konkrétní závazky, aby se
jižní koridor, včetně transkaspického spojení stal
skutečností, učinili krok vpřed. Toto vrcholné
setkání představuje jedinečnou příležitost
spojit všechny klíčové účastníky v regionu s
cílem zvýšit energetickou bezpečnost Evropské unie a
zahájit spolupráci, ze které budou mít prospěch
všichni zúčastnění.“ 
Toto vrcholné setkání je společně organizováno
českým předsednictvím a Evropskou Komisí.
Zúčastní se ho partnerské země
Ázerbájdžán, Egypt, Gruzie, Irák, Kazachstán,
Turecko, Turkmenistán a Uzbekistán. Jako pozorovatelé budou
přítomni také zástupci Ruské federace, Spojených
států a Ukrajiny. Budou také přítomni zástupci
mezinárodních finančních institucí (EIB, EBRD a
Světová banka).
Cílem vrcholného setkání je poskytnout silnou politickou
podporu a konkrétní závazky pro rozvoj jižního
koridoru, včetně transkaspického spojení. To by mělo
zahrnovat závazky producentských, tranzitních nebo
spotřebitelských zemí v oblasti koridoru a usnadnit dodávky
zdrojů energie z kaspického regionu a Středního východu
do EU. Vrcholné setkání řeší rovněž
otázky cest související s dopravou jižním
koridorem.
EU nedávno zahájila ambiciózní plán na
posílení své energetické bezpečnosti. V rámci
této strategie hraje jižní koridor jako jedna z hlavních
energetických iniciativ v oblasti infrastruktury důležitou roli a
přispívá k diverzifikaci zdrojů energie a
odpovídajících dopravních cest v EU. 
Další informace o spolupráci EU v oblasti energetiky v
zemích Střední Asie a Kavkazu naleznete zde:
http://ec.europa.eu/energy/international/international_cooperation/caucasus_central_asia_en.htmVíce informací o vnější energetické politice EU
naleznete zde:
http://ec.europa.eu/external_relations/energy/index_en.htm
Více informací o druhém strategickém přezkumu
energetické politiky naleznete zde:
http://ec.europa.eu/energy/strategies/2008/2008_11_ser2_en.htm
