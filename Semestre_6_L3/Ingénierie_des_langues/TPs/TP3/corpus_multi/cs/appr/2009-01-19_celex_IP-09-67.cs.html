IP/09/67
V Bruselu dne 19. ledna 2009Průběžná prognóza
na období 2009–2010: Pokles zesiluje, ale růst se
vrátí před koncem roku 2009V roce 2009 se očekává
pokles růstu HDP v Evropské unii zhruba o 1,8 %, než
dojde k mírnému ozdravení na 0,5 %
v roce 2010. Jde o výsledek dopadu
zesílené finanční krize na reálnou ekonomiku,
z toho vyplývajícího celkového
hospodářského útlumu, který se projevuje silným
snížením světového obchodu a výrobní kapacity
a v některých zemích korekcí trhu s nemovitostmi.
Vládní spotřeba a veřejné investice však poskytnou
úlevu. Skutečnost, že poklesly inflační tlaky,
též přispěje k soukromé spotřebě.
Diskreční daňová opatření, která byla
oznámena v období od srpna 2008, letos omezí
snížení růstu HDP zhruba o ¾ procentního
bodu. Závažnost hospodářského útlumu
významně ovlivní zaměstnanost a veřejné finance po
dobu, ke které se vztahuje tato prognóza. 
„Opatření ke stabilizaci finančního trhu,
uvolnění měnových politik a plány na
hospodářskou obnovu nám umožní pozastavit
zhoršování hospodářské situace
v letošním roce a vytvořit podmínky pro postupné
ozdravení v druhé polovině roku. Hlavní prioritou je
dosáhnout účinného působení těchto
opatření: zlepšit toky úvěrů za rozumné ceny
a rychle realizovat balíčky fiskálních stimulů, aby se
podpořily investice a soukromá spotřeba. Pro zvýšeni
důvěry je též velmi důležité, aby se
členské státy výslovně zavázaly, že
zvrátí zhoršování veřejných financí,
jakmile se vrátíme do normálních
hospodářských časů, aby se zajistila
střednědobá až dlouhodobá udržitelnost
veřejných financí,” uvedl Joaquín Almunia,
komisař pro hospodářské a měnové
záležitosti. 
Předběžná průběžná prognóza,
která byla dnes zveřejněna, odhaduje, že
hospodářský růst v roce 2008 poklesl v EU i
v eurozóně zhruba na 1 % z úrovně
těsně pod 3 %
v roce 2007[1].
Očekává se, že reálný HDP v roce 2009
prudce poklesne v EU o 1,8 % a v eurozóně
o 1,9 %, než opět vzroste přibližně
o ½ % v roce 2010. 
Letošní recese celosvětového
hospodářství 
Předpokládá se, že v posledním
čtvrtletí roku 2008 hospodářská činnost na
celém světě výrazně poklesla. Pokles
vyplývající z nedávno zjišťovaných
údajů a příchozích objednávek mimo jiné
naznačuje, že krátkodobě tato slabost
pravděpodobně přetrvá. Očekává se, že
hospodářský útlum bude mít široký rozsah a
že jeho přelévání bude stále více
ovlivňovat v negativním smyslu ekonomiky vznikajících
trhů. Odhaduje se, že růst celosvětového HDP během
celého roku 2009 se zpomalí na 0,5 %
(z úrovně 3,3 % v roce 2008 a
výjimečně silného průměru 5 %
v letech 2004–2007). Očekává se, že od
druhé poloviny roku 2009 začne celosvětový růst
postupně sílit, i když jen mírně, zároveň se
zlepšující se situací na finančním trhu a procesem
vzrůstajícího vlivu uvolňování
makroekonomické politiky (a to nejen v USA). Lze očekávat,
že globální růst HDP dosáhne v roce 2010
zhruba 2¾ %. 
Těžký úder též pro
hospodářství EU
Ve třetím čtvrtletí roku 2008 poklesl HDP
v eurozóně i v EU o 0,2 %. Z toho
vyplývá, že eurozóna poprvé vstoupila do období
technické recese, protože její HDP se snížil ve dvou po
sobě jdoucích čtvrtletích. Vzhledem k dalšímu
propadu ve zjištěných údajích napříč
odvětvími a zeměmi a výraznému zhoršení
dalších hlavních ukazatelů během čtvrtého
čtvrtletí se očekává pokračující pokles
HDP během prvního pololetí letošního roku.
Předpokládá se, že rozsah poklesu bude široký a
zasáhne různé země, souběžně s vlivem
finanční krize, globálního cyklu a
v některých státech též krizí v oblasti
nemovitostí. Lze očekávat, že pokles soukromé a
čisté zahraniční poptávky výrazně
zatíží růst HDP, neboť jedinou úlevu bude
poskytovat vládní spotřeba a veřejné investicemi.
Náhlému zpomalení budou čelit zejména soukromé
investice, které byly hlavní hnací silou růstu, vzhledem
k podstatnému poklesu v míře využití
kapacity, zhoršení hospodářského výhledu a
přísnějším podmínkám
financování.
Vzrůstající nezaměstnanost a schodky
veřejných financí
Situace na trhu práce se začala ve většině
členských států zhoršovat v roce 2008.
Vzhledem k opožděné reakci na změny v růstu
HDP se očekává, že růst zaměstnanosti bude letos
negativní a že zaměstnanost v EU klesne o 3½
milionu pracovních míst. Z toho vyplývá předpoklad
nárůstu nezaměstnanosti v EU na 8¾ %
v roce 2009 (a na 9¼ % v eurozóně),
s dalším nárůstem v roce 2010.
Lze též očekávat, že zhoršený výhled
ovlivní veřejné finance, které též
pocítí zvrat ohledně neočekávaných
výnosů, které dříve měly, všeobecně
daňově chudší skladbu růstu a dopad
důležitých diskrečních opatření
přijatých a/nebo oznámených členskými státy
(které v okamžiku, kdy se tato prognóza dokončovala,
dosahují zhruba 1 % HDP v EU pro rok 2009). Proto se
očekává, že souhrnný schodek v EU se letos
více než zdvojnásobí na 4½ %
v roce 2009 (z přibližně 1¾ %
na 4% v eurozóně). 
Inflace by měla rychle klesat
Inflační tlaky se rychle snižují. U silného
růstu cen surovin, který vedl k vyvrcholení inflace
v létě 2008, mezitím došlo
k náhlému obratu v kontextu rychlého
oslabování výhledů růstu pro EU a globální
hospodářství a zhoršujících se trhů
práce. Tyto aspekty tvoří pozadí významného
snížení výhledu inflace oproti podzimnímu odhadu.
Nyní se očekává pokles inflace ve spotřebitelských
cenách v EU z 3,7 % v roce 2008 (3,3 %
v eurozóně) na 1,2 % v roce 2009 (1,0 %
v eurozóně) a těsně pod úroveň 2 %
v roce 2010 v obou oblastech.
Značná nejistota v současné situaci 
Tuto prognózu opět obklopuje výjimečná nejistota
v okamžiku, kdy světové hospodářství
čelí nejhorší krizi od druhé světové
války. Rizika v růstovém výhledu jsou vyrovnaná.
Záporným aspektem je vliv finanční krize
(včetně odvětví nemovitostí) a závažnost
negativní zpětné vazby mezi finančními a
reálnými odvětvími hospodářství. Na
druhé straně by mohl být růst silnější,
než se očekává, pokud mimo jiné fiskální
balíčky obnoví důvěru investorů a
spotřebitelů rychleji, než se předpokládá.
Vzhledem k vývoji cen surovin a globálnímu
zhoršení hospodářských vyhlídek se rizika
ovlivňující výhled inflace jeví rovněž jako
vyrovnaná. 
Podrobnou zprávu lze nalézt na této adrese: 
http://ec.europa.eu/economy_finance/thematic_articles/article13727_en.htmFigures and graphics available in PDF and WORD PROCESSED[1] Komise obvykle
zveřejňuje své průběžné prognózy
v únoru a to pouze pro sedm největších ekonomik EU a
pro inflaci a růst ve stávajícím roce. Nyní
zveřejněný dokument se spíše podobá jarním a
podzimním prognózám a vedla k němu již od podzimu
výjimečně rychle se zhoršující
hospodářská situace a výhled a to, že bylo
důležité, aby se tato skutečnost odrazila
v každoročním hodnocení programů stability a
konvergenčních programů členských států.
