IP/09/ 1044  V Bruselu dne 26. června 2009 Internetová doména „.eu“ bude nyní k dispozici i v cyrilici a řecké abecedě  Internetová doména .eu bude pro občany hovořící bulharsky a řecky již brzy k dispozici v jejich vlastních jazycích.  Evropská komise dnes schválila nová pravidla EU, která umožňují uživatelům internetu a podnikům, aby registrovali jména v doméně .eu s použitím znaků všech 23 úředních jazyků Evropské unie, nyní tedy i včetně cyrilice a řecké abecedy.  Znamená to, že během tohoto roku bude doména .eu k dispozici i v abecedách, které používají Bulhaři, Řekové a Kypřané, a se zvláštními znaky používanými v jiných jazycích.  Do nynějška mohli Češi používat jen 27 znaků ze 42 a Litevci 23 z celkem 32 znaků.  Dnes zveřejněná nová zpráva Komise o rozvoji evropské domény nejvyšší úrovně ukazuje, že počet registrovaných jmen v doméně .eu vzrostl o 11 % jak v roce 2007, tak i v roce 2008 (na současné zhruba 3 miliony).  „Tři roky po svém zavedení se stala doména .eu uznávanou alternativou pro rostoucí počet podniků a občanů při výběru evropské internetové identity.  Volbou domény .eu mohou podniky jednoduše ukázat, že mají sídlo v jednom z 27 států EU a že dodržují vysoké standardy právních předpisů EU, zejména pokud jde o ochranu údajů, předpisy v oblasti ochrany spotřebitele nebo regulaci finančního trhu ,“ uvedla Viviane Redingová, komisařka pro informační společnost a média.  „Je tedy přirozené, aby doménová jména, která si Evropané vybírají, byla stejně rozmanitá, jako Evropa sama.  Proto jsme se rozhodli, že by měla být doména .eu k dispozici ve všech abecedách používaných členskými státy a se všemi znaky obsaženými ve 23 úředních jazycích Evropské unie.“  Evropská komise dnes upravila pravidla pro doménu .eu tak, aby mohli uživatelé internetu registrovat jména v doméně .eu za použití různých abeced, jako je cyrilice a řecká abeceda.   Do nynějška směla doménová jména registrovaná v doméně .eu obsahovat pouze znaky „a“ až „z“, číslice „0“ až „9“ a znak „-“.  V budoucnosti bude možné v doméně .eu registrovat jména obsahující znaky jako „à“, „ą“, „ä“, „ψ“ nebo „д“.  Občané a podniky EU budou moci registrovat doménová jména v „nelatinských“ abecedách nezbytných pro jazyky, jako je řečtina a bulharština.  Bulharsko má v současné době nenižší počet domén registrovaných v doméně .eu (9 578, viz příloha).  Díky novým pravidlům by se atraktivita evropské domény nejvyšší úrovně měla ještě zvýšit.  Chce-li si uživatel registrovat doménové jméno v doméně .eu, musí mít sídlo v jednom z 27 členských států EU.   Nová čísla, které dnes Evropská komise zveřejnila, ukazují, že popularita domény .eu od jejího zavedení před třemi lety nepřetržitě roste.  Počet registrovaných jmen v doméně .eu vzrostl v letech 2007 a 2008 vždy o 11 %.  Napomohla tomu i skutečnost, že náklady na registraci klesly v roce 2007 z 10 na 5 eur a v roce 2008 až na 4 eura.  Doména .eu roste rychle zejména ve východní Evropě, kde počet těchto domén vzrostl od roku 2006 do roku 2008 o 149 % v Polsku a o 142 % v Litvě.   Doména .eu se stala čtvrtou nejoblíbenější národní doménou nejvyšší úrovně v Evropě, před ní se umístily pouze .de (Německo), .uk (Spojené království) a .nl (Nizozemsko).  Doména .eu je devátou nejpoužívanější doménou na světě.  Oficiální stránky švédského předsednictví EU naleznete poprvé pod doménovým jménem domény .eu:    www.se2009.eu   . Souvislosti  Od dubna 2006 (   IP/06/476   ), kdy byla doména .eu poprvé zpřístupněna všem rezidentům EU a organizacím se sídlem v EU, její popularita neustále roste.  V průběhu prvního roku od zavedení domény .eu bylo zaregistrováno 2,5 milionu doménových jmen (   IP/07/483   ) a v roce 2007 jich přibylo dalších 300 000 (   IP/08/530   ).    IP/09/536   ).  Správa domény .eu byla svěřena nezávislé neziskové organizaci   EURid   . Ta připravuje oficiální zavedení mezinárodních doménových jmen v rámci domény .eu. Dnešní zpráva o stavu domény .eu je k dispozici na těchto stránkách:    http://ec.europa.eu/information_society/policy/doteu/       MEMO/08/218       http://www.eurid.eu/      Aktuální statistické údaje lze nalézt na stránce:    http://status.eurid.eu/   Annex Ten largest top level domains by number of registered domain names (as of march 2009)         TLD   Number of registered domains     .com    79   439   607      .cn    13   854   687      .de    12   652   025      .net    12   099   536      .org    7   472   142      .uk    7   382   123      .info    5   137   681      .nl    3   285   095      .eu (*)    3   049   034      .biz    2   025   576      Source:  http://domainsinfo.fr/ . (*) The number of registrations for .eu is updated daily on:  http://www.eurid.eu/en/about/facts-figures/statistics . Number of .eu domains by country of residence of registrants (as of March 2009)         Country    Number of .eu domains March 2009     Austria    74   767      Belgium    92   404      Bulgaria    9   578      Cyprus    53   051      Czech Republic    82   020      Denmark    45   167      Estonia    8   179      Finland    14   876      France    251   744      Germany    930   467      Greece    25   169      Hungary    29   148      Ireland    59   612      Italy    166   454      Latvia    7   166      Lithuania    9   416      Luxembourg    27   256      Malta    2   916      Netherlands    415   474      Poland    176   328      Portugal    11   789      Romania    20   204      Slovakia    18   609      Slovenia    6   385      Spain    70   390      Sweden    81   979      United Kingdom    377   820      Source: EURid. Growth of .eu domains 2006-2008 by country of residence of registrants         Country    Growth of .eu domains 2006-2008*     Austria   +27  %     Belgium   +23  %     Bulgaria**   +58  %     Cyprus   -41  %     Czech Republic   +65  %     Denmark   +18  %     Estonia   +43  %     Finland   +57  %     France   +56  %     Germany   +19  %     Greece   +44  %     Hungary   +32  %     Ireland   +94  %     Italy   +14  %     Latvia   0  %     Lithuania   +142  %     Luxembourg   +95  %     Malta   -85  %     Netherlands   +36  %     Poland   +149  %     Portugal   -2  %     Romania**   +40  %     Slovakia   +74  %     Slovenia   +71  %     Spain   +33  %     Sweden   -10  %     United Kingdom   -14  %     EU   +22  %     *from 31.12.2006 to 31.12.2008. ** Figures for Bulgaria and Romania refer to 2007-2008, since registration of ‘.eu’ domains started after their accession to the EU on 1 January 2007. Source: EURid. .eu registrations per country (as of 23 June 2009)       Source: EURid .eu registrations by month (as of 23 June 2009)       Source EURid
