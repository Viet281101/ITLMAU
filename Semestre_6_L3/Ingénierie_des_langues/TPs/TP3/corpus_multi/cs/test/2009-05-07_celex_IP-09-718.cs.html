IP/09/718
Brusel 7. května 2009Summit EU o zaměstnanosti přinesl
dohodu o způsobech řešení vzrůstající
nezaměstnanostiDnes se konal v Praze zvláštní
summit EU věnovaný řešení dopadu ekonomické krize
na pracovní místa v Evropě.
Předsednická Trojka (česká, švédská a
španělská vláda) se připojila k Evropské komisi,
zaměstnavatelům a odborům, aby s nimi sdílela
nejlepší nápady a zkušenosti, jak udržet
zaměstnance v práci a jak jim pomoci znovu nalézt
pracovní místa. Summit určil deset opatření pro boj s
nezaměstnaností a vytváření nových pracovních
míst. Komise naváže na diskuse z tohoto summitu při
formulování svého příspěvku
k zasedání Evropské rady ve dnech 18. až
19. června.
Předseda Barroso řekl: „Dnešní summit EU o
zaměstnanosti je důležitým krokem na cestě
k většímu množství lépe koordinovaných
opatření v oblasti zaměstnanosti. Nemůžeme
zabránit tomu, že tato krize způsobuje nezaměstnanost. Ale
budeme-li jednat teď, můžeme snížit ztráty
pracovních míst a pomoci miliónům lidí najít novou
a lepší práci. Jednat teď znamená také
připravovat cestu k udržitelnému oživení.
Opatření EU v oblasti zaměstnanosti dnešním summitem
nezačínají ani nekončí. Našim občanům
však dnešním summitem sdělujeme, že chceme, aby jejich
zaměstnanost byla evropským cílem číslo jedna.
Vyzývám všechny členské státy, aby se
zavázaly pracovat společně na zvýšení
úsilí v oblasti zaměstnanosti.“
„V této krizi jsou naší první prioritou lidé
– udržet je v práci a vrátit je co nejdřív
zpět na jejich pracovní místa. Musíme použít
všechny nástroje, které jsou nám k dispozici, abychom
omezili dopad krize na reálnou ekonomiku a na lidi, zejména na jejich
obživu,“ řekl Vladimír Špidla, evropský
komisař pro zaměstnanost. 
„Tento summit představuje důležitý krok na
cestě za určením způsobů, jak nejlépe
řešit nezaměstnanost a vytvářet nová pracovní
místa. Naše strategie musí být založena na silném
sociálním dialogu, spolupráci a vytváření
synergií mezi opatřeními v oblasti sociální a
ekonomické. Kompromis mezi klíčovými sociálními
hodnotami a konkurenceschopným vnitřním trhem není
možný.“
Účastníci summitu dospěli k velkorysé
shodě, pokud jde o další postup vpřed. Hlavní
poselství, na kterých se účastníci summitu dohodli,
zdůrazňují, že budoucí opatření
týkající se zaměstnanosti by měla být
založena na několika zásadách a mít za cíl
udržet zaměstnanost a vytvářet pracovní místa,
zlepšit přístup k zaměstnanosti zejména
mladým lidem a zdokonalování pracovních dovedností,
lépe zohledňovat potřeby trhu práce a podporovat mobilitu.Bylo navrženo deset konkrétních opatření, která
se zaměřují na dlouhodobé i krátkodobé výzvy
a která by měla být provedena na vnitrostátní a
evropské úrovni společně se sociálními partnery:1. Udržet pokud možno co nejvíce lidí na jejich
pracovních místech prostřednictvím dočasného
přizpůsobení pracovní doby v kombinaci
s rekvalifikací a s podporou veřejného financování
(včetně financování z Evropského
sociálního fondu).
2. Podpořit podnikání a vytváření
pracovních míst, například snížením
nemzdových nákladů na práci a omezením
flexikurity.
3. Zlepšit účinnost vnitrostátních služeb
zaměstnanosti poskytováním intenzivního poradenství,
školení a vyhledávání práce v prvních
měsících nezaměstnanosti, zejména pro mladé
nezaměstnané.
4. Do konce roku 2009 podstatně rozšířit možnosti
vysoce kvalitního učňovského vzdělávání
a stáží.
5. Podporovat trhy práce přístupné všem
prostřednictvím zajištění pracovních pobídek,
účinných aktivních politik na trhu práce a modernizace
systémů sociální ochrany, což rovněž vede k
lepší integraci znevýhodněných skupin, včetně
pracovníků s nízkou kvalifikací, migrujících
pracovníků a  zdravotně postižených osob.
6. Zlepšovat dovednosti na všech úrovních
prostřednictvím celoživotního vzdělávání
a poskytnout všem absolventům škol dovednosti potřebné
k tomu, aby si byli schopni najít pracovní místo.  
7. Použít pracovní mobilitu k dosažení co
nejlepšího souladu mezi nabídkou a poptávkou
práce.
8. Nacházet pracovní příležitosti, určit
požadavky na pracovní dovednosti a lépe předvídat
poptávku po nich, aby bylo možné správně nastavit
nabídku v oblasti vzdělání a odborné
přípravy.
9. Pomáhat nezaměstnaným a mladým lidem začít
své vlastní podnikání, např.  poskytnutím
školení na podporu podnikání a počáteční
kapitál, nebo snížením či zrušením
daňové povinnosti v začátku podnikání. 
10. Předvídat a řídit restrukturalizaci
prostřednictvím učení se jeden od druhého a
výměny osvědčených postupů.Na summitu
se rovněž diskutovalo o tom, jak by mohla opatření na
vnitrostátní a evropské úrovni co nejúčinněji
společně fungovat a jak nejlépe využít nástroje a
zdroje EU, jako jsou například Evropský sociální fond a
Evropský fond pro přizpůsobení se globalizaci. Oba fondy
byly nedávno revidovány, aby byly v době krize
maximálně účinné.
Evropská komise v rámci příprav na summit
zorganizovala několik seminářů se současným a
budoucím předsednictvím EU (které se uskutečnily
v Madridu dne 15. dubna, ve Stockholmu dne 20. dubna a v Praze
dne 27. dubna). Kromě toho se dne 5. května v Evropském
parlamentu v Bruselu uskutečnila zvláštní diskuse.
Díky tomuto konzultačnímu procesu jsou k dispozici názory co
možná nejširší škály
zúčastněných stran včetně sociálních
partnerů na všech úrovních, zástupců
různých institucí EU, členských států,
veřejných služeb zaměstnanosti, akademické obce a
občanské společnosti. 
Další informace: 
Hlavní poselství summitu o zaměstnanosti
http://ec.europa.eu/social/main.jsp?catId=88&amp;langId=en&amp;eventsId=173&amp;furtherEvents=yesConsolidated
report from the preparatory workshops
http://ec.europa.eu/social/BlobServlet?docId=2623&amp;langId=en
MEMO/09/223
o summitu o zaměstnanosti 
Internetová stránka předsedy Barrosa o krizi:
http://ec.europa.eu/commission_barroso/president/focus/credit_crunch/index_en.htm
Internetová stránka GŘ pro zaměstnanost / komisaře
Špidly o sociálních dopadech krize:
http://ec.europa.eu/social/main.jsp?langId=en&amp;catId=736
Informační klip: I-061271
Ekonomický pokles: zaměstnanost: 
IP/09/703:
Cesta k oživení: Politika soudržnosti pomůže
Evropě dostat se z krize, říkají komisaři
Hübnerová a Špidla: 
MEMO/09/221:
Revize Evropského fondu pro přizpůsobení se globalizaci:
