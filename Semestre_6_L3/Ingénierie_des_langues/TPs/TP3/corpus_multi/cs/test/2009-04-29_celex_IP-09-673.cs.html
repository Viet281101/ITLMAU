IP/09/673
V Bruselu dne 29. dubna 2009Odměňování
členů správních orgánů: Komise
vydává další pokyny pro stanovení odměn
členů správních orgánů a jejich
strukturyEvropská komise přijala
doporučení ohledně systému odměňování
členů správních orgánů společností
kótovaných na burze, které doplňuje předchozí
doporučení 2004/913/ES a 2005/162/ES. Vhodná politika
odměňování by měla zajistit odměnu za výkon a
motivovat členy správních orgánů, aby zajistili
střednědobou a dlouhodobou udržitelnost společnosti.
Stávající doporučení ohledně
odměňování členů správních
orgánů je založeno na myšlence odměny za
výkon formou uveřejňování politiky
odměňování. Nové doporučení poskytne
další pokyny pro dosažení tohoto výsledku tím,
že představí osvědčené postupy pro
navržení vhodné politiky odměňování. Za
tímto účelem se zaměřuje na určité aspekty
struktury odměn členů správních orgánů a na
proces stanovení odměn členů správních
orgánů, včetně dohledu akcionářů. Komise
rovněž přijala doporučení ohledně politiky
odměňování v odvětví finančních
služeb (viz IP/09/674).
Komisař Charlie McCreevy odpovědný za vnitřní trh a
služby prohlásil: „Systémy pobídek pro
výkonné členy správních orgánů ve
společnostech kótovaných na burze příliš
často vedly k řídícím opatřením s
nepřiměřeně krátkodobým účinkem a
někdy také k „odměně za selhání“.
Stávající pravidla EU je třeba doplnit o další
pokyny, které se týkají určitých
klíčových aspektů struktury odměňování
členů správních orgánů. Posílili jsme
také procesy stanovení odměn členů správních
orgánů, včetně dohledu akcionářů. Naše
sdělení je velice jasné: odměna členů
správních orgánů musí mít zřetelnou vazbu
na výkon a nesmí odměňovat
selhání.“
Pokud jde o strukturu odměn členů správních
orgánů, doporučení vyzývá členské
státy, aby:stanovily horní hranici odstupného, takzvaných zlatých
padáků (v maximální výši stálé
složky odměny členů správních orgánů za
dva roky), a zakázaly výplatu odstupného
v případě selhání;
vyžadovaly rovnováhu mezi stálou a proměnnou
složkou odměny a spojily proměnnou složku s předem
stanovenými a měřitelnými výkonnostními
kritérii, a posílily tak vazbu odměny na výkon; 
podpořily dlouhodobou udržitelnost společností
budováním rovnováhy mezi dlouhodobými a
krátkodobými výkonnostními kritérii
odměňování členů správních
orgánů, odložením výplaty proměnné
složky a zavedením minimální doby pro uznání
nároku na akciové opce a akcie (nejméně tři roky),
a ponecháním části akcií v držení
až do ukončení platnosti smlouvy; 
umožnily společnostem žádat zpět proměnnou
složku odměny vyplacené na základě údajů, o
nichž se ukázalo, že byly zjevně nesprávně
uvedeny. Pokud jde o proces stanovení odměn
členů správních orgánů, vyzývá
doporučení členské státy, aby:rozšířily určité požadavky na
zveřejňování uvedené ve stávajícím
doporučení s cílem zlepšit dohled
akcionářů nad politikou odměňování;
zajistily účast akcionářů, zejména
institucionálních investorů, na jednáních valné
hromady tam, kde je to na místě, a uvážlivé
využívání jejich hlasů v souvislosti
s odměňováním členů správních
orgánů;
zamezily střetu zájmů tím, že znemožní,
aby nevýkonní členové správních orgánů
jako součást své odměny získávali akciové
opce;
posílily roli a fungování výboru pro
odměňování pomocí nových zásad
týkajících se i) složení výborů pro
odměňování; ii) povinné přítomnosti
členů výboru pro odměňování na valné
hromadě, která projednává politiku
odměňování, aby mohli akcionářům podat
vysvětlení; iii) zamezení střetu zájmů u
poradců pro odměňování.
Doporučení náležitě zohledňuje kroky,
které několik členských států již
v souvislosti s finanční krizí provedlo, a
snaží se tento vývoj podpořit určením
osvědčených postupů, které v rámci EU zajistí
větší sblížení. Komise bude
provádění uvedeného doporučení pozorně
sledovat a svá zjištění zveřejní
v přehledu výsledků. 
Po uplynutí jednoho roku Komise obě doporučení
přezkoumá s ohledem na získané zkušenosti a
výsledky sledování a předloží hodnotící
zprávu o provádění obou doporučení
členskými státy.
Doporučení je v úplném znění k dispozici
na adrese:
http://ec.europa.eu/internal_market/company/directors-remun/index_en.htm
MEMO/09/213
