IP/09/554
V Bruselu dne 8. dubna 2009Státní podpora: nová
srovnávací tabulka přináší přehled
opatření, která byla přijata členskými státy
v rámci boje s hospodářskou
krizí
(viz rovněž MEMO/09/160)Zvláštní vydání
srovnávací tabulky pro státní podporu
právě zveřejněné Evropskou komisí se
zaměřuje na opatření, která byla v souvislosti se
současnou finanční a hospodářskou krizí
přijata členskými státy a přezkoumána a
koordinována Komisí. Za účelem zachování
finanční stability přijaly členské státy
záruční režimy, ochranná opatření proti
rizikům a rekapitalizační opatření určená
finančnímu sektoru o celkové částce 3000 miliard
EUR. Tři nová sdělení Komise poskytla jasný rámec
stanovující podmínky, za kterých tato bezprecedentní
opatření mohou být přijata, aby byla zároveň
zachována soudržnost jednotného trhu a předešlo se
nezdravému soutěžení mezi členskými státy
v oblasti dotací. Dočasný rámec Společenství
pro opatření státní podpory z prosince 2008 dále
poskytuje členským státům návod, jak nejlépe
pomoci podnikům a pracovním místům v reálné
ekonomice bez přílišného narušení
hospodářské soutěže. 
Komisařka pro hospodářskou soutěž Neelie
Kroesová k tomu poznamenala: „Posledních šest
měsíců ukázalo, že kontrola státní pomoci
hraje klíčovou úlohu při koordinovaném
celoevropském řešení problémů, které
přináší hospodářská krize. Pravidla
státní pomoci vyzkoušená a testovaná Evropskou
unií byla a jsou nedílnou součástí
řešení. Náš zásah a někdy
přísné podmínky zamezily tomu, aby se členské
státy chytily do pasti protekcionismu a přenášely své
problémy na jiné členské státy, a zároveň
umožnily členským státům předejít
finančnímu zhroucení. Nyní je odpovědností
finančního sektoru očistit své účty a
restrukturovat se, aby byla zajištěna životaschopná
budoucnost.“
Finanční krize 
Činnost
koordinovaná členskými státy a Komisí umožnila
rychlé zavádění přiměřených
podpůrných mechanismů a opatření ad hoc, jejichž
cílem bylo překonat problémy spojené s finanční
krizí bez nežádoucího narušení
hospodářské soutěže. Od září 2008
přijala Komise více než 50 rozhodnutí, často
v rekordním čase. To napomohlo udržet finanční
stabilitu a navrátit důvěru ve finanční sektor a
hospodářství jako celek a zároveň umožnilo
zachovat do budoucna podněty pro přiměřené
podstupování rizika a soutěž. Kontrola státní
podpory zásadním způsobem přispěla k tomu, aby se
předešlo nezdravému soutěžení v oblasti
dotací a aby se uvnitř jednotného trhu udržely rovné
podmínky pro všechny podniky. Byly zachovány zájmy
významných finančních institucí, které jsou
schopny provozu bez státní podpory. 
Zvláštní vydání srovnávací tabulky pro
státní podporu uvádí, že celková
maximální částka krizových opatření
určených na podporu finančním institucím, která
byla Komisí schválena, činí 3000 miliard EUR. Toto
číslo představuje celkovou maximální částku
záručních režimů (ve výši 2300 miliard EUR),
rekapitalizačních režimů (téměř 300 miliard
EUR) a záchranných a restrukturalizační opatření
ad hoc určených individuálním bankám a
finančním institucím (okolo 400 miliard EUR). Reálný
objem státní pomoci bude výrazně nižší,
zejména proto, že prvek pomoci u státních záruk
představuje normálně pouze malou část
zaručených částek. Skutečný rozpočtový
výdaj nastává pouze ve chvíli, kdy je státní
záruka čerpána.
 Od začátku října 2008 měly Komisí
řízené činnosti, které mají pomoci bojovat
s finanční krizí, jasný politický rámec.
Komise přijala v těsné spolupráci
s členskými státy v období mezi říjnem
2008 a únorem 2009 tři sdělení: sdělení
k bankovnictví ze dne 13. října 2008 (viz IP/08/1495),
sdělení o rekapitalizaci (viz IP/08/1901)
a sdělení o znehodnocených aktivech (viz IP/09/322).Reálná ekonomika 
Ke
konci roku 2008 se finanční krize rozšířila do
reálné ekonomiky. Vzhledem k potížím podniků
v oblasti přístupu k půjčkám přijala
Komise dne 17. prosince 2008 dočasný rámec (viz IP/08/1993),
který poskytuje členským státům dodatečné
prostředky v boji proti vlivu omezení úvěrů na
reálnou ekonomiku. Komise schválila okolo 25 opatření
státní pomoci v deseti členských státech,
která jsou zaměřena na stabilizaci podniků a pracovních
míst v reálné ekonomice.
Srovnávací tabulku s řadou podrobných statistických
tabulek a ukazatelů pro všechny členské státy naleznete
na následujících internetových stránkách
Evropské komise:
http://ec.europa.eu/competition/state_aid/studies_reports/studies_reports.html
pod nadpisem „Scoreboard, reports and studies“.
Schválené zásahy členských
států v oblasti státní
pomocív souvislosti s hospodářskou a
finanční krizí (situace ke dni 31. března
2009)Členský státZáruční režimyRekapitalizační režimyRežimy kombinující několik
opatřeníOstatní opatřeníNedávná opatření ad hocOpatření určená pro reálnou
ekonomikuBelgiexxBulharskoČeská republikaDánskoxxNěmeckoxxxEstonskoIrskoxxŘeckoxŠpanělskoxxxFranciexxxxItáliexxKyprLotyšskoxxxLitvaLucemburskoxxMaďarskoxxMaltaNizozemskoxxRakouskoxxPolskoPortugalskoxxxRumunskoSlovinskoxxSlovenskoFinskoxxŠvédskoxxxSpojené královstvíxxxDodatečné
tabulky k srovnávací tabulce pro státní pomoc
z jara 2009 poskytují podrobnější informace,
včetně referencí a internetových adres
vztahujících se k rozhodnutím o státní pomoci.
Pokud se jedná o přehled vnitrostátních opatření
přijatých jako odpověď na finanční a
hospodářskou krizi viz MEMO/09/111.
