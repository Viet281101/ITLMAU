IP/09/723
V Bruselu dne 8. května 2009Politika soudržnosti na
celosvětové úrovni: projev komisařky
Hübnerové na první konferenci na vysoké úrovni o
regionální správě v globálním kontextuDne 11. května vystoupí komisařka
pro regionální politiku Danuta Hübnerová jako hlavní
řečník na konferenci v Bruselu, která bude
zaměřena na „regionální správu
v globálním kontextu“. Na této
konferenci, která je první akcí svého druhu, se sejde 300
účastníků, včetně vedoucích
představitelů evropských regionů a zástupců
Brazílie, Ruska, Číny, Kanady, Paraguaye, Senegalu, Burkina Fasa
a dalších zemí, spolu s regionálními organizacemi,
jako je OLAGI (Sdružení regionálních samospráv
Latinské Ameriky) a Západoafrická hospodářská
a měnová unie. Cílem této akce je porovnat zkušenosti s
politikou soudržnosti EU a podobnými politikami
v ostatních částech světa v souvislosti
s rostoucím zájmem o tuto politiku v rámci
vnějších vztahů EU. Hlavním tématem bude
vytvoření efektivnějších systémů pro
správu věcí veřejných, které by zajistily
maximální účinek politik regionálního
rozvoje.
Před konferencí komisařka Hübnerová uvedla:
„Všude na světě se země potýkají
s podobnými problémy, nejen s celosvětovou
hospodářskou krizí, ale i s potížemi
v důsledku stárnutí populace, s riziky, která
představuje změna klimatu, a s obavami týkajícími
se energetické bezpečnosti. Evropská unie rozvíjí
partnerství s nečlenskými zeměmi, z nichž
mají prospěch obě strany. Jak je vidět, mnoho zemí
projevuje stále větší zájem o model politiky
soudržnosti EU a její úspěch, pokud jde o podporu
vyváženého regionálního rozvoje a
příležitostí. Tato konference je vynikající
příležitostí podělit se o zkušenosti a poučit
se jeden od druhého.“  
Tuto dvoudenní konferenci pořádá Generální
ředitelství Evropské komise pro regionální politiku ve
spolupráci s generálním ředitelstvím pro rozvoj,
Výborem regionů a Světovým fórem sdružení
regionů (FOGAR). Kromě zkušeností EU v oblasti politiky
soudržnosti se bude konference zabývat i různými modely
rozvoje, způsoby sdílení zkušeností v rámci
přeshraniční spolupráce a úlohou evropských
regionů při podpoře partnerství s regiony
z jiných oblastí.
Čerpání ze zkušeností s evropskou politikou
soudržnosti
Komisařka Hübnerová ve svém projevu připomene
základní předpoklad politiky soudržnosti, kterým je
podpora hospodářské a sociální soudržnosti
zmenšováním rozdílů v úrovni rozvoje mezi
jednotlivými členskými státy a regiony. Ačkoli toto
zůstává prvořadým úkolem této politiky,
problémy, s nimiž se evropské regiony potýkají, se v
průběhu času změnily a komisařka se bude věnovat
tomu, jakým vývojem politika EU prošla, aby dokázala
reagovat strategičtějším
a účinnějším způsobem na nové
skutečnosti.
Dále zdůrazní, že nové výzvy, jako je
globalizace, změna klimatu a demografické změny, mají
významný „územní“ rozměr, který
vyžaduje jednat na místní a regionální
úrovni. Komisařka Hübnerová rovněž vyzdvihne
hlavní úspěchy politiky soudržnosti i některé
poznatky získané při provádění politiky,
které mohou být užitečné pro mimoevropské
země. 
Konference je rozdělena na tři semináře: První
z nich, „Regionální reakce na globální
výzvy“, se zaměří na přínos
různých systémů regionální správy pro
programy rozvoje, a to v rámci EU i mimo ni. Druhý
seminář, „Význam regionální spolupráce
v globalizovaném světě“, se bude věnovat
stále většímu zapojení evropských regionů do
rozvoje měst a regionů v ostatních částech
světa a bude se zabývat tím, jak mohou regionální
sítě přispět k rozvoji a udržitelnosti. Cílem
posledního semináře nazvaného „Nerovnosti mezi
regiony v rozvíjejících se zemích“ je
přezkoumat rozsah nerovností v různých
částech světa a posoudit, zda je geograficky založený
přístup, jako je politika soudržnosti EU, tím
nejúčinnějším prostředkem, jak takové
nerovnosti řešit. 
Poznámka pro redaktory
EU podepsala dvoustranné dohody s Čínou, Ruskem a
Brazílií s cílem podpořit spolupráci
v oblasti regionální politiky a v blízké
budoucnosti podepíše podobnou dohodu s Ukrajinou. Mezi
společné zájmy patří nástroje na podporu
regionálního rozvoje založeného na inovacích,
klasifikace a definice regionů a územní plánování.Evropský parlament rovněž nedávno odsouhlasil
poskytnutí finančních prostředků (ve výši
2 milionů EUR) na pilotní projekt na podporu politiky
soudržnosti v celosvětovém měřítku. 
Další informace týkající se konference jsou
k dispozici na internetové adrese: 
http://ec.europa.eu/regional_policy/conferences/globalreggov/index_en.htmDalší informace týkající se mezinárodních
vztahů v rámci politiky soudržnosti EU jsou k dispozici
na internetové adrese: 
http://ec.europa.eu/regional_policy/international/index_en.htm
