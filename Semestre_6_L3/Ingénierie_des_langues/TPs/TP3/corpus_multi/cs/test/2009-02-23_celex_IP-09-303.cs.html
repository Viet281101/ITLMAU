IP/09/303
V Bruselu dne 23. února 2009Komise se zaměřuje na prevenci
katastrof a na snižování rizik doma i v
zahraničíEvropská komise dnes přijala dvě
sdělení týkající se katastrof:
sdělení o přístupu Společenství ke
snižování dopadu přírodních a člověkem
způsobených katastrof v EU a sdělení o strategii pro podporu
snižování rizika katastrof v rozvojových zemích.
Obě sdělení, která byla přijata jako balíček,
jsou prvním pokusem o vytvoření
strategičtějšího přístupu, a to zejména s
ohledem na zvýšená rizika vyplývající ze
změny klimatu. Navrhovaná opatření na úrovni
Společenství se zaměřují na oblasti, v nichž je
společný přístup účinnější než
samostatný přístup na úrovni jednotlivých
států – např. v oblasti rozvoje znalostí,
vytváření vazeb mezi subjekty a politikami a
zlepšování výkonnosti stávajících
nástrojů Společenství na prevenci katastrof. Pokud jde o
rozvojové země, Komise pracuje na strategii EU, jejímž
cílem je pomoci snižovat dopad přírodních katastrof na
země považované za vysoce rizikové. Obě
sdělení přispívají k provádění
akčního rámce pro období 2005–2016 z Hyogo, jenž
byl přijat na světové konferenci o snižování
nebezpečí katastrof. 
Evropský komisař pro životní prostředí Stavros
Dimas prohlásil: „Přírodní katastrofy jsou pro
členské státy EU rostoucí hrozbou a
předpokládá se, že se jejich výskyt a intenzita v
nadcházejících letech v důsledku změn klimatu
ještě zvýší. Musíme učinit vše, co je v
našich silách, abychom se na ně co nejlépe připravili,
a snížili tak jejich dopad. Toto sdělení je
významným prvním krokem, kterým se zahajuje dlouhodobý
postup Společenství v této oblasti.“
Evropský komisař pro rozvoj a humanitární pomoc Louis
Michel k tomu uvedl: „Když udeří tsunami nebo
hurikány, způsobí škody a ničivým způsobem
zasáhnou do života chudých lidí na celé zeměkouli.
Uvědomujeme si, že prevence je lepší než
léčba. Investovat do oblasti snižování rizik
předtím, než dojde ke katastrofě, je mnohem
výhodnější než poskytování
humanitární pomoci po katastrofě. Víme také, že
situace se v důsledku změny klimatu bude spíše
zhoršovat, a proto je potřeba začít jednat ihned. Jsem
přesvědčen o tom, že snižování rizika
katastrof pomůže zachránit životy a zároveň bude
hlavní zbraní v boji proti chudobě na celém
světě.“ 
Prevence: přínos na úrovni EU
Ve sdělení o prevenci jsou uvedeny oblasti, v nichž by
činnost na úrovni EU mohla být přínosem. Mezi tyto
oblasti patří: vytvoření přehledu na úrovni
Společenství, který by zahrnoval veškeré
existující informace a osvědčené postupy;
vypracování pokynů pro mapování ohrožení a
rizik; vytváření vazeb mezi subjekty a politikami
v průběhu celého cyklu řízení katastrof s
důkladnější odbornou přípravou a
zvyšováním informovanosti; zlepšení přístupu
k systémům včasného varování a
účinnější použití finančních
prostředků Společenství.
Snižování rizika katastrof: nezbytný předpoklad
udržitelného snižování chudoby
Sdělení o snižování rizika katastrof stanoví
tyto prioritní činnosti:posílení politického dialogu s rozvojovými zeměmi;začlenění problematiky snižování rizika
katastrof do politik a opatření na úrovni EU i na úrovni
jednotlivých rozvojových zemí, včetně podpory EU v
oblasti investic do snižování rizik v jednotlivých
státech;
vypracování regionálních plánů, z nichž
první se bude týkat oblasti Karibiku: součástí
těchto akčních plánů by byla například
podpora kampaní na zvyšování informovanosti.EU
uvede veškeré plánované specifické akce do plánu
provádění, který se připravuje na červen 2009.
Souvislosti
V březnu 2008 přijala Komise sdělení o posílení
schopnosti Unie reagovat na katastrofy (KOM(2008)130). Toto sdělení
představuje integrovaný přístup zahrnující
všechny fáze katastrof (prevenci, připravenost, okamžitou
reakci a obnovu po katastrofách), zaměřuje se na všechny
druhy katastrof (na území EU i mimo ně, přírodní
či člověkem způsobené katastrofy) a zahrnuje
všechny nástroje EU, jakož i interinstitucionální
koordinaci. Jeho součástí je i zvláštní
příloha o lesních požárech. Uvedené
sdělení obsahovalo zmíněné dva návrhy
týkající se prevence a strategie EU pro snižování
rizika katastrof v rozvojových zemích. Evropský parlament a Rada
kromě toho společně vyzvaly k okamžitým
opatřením v oblasti prevence katastrof.
Ekonomické náklady v souvislosti s katastrofami v Evropě jsou
odhadovány na 15 miliard EUR.
Nejvíce jsou katastrofami postiženy rozvojové země,
neboť jsou nejvíce zranitelné a nejméně schopné se
s nimi vypořádat. Katastrofy rovněž podrývají a
ohrožují proces dosažení rozvojových cílů
tisíciletí OSN. Mezi těchto osm cílů patří do
roku 2015 snížit na polovinu počet lidí
žijících z příjmu nižšího než 1
americký dolar na den a zajistit pro každé dítě
základní vzdělání (http://www.un.org/millenniumgoals
).
Podle akčního rámce z Hyogo z roku 2005, jenž
představuje mezinárodní rámec pro snižování
rizika katastrof, by státy měly v této otázce postupovat
společně. 
http://www.unisdr.org/eng/hfa/hfa.htm
Další informace 
Výše uvedená sdělení lze najít na těchto
internetových stránkách:
Sdělení o prevenci:
http://ec.europa.eu/environment/civil/index.htmSdělení o snižování rizika katastrof:
http://ec.europa.eu/development/policies/9interventionareas/environment_en.cfm
