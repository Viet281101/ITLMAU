IP/09/362
V Bruselu dne 6. března 2009Evropská unie a Indie,
jejichž společným rysem je 23 úředních
jazyků, podepíšou společné prohlášení o
mnohojazyčnostiLeonard Orban dnes podepíše s vládou
Indie zastoupenou ministryní Daggubati Purandeshwari společné
prohlášení o mnohojazyčnosti.
Prostřednictvím tohoto prohlášení hodlají
Evropská komise a vláda Indie posílit spolupráci a dialog
týkající se základních otázek, včetně
jazykové rozmanitosti a mezikulturního dialogu, dopadu jazyků na
zaměstnatelnost, konkurenceschopnost podniků a sociální
soudržnost, celoživotního studia jazyků, nových
technologií pro studium jazyků a terminologie.
„Zkušenosti Indie s jazykovou rozmanitostí jsou na
světě jedinečné a já věřím, že se
EU a Indie od sebe mohou v této oblasti mnoho naučit“, uvedl
Leonard Orban, evropský komisař pro mnohojazyčnost.
Toto
společné prohlášení navazuje na summit EU-Indie v
Marseille dne 29. září 2008, kde se vedoucí
představitelé EU a Indie zavázali k rozvinutí dialogu o
podpoře jazyků, o mezikulturním dialogu a o mnohojazyčnosti.První krok k tomuto dialogu byl uskutečněn v prosinci 2008,
kdy se v Indii v Novém Dillí konala konference o mnohojazyčnosti
a kulturním dialogu v globalizaci, v rámci Evropského roku
mezikulturního dialogu (2008). Konferenci organizovala společně
Evropská komise, francouzské velvyslanectví v rámci
předsednictví Evropské unie, indická National Knowledge
Commission a Evropská síť národních kulturních
institutů (seskupení EUNIC-Indie). Univerzita v Dillí
laskavě poskytla pro konferenci své prostory.  Více
informací o konferenci naleznete na adrese: 
http://ec.europa.eu/education/languages/news/news3134_en.htmIndie představuje s přibližně 1,1 miliardy obyvatel
jedinečný příklad etnické,
společensko-kulturní a náboženské rozmanitosti,
která s sebou nese velmi bohatou rozmanitost jazykovou. Podle zprávy o
sčítání lidu z roku 2001 je v Indii 29 jazyků,
kterými hovoří více než jeden milion rodilých
mluvčí, 122 jazyků s nejméně 10 tisíci
rodilými mluvčími a dalších 234 jazyků,
kterými mluví nižší počet osob. V indické
ústavě je úředním jazykem země stanovena
hindština. Pro úřední komunikaci může být
používána angličtina a země má 22
úředních regionálních jazyků. V historii Indie
byla tato bohatá jazyková rozmanitost vždy typickým jevem a
na místní úrovni je pokládána za zcela
přirozenou.
Díky podobnosti jazykové situace je proto Indie pro Evropskou unii
významným partnerem v oblasti mnohojazyčnosti. Uvedené
společné prohlášení stanoví pravidelné
diskuse a výměny osvědčených postupů.
