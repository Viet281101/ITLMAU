IP/09/ 1779  V Bruselu dne 20. listopadu 2009 Komise přijala plán potravinové pomoci ve prospěch nejchudších osob ve Společenství pro rok 2010 Evropská komise dnes zveřejnila plán potravinové pomoci ve prospěch nejchudších osob ve Společenství pro rok 2010. Program, jehož původním účelem bylo poskytnout přebytečné zásoby zemědělských produktů („intervenční zásoby“) potřebným osobám, byl v polovině 90. let pozměněn, aby za určitých podmínek mohly být intervenční zásoby doplněny nákupy na trhu. V tomto roce však existující intervenční zásoby (obiloviny, cukr, sušené mléko, máslo) z velké části pokrývají potřeby plánu pro rok 2010. Nákup na trhu je tedy nezbytný jen v omezené míře. Přidělený rozpočet činí 500 milionů EUR, což odpovídá částce plánované pro rok 2009. Letos se pro účast na programu rozhodlo 19 členských států. Mariann Fischer Boelová, komisařka pro zemědělství a rozvoj venkova, k programu uvedla: „Pro Evropskou unii představuje konkrétní prostředek, jak pomoci části osob, které v naší společnosti patří k nejvíce znevýhodněným. Kvalitní realizace programu je tudíž nezbytná pro to, aby byly konečné produkty distribuovány těm, kteří je potřebují.“ Souvislosti  Potraviny byly nejchudším osobám ve Společenství poprvé bezplatně distribuovány v naléhavé situaci během výjimečně chladné zimy na přelomu let 1986 a 1987. Tehdy byly přebytečné zásoby zemědělských produktů poskytnuty charitativním organizacím členských států, které je měly distribuovat potřebným osobám.  Postupem času toto opatření získalo trvalý charakter a bylo založeno na intervenčních zásobách. Program umožňoval členským státům uvolnit veřejné zásoby přebytečných potravin jako potravinovou pomoc. Proces reformy společné zemědělské politiky (SZP) zahájený na počátku 90. let, jehož cílem bylo drasticky snížit intervenční zásoby Společenství, přispěl k tomu, že je možné za určitých podmínek nakupovat potraviny na trhu. Tento rok však dostupné množství intervenčních zásob umožnilo pokrýt téměř veškerou plánovanou potřebu. Nákup na trhu byl tak nezbytný jen ve velmi malé míře. Trvalé snížení intervenčních zásob ovšem vedlo k vypracování návrhu reformy programu, jejímž cílem je přizpůsobit program vývoji SZP a zlepšit jeho výkonnost se zaměřením na nejchudší osoby. Rada tuto reformu dosud nepřijala. Účast členských států na programu je dobrovolná, přičemž Komise každoročně přijímá nový plán. Pomoc je zpravidla poskytována nejrůznějším kategoriím osob žijícím v chudobě, zejména rodinám v obtížné situaci, starším lidem s nedostatečnými prostředky, bezdomovcům, zdravotně postiženým, ohroženým dětem, pracujícím s nízkými příjmy, migrujícím pracovníkům a uchazečům o azyl.  Členské státy, které mají zájem se programu účastnit, na počátku každého roku oznámí tuto skutečnost Komisi a následně ji informují o potřebném množství produktů. Členské státy rovněž Komisi podají zprávu o tom, jak byl program prováděn.  Přestože má EU v průměru jednu z celosvětově nejvyšších životních úrovní, nejsou si někteří lidé schopni zajistit správnou výživu. Podle nejnovějších odhadů v průměru 17 % obyvatel Evropské unie žije pod hranicí bídy (nebo na této hranici). V důsledku toho čelí potravinové nouzi, což například znamená, že si tito lidé nemohou jednou za dva dny dovolit vyvážené jídlo. Uvedený program umožňuje zajistit nejchudším evropským občanům prospěch z jedné z nejstarších veřejných evropských politik – společné zemědělské politiky. Doplňující informace a dokumenty týkající se programu jsou k dispozici na adrese:   http://ec.europa.eu/agriculture/markets/freefood/index_fr.htm   Příloha 1: Množství každého typu produktu, které se čerpá z intervenčních zásob Společenství pro účely rozdělení v jednotlivých členských státech v rámci plánu pro rok 2010 Příloha 2: Zdroje dostupné pro členské státy v rámci plánu pro rok 2010 Příloha 1 Množství každého typu produktu, které se čerpá z intervenčních zásob Společenství pro účely rozdělení v jednotlivých členských státech v rámci plánu pro rok 2010  (v tunách)            Členské státy   Obiloviny   Máslo    Sušené  mléko   Cukr     Belgique/België   29 067   1 285   -   1 507      България   54 104   -   -   1 724     Česká republika   302   20   22   9     Eesti   5 147   -   1   -     Eire / Ireland   -   350   -   -     Elláda    64 397    -   5 889   -     España   181 248   9 335   1 603   3 483     France   168 998   13 033   12 050   3 247     Italia   283 206   20 000   18 166   4 006     Latvija   22 951   -   969   -     Lietuva   40 317   145   1 212   1 182     Magyarország   95 687   -   -   1 938     Malta   4 740   -   -   -     Polska   387 305   1 901   17 952   10 823     Portugal   47 522   5 079   1 826   1 045     România   135 555   -    4 500    5 577     Slovenija   9 810   -   600   289     Suomi / Finland   25 371   -   500   -     Celkem   1 555 726   51 148   65 290   34 832     Příloha 2 Zdroje dostupné pro členské státy v rámci plánu pro rok 2010          (v EUR)     Členské státy   Rozdělení     Belgique/België   7 806 433      България   8 565 832     Česká republika    133 893     Eesti   761 012     Éire/Ireland   818 816     Elláda   20 044 478     España   52 623 664     France   78 103 609     Italia   122 456 856     Latvija   5 119 849     Lietuva   8 859 115      Luxemb ourg    107 483     Magyarország   14 770 126     Malta   698 841     Polska   97 405 034     Portugal   22 516 761      Rom ânia    29 951 704     Slovenija   2 619 927     Suomi/Finland   4 636 567     Celkem   478 000 000
