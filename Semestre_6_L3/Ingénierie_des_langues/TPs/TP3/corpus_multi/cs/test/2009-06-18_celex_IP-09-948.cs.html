IP/09/948 V Bruselu dne 18. června 2009     Rodičovská dovolená:  evropští sociální partneři podepsali revizi rámcové dohody   Nová rámcová dohoda uzavřená mezi evropskými sociálními partnery prodlužuje dobu trvání rodičovské dovolené ze tří na čtyři měsíce každému rodiči a vztahuje se na všechny zaměstnance bez ohledu na druh jejich pracovní smlouvy.  Dohoda je výsledkem šestiměsíčního vyjednávání mezi sociálními partnery a odráží změny, k nimž došlo v naší společnosti a na trhu práce od podepsání první rámcové dohody o rodičovské dovolené v roce 1995.  Oficiálního podepsání dohody se dnes ráno zúčastnil Vladimír Špidla, komisař pro zaměstnanost, sociální věci a rovné příležitosti.  „Tato dohoda svědčí o tom, že evropské sociální partnerství funguje a pracovníkům a podnikům v Evropě přináší konkrétní výsledky“, zdůraznil Vladimír Špidla, komisař pro zaměstnanost, sociální věci a rovné příležitosti.    Dále dodal: „Tato dohoda se konkrétním způsobem věnuje jednomu z hlavních cílů − rovnosti žen a mužů a je projevem vůle najít řešení pro zlepšení rovnováhy mezi rodinným a pracovním životem za současného zohlednění rozmanitosti vnitrostátních právních rámců, postupů a tradic.“  Novou rámcovou dohodu o rodičovské dovolené podepsali dnes ráno tito evropští sociální partneři:     EKOS, BUSINESSEUROPE, CEEP a UEAPME.      Nová dohoda:    každému rodiči prodlužuje dobu trvání rodičovské dovolené ze 3 na 4 měsíce.    Jeden ze čtyř měsíců nebude možné převést na druhého rodiče;    upřesňuje, že se vztahuje na všechny zaměstnance bez ohledu na druh pracovní smlouvy (práce na dobu určitou, na zkrácený pracovní úvazek atd.);   rodičům rovněž poskytuje možnost požádat po návratu do práce o přizpůsobení pracovních podmínek (např. pracovní doby);   poskytuje zvýšenou ochranu nejen proti propuštění, ale i proti znevýhodněnému zacházení z důvodu uplatňování práva na rodičovskou dovolenou.    Nyní je úkolem Komise prošetřit ustanovení dohody.    Před létem navrhne Radě provádění dohody, směrnicí, za použití ustanovení Smlouvy o sociálním dialogu.    Směrnici musí kvalifikovanou většinou přijmout Rada.  Souvislosti  V návaznosti na dvě fáze vyjednávání o sladění soukromého, pracovního a rodinného života, do nichž se zapojili evropští sociální partneři, se organizace věnující se meziprofesnímu sociálnímu dialogu rozhodly vyjednávat o dohodě týkající se rodičovské dovolené.    Výsledkem byla úplně první rámcová dohoda na úrovni Společenství, která byla uzavřena v prosinci roku 1995, a po ní v roce 1998 následovala směrnice Rady (směrnice 96/34/ES).    O patnáct let později se dospělo k závěru, že je nejvyšší čas obsah dohody aktualizovat a partneři se sešli kolem kulatého stolu, aby vypracovali novou verzi.     Jednání byla zahájena v září 2008 a byla ukončena v březnu 2009.   Další informace Další informace o sociálním dialogu:    http://ec.europa.eu/social/main.jsp?catId=329&amp;langId=fr    Další informace o rovnosti žen a mužů:    http://ec.europa.eu/social/main.jsp?catId=418&amp;langId=fr    Výroční zpráva o rovnosti žen a mužů za rok 2009:    http://ec.europa.eu/employment_social/publications/booklets/equality/pdf/eul1450_090330_bas_en.pdf       Internetová stránka o rozdílech v odměňování žen a mužů:  http://ec.europa.eu/equalpay   Video o  potírání rozdílů v odměňování žen a mužů:    http://ec.europa.eu/avservices/video/video_prod_en.cfm?type=detail&amp;prodid=8786&amp;src=1        Video o  ženách ve vedoucích funkcích:    http://ec.europa.eu/avservices/video/video_prod_en.cfm?type=detail&amp;prodid=8787&amp;src=1
