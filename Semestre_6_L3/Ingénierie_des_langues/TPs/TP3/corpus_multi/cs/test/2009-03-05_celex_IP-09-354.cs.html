IP/09/354
V Bruselu dne 5. března 2009Spotřebitelé: obliba
nakupování on-line se v EU zvyšuje, ale jeho rozvoj
brzdí překážky v přeshraničním obchoduNová zpráva s názvem
„Překážky v elektronickém
obchodování“, kterou dnes předložila komisařka EU
pro spotřebitele Meglena Kuneva, ukazuje, že obliba
nakupování on-line se v EU zvyšuje, zpráva ale
zároveň varuje, že překážky
v přeshraničním obchodu brzdí jeho
rozvoj. Tato dnes zveřejněná zpráva
předkládá podrobnou analýzu současných trendů
v elektronickém obchodování v celé EU,
rovněž podle jednotlivých zemí,
nejprodávanějšího zboží a překážek
pro spotřebitele a elektronické obchodování. Podíl
spotřebitelů EU, kteří si koupili alespoň jeden artikl
přes internet, vzrostl v letech 2006–2008 z 27 % na
33 %. Za těmito průměrnými hodnotami se
skrývá ohromná popularita nakupování on-line
v zemích, jako je Spojené království, Francie a
Německo, kde za poslední rok provedlo více než 50 %
uživatelů internetu alespoň jeden nákup on-line.
V severských zemích (Dánsko, Švédsko, Norsko,
Finsko a Island) činil podíl uživatelů internetu,
kteří v roce 2008 nakoupili výrobky a služby on-line,
91 %. Země jako Itálie a Španělsko
rovněž představují rychle rostoucí trhy. Narozdíl
od tohoto modelu rychle rostoucích vnitrostátních trhů
zůstává rozsah nákupů on-line, které se
uskutečňují přes hranice, malý – v roce 2008
to bylo pouze 7 % (ve srovnání s 6 % v roce 2006).
Tato zpráva varuje, že rozvoj nakupování on-line v EU
brzdí četné překážky – jazykové,
praktické a regulační a rovněž důležité
otázky důvěry.
Komisařka Kuneva řekla: „Spotřebitelé mohou
z internetu jen těžit. Rozšiřuje velikost trhu,
který mají k dispozici, a nabízí jim přístup
k více dodavatelům a širší nabídce.
Umožňuje srovnávat výrobky, dodavatele i ceny v
neporovnatelně větším měřítku než kdy
předtím. Využití internetu pro maloobchodní nákupy
se podle všeho stane všudypřítomným. Již 150
milionů spotřebitelů nakupuje on-line, i když pouze 30
milionů nakupuje on-line přes hranice. Musíme zajistit, aby
přijetí internetové platformy nebylo zbytečně zpomaleno
tím, že nebyly odstraněny zásadní regulační
překážky, nebo tím, že nebyly vyřešeny
důležité problémy související s důvěrou
spotřebitelů.“
Hlavní zjištění: 
1.	Elektronické obchodování si vede dobře 
Spotřebitelé jsou s nakupováním on-line vcelku
spokojení. U skupin produktů, které se kupují
obzvlášť často, což je například
výpočetní technika a také zboží pro zábavu a
volný čas, je spokojenost spotřebitelů
s nakupováním přes internet v průměru
vyšší než u maloobchodních nákupů
obecně.Spotřebitelé jsou spokojeni, pokud jde zejména o
srovnání cen, širší nabídku, dostupnost
výrobků a volbu dodavatele.
Méně spokojeni jsou spotřebitelé, pokud jde o
otázky jako jasné informace o výrobku, reklama, ochrana
soukromí, otázky důvěry a možnost vrácení
zboží.2.	Elektronické obchodování
představuje velký potenciál pro přeshraniční
obchodJedna třetina občanů EU by zvažovala nákup
výrobku nebo služby prostřednictvím internetu
z jiného členského státu, pokud by byly
levnější nebo lepší. 
Jedna třetina spotřebitelů EU říká, že by
byla ochotna nakupovat zboží a služby v jiném jazyce.
V multikulturní Evropě je poptávka po větších
možnostech volby a větší rozmanitosti nabídek, než
mohou nabídnout místní obchody či světové
obchodní značky. 3.	Potenciál
přeshraničního obchodu není využíván
Podíl spotřebitelů v EU, kteří nakupovali
on-line, vzrostl v letech 2006–2008 z 27 % na 33 %,
zatímco u přeshraničního elektronického
obchodování zůstal na stejné úrovni.
V současnosti nakupuje on-line přes hranice pouze 7 %
spotřebitelů. A tento rozdíl se nezmenšuje, ale
zvětšuje.
Hlavní překážky:Zeměpisná segmentace: Většina
obchodníků dnes má své internetové stránky,
které jsou pro spotřebitele přístupné odkudkoli.
Přesto se zdá, že většina maloobchodníků
stále předpokládá, že vnitřní trh je
rozdělen hranicemi států. Škála možností je
obrovská, ale v praxi spotřebitelé narážejí
na to, že prodej je jim odmítnut nebo jsou odkázáni
zpět do své země původu. Praktické a
regulační překážky zahrnujíJazykové překážky, které stále
představují pro většinu obchodníků
a spotřebitelů problém, avšak měli bychom být
opatrní a jejich důležitost nepřeceňovat.
Například 60 % maloobchodníků je již
připraveno realizovat transakce ve více než jednom jazyce.
Problémy související s logistikou, pokud jde o
interoperabilitu poštovních a platebních systémů,
a problémy s přístupem, například s
širokopásmovým připojením. 
Existují regulační překážky, které
se spotřebitelům a podnikům jeví jako čím dál
méně odůvodněné; mezi ně patří
například spotřebitelské právo, pravdila DPH,
právo v oblasti selektivní distribuce, ochrana
duševního vlastnictví, provádění
právních předpisů EU, například předpisů
o likvidaci odpadů, do vnitrostátního práva.
Překážky narušující důvěru
spotřebitele – zejména neochota související
s platbami, dodávkou, stížnostmi,
uplatňováním záruk, žádostmi o vrácení
plateb (poprodejním servisem) a rovněž problematika
narušení soukromí. Zdá se, že při
přeshraničních transakcích jsou tyto problémy
ještě závažnější.
Další postup:
V září 2009 předloží komisařka Kuneva
výsledky nezávislých zkušebních nákupů
(„mystery shopping“), aby se zjistilo, jak a kde je
spotřebitelům bráněno v nakupování on-line po
celé EU. Jako součást sledování maloobchodního
odvětví ze strany Komise zahájila komisařka Kuneva na podzim
loňského roku postup v rámci celé Komise pro
sledování překážek v elektronickém
obchodování a závěrečná zpráva Komise o
maloobchodním odvětví má být předložena na
podzim 2009.
http://ec.europa.eu/consumers/strategy/docs/com_staff_wp2009_en.pdf
