IP/09/560
V Bruselu dne 8. duben 2009Komise aktualizuje
seznam leteckých společností, které mají
zakázán vstup do evropského vzdušného
prostoruEvropská komise dnes přijala aktualizaci
tzv. černé listiny leteckých společností, na
něž se vztahuje z bezpečnostních důvodů
zákaz létat do Evropské unie. Komise vydala
zákaz šesti leteckým společnostem z Kazachstánu,
jedné letecké společnosti, která získala
osvědčení v Thajsku, dalšímu leteckému
dopravci z Ukrajiny a zakázala provoz všem dopravcům,
kteří získali osvědčení
v Beninu.
„Komise bude nadále aktivně usilovat o dialog se všemi
zúčastněnými stranami v letectví, aby se postarala
o to, že všechna letadla a letečtí dopravci dosahují
mezinárodně požadované úrovně letecké
bezpečnosti. Cestující mají právo cítit se po
vzletu letadla bezpečně a být v bezpečí,“
řekl Antonio Tajani, místopředseda Komise odpovědný za
dopravu.
Nová listina, která nahrazuje předchozí seznam
zveřejněný v listopadu 2008, je k dispozici na
internetových stránkách
Komise[1]. V návaznosti na
jednomyslné rozhodnutí Výboru pro leteckou bezpečnost Komise
seznam aktualizovala, rozhodla se jej rozšířit a z
bezpečnostních důvodů vydat zákaz provozování
letecké dopravy těmto leteckým dopravcům:Air Company Kokshetau, ATMA Airlines, Berkut Air, East Wing, Sayat Air a
Starline KZ (Kazachstán), 
One Two Go Airlines (Thajsko),
Motor Sich Airlines (Ukrajina),
všechny letecké společnosti, které získaly
osvědčení v Beninské republice, na základě
negativních výsledků auditu provedeného
Mezinárodní organizací pro civilní letectví (ICAO).
Komise zaznamenala velký pokrok, pokud jde o
opatření, která Angola přijala s cílem
zlepšit bezpečnostní situaci. Zejména vzala na
vědomí zprávu o postupu provádění
nápravných opatření, již zpracovaly angolské
letecké úřady po návštěvě skupiny
evropských odborníků v únoru 2008 a po
zveřejnění zprávy ICAO o bezpečnostním auditu
v říjnu 2008.  Na značné zlepšení poukazuje i
zpráva z návštěvy evropské skupiny
odborníků v Indonésii v únoru 2009. Komise nadále
povede podrobné konzultace s leteckými úřady s cílem
přehodnotit bezpečnostní situaci na dalším
zasedání Výboru pro leteckou bezpečnost.
Počínaje dnešním dnem tedy seznam Společenství
zakazuje provozovat leteckou dopravu:všem dopravcům z Angoly, Beninu, Rovníkové Guiney,
Indonésie, Kyrgyzské republiky, Libérie, Sierry Leone, Svazijska,
Demokratické republiky Kongo a Gabonu kromě dopravců Gabon
Airlines a Afrijet, jimž byla na malý počet letadel udělena
výjimka,
šestnácti samostatným dopravcům:
v Afghánistánu – Ariana Afghan Airlines, 
v Kambodži – Siem Reap Airways International,
v Korejské lidově demokratické republice – Air Koryo,v Kazachstánu – Air Company Kokshetau, ATMA Airlines, Berkut Air,
East Wing, Sayat Air, Starline KZ,
ve Rwandě – Silverback Cargo Freighters, 
v Súdánu – Air West, 
v Thajsku – One Two Go Airlines, 
na Ukrajině – Motor Sich Airlines,  Ukraine Cargo Airways,
Ukraine Mediterranean Airlines a Volare Aviation.
[1] http://ec.europa.eu/transport/air-ban/
