IP/09/666
V Bruselu dne 29. dubna 2009Finanční služby:
Komise navrhuje lepší opatření na ochranu investorů u
strukturovaných retailových investičních
produktůEvropská komise se zavázala k tomu,
že se zasadí o významná zlepšení
opatření na ochranu investorů u hlavních
investičních produktů, které kupují retailoví
investoři. Nejednotnost stávajících norem
může investory poškozovat a vést k narušení
hospodářské soutěže na trhu retailových investic.
V závěrech Komise uvedených ve Sdělení o
strukturovaných retailových investičních produktech se
praví, že je třeba zlepšit a sjednotit požadavky na
informace o produktech a pravidla prodeje produktů. Sdělení
nastiňuje návrhy nového, horizontálního
legislativního přístupu čerpajícího
z nejlepších stávajících požadavků a
uplatňujícího tyto požadavky na všechny relevantní
produkty. Komise nyní zahájí práci na podrobných
legislativních návrzích, které jsou pro tento nový
přístup potřebné, a do konce roku 2009 stanoví
zaměření práce.
Komisař Charlie McCreevy odpovědný za vnitřní trh a
služby prohlásil: „Finanční krize znovu
zdůraznila, jak je důležité, aby retailoví
investoři mohli dělat informovaná rozhodnutí o
investicích. Je nezbytné, aby se investorům dostávalo
informací, kterým mohou důvěřovat, a aby rozuměli
svým investicím, přičemž ti, kdo investice
prodávají, by měli s investory vždy jednat
čestně a zaměřovat se na jejich potřeby.
Ambiciózní pracovní program, který jsme dnes ohlásili,
je sestaven tak, aby nás vedl směrem k tomuto cíli tak,
že zajistí, aby informace o strukturovaných retailových
investičních produktech a jejich prodej byly regulovány podle
vysokých a konzistentních norem.“
Návrhy se zaměřují na informace o produktech a na postupy
při jejich prodeji v případě všech
strukturovaných retailových investičních produktů, jako
jsou investiční fondy, investice na základě
pojištění a různé druhy strukturovaných
produktů. Tyto produkty jsou na trhu retailových investic
dominantní, uspokojují podobné potřeby investorů a
kladou srovnatelné vysoké nároky z hlediska ochrany
investorů.
Sdělení neobsahuje v této fázi podrobné
legislativní návrhy, stanoví však hlavní zásady
horizontálního přístupu k informacím o produktech
a k postupům při prodeji těchto produktů. Stejně
tak se v uvedeném sdělení Komise zavazuje k
předložení legislativních návrhů
zaměřených na dosažení těchto
výsledků.
SouvislostiTrh se strukturovanými retailovými investičními produkty
je velmi velký a odhaduje se, že na konci roku 2008 byla jeho hodnota
8 bilionů EUR.
Tyto produkty mohou retailovým investorům nabídnout
značné výhody. Jsou však často složité a pro
investory je obtížné jim plně porozumět, zejména
pokud jde o související rizika a náklady.
Tyto návrhy
tvoří součást programu reforem stanoveného ve
sdělení Komise pro jarní zasedání Evropské rady
(IP/09/351).
Tento program se zaměřuje na obnovení důvěry a
vybudování odpovědných finančních trhů pro
budoucnost.
Komise spolupracovala s Evropským výborem regulátorů
trhů s cennými papíry (CESR) na přípravě
návrhů dokumentu s informacemi o produktu pro fondy
SKIPCP[1], které by byly
pro investory snadno srozumitelné. Jedná se o
„Klíčové údaje pro investory“, které
představují referenční dokument pro další
strukturované retailové investiční produkty.  
Pravidla pro prodej produktů, ať už prostřednictvím
zprostředkovatele nebo poskytovatele produktu, zahrnují takové
oblasti, jako je střet zájmů, ovlivňování a
vhodnost nebo přiměřenost prodeje. Komise má za to, že
směrnice o trzích finančních nástrojů (MiFID)
poskytuje dobrý referenční dokument pro prodej všech
strukturovaných retailových investičních
produktů.Další informace jsou
přístupné na internetové adrese
http://ec.europa.eu/internal_market/finservices-retail/investment_products_en.htm
MEMO/09/210
[1] Subjekty
kolektivního investování do převoditelných cenných
papírů.
