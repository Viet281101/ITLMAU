IP/09/ 1574  V Bruselu dne 23. října 2009 Nová platforma občanské společnosti podporuje mnohojazyčnost Dnes se v Bruselu uskutečnilo ustavující zasedání nové platformy občanské společnosti na podporu mnohojazyčnosti. Jejím hlavním cílem je podpora trvalého dialogu Komise a občanské společnosti, který se týká různých aspektů politiky mnohojazyčnosti. Mezi členy platformy jsou zástupci z oblastí vzdělávání a kultury, médií a dalších organizací občanské společnosti, například Madridského klubu a nadace Yuste.  „Význam jazyků je v rámci snahy o sociální soudržnost a překonávání překážek integrace nedocenitelný,“ uvedl komisař Leonard Orban při zahájení platformy. Platforma občanské společnosti na podporu mnohojazyčnosti bude fungovat jako fórum výměny osvědčených postupů pro média, kulturní organizace a subjekty zabývající se neformálním a informálním vzděláváním. Jejím cílem bude podnítit veřejnou debatu na téma, jak nejlépe podporovat širší používání různých jazyků. Hlavními cílovými skupinami činnosti platformy budou lidé, kteří předčasně ukončili vzdělávání, studenti v odborném vzdělávání, senioři a imigranti. Platforma bude rovněž vládám jednotlivých států předkládat k posouzení návrhy, jež by se měly stát součástí jejich spolupráce v otázkách mnohojazyčnosti v oblasti vzdělávání a odborné přípravy. Komerční platforma pro mnohojazyčnost Dne 22. září 2009 zahájila Komise podobné tematické fórum pro oblast podnikání. Komerční platforma pro mnohojazyčnost sdružuje podnikatelskou sféru, sociální partnery, odborové organizace, obchodní komory, organizace na podporu obchodu, školy a orgány činné ve školství a vzdělávání. Souvislosti Význam jazyků pro sociální soudržnost a překonávání překážek integrace je téma, které Evropská komise pozorně sleduje. Její sdělení o mnohojazyčnosti z roku 2008 vyzvalo ke zřízení platformy občanské společnosti, která bude podporovat mnohojazyčnost a díky tomu i mezikulturní dialog. V souvislosti s Evropským rokem tvořivosti a inovací 2009 Komise zdůraznila, jak mohou jazykové dovednosti přispívat k dobrým životním podmínkám jednotlivců i celé společnosti. Seznam členů platformy  EEE-YFU -Youth For Understanding Federation of European Publishers  RECIT -Réseau européen des centres internationaux de traduction littéraire   ACT - Association of Commercial Television in Europe   Culturelink Network  Literature Across Frontiers   EFIL - European Federation for Intercultural Learning   CEATL -Conseil européen des associations de traducteurs littéraires   CMFE Community Media Forum Europe   Yuste -Fundación Academia Europea de Yuste   FUEV - Föderalistische Union Europäischer Volksgruppen EUROPEAN WRITERS’ COUNCIL  EAEA -European Association for the Education of Adults   CEPI - European Coordination of Independent Producers  European Theatre Convention  EBLUL – Eurolang Brussels  ECA - European Council of Artists   EPC - European Publishers Council  ALTE - European Projects Officer  EEU -Eŭropa Esperanto-Unio   Club of Madrid Brussels Office European Association for Terminology  The European Forum for Vocational Education and Training (EfVET)  EUROCLIO – European Association of History Educators  EUNIC Brussels aisbl  ISSA - International Step by Step Association   Mercator Network of Language Diversity Centres ECSWE - European Council For Steiner Waldorf Education EFNIL - European Federation of National Institutions for Language Další informace:    IP/08/1340   : Komise si klade za cíl plně využít potenciál jazyků (18. září 2008)   Výzva k vyjádření zájmu o platformu občanské společnosti na podporu mnohojazyčnosti:     http://ec.europa.eu/education/languages/news/news3577_en.htm    Internetová stránka Evropské komise na téma „plného využití potenciálu jazyků v Evropě“:    http://ec.europa.eu/education/languages/news/news2853_en.htm    Komerční platforma pro mnohojazyčnost:    http://ec.europa.eu/education/languages/news/news3639_en.htm    Internetové stránky komisaře Orbana:    http://ec.europa.eu/commission_barroso/orban/index_cs.htm
