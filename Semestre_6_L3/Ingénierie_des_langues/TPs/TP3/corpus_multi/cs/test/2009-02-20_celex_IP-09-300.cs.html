IP/09/300
V Bruselu dne 20. února 2009Pět let rozšířené
EU přináší trvalé pozitivní výsledky a
pomáhá Evropě lépe čelit současné
kriziPoslední rozšíření
Evropské unie byla milníkem v procesu sjednocování
Evropy a přinesla pozitiva všem občanům
v Unii. Z ekonomického hlediska vedlo
rozšíření ke zvýšení životní
úrovně v nových členských státech,
zatímco pro staré členské státy vytvořilo
nové vývozní a investiční příležitosti.
Napomohlo rovněž k posílení demokracie, stability a
bezpečnosti na našem kontinentu. Rozšířená EU
má mnohem větší váhu při řešení
otázek globálního významu, ať už je to změna
klimatu nebo mezinárodní ekonomika a její
uspořádání. Pět let po rozšíření je
EU nejen větší, ale i silnější,
dynamičtější a kulturně bohatší.
V současné obtížné celosvětové situaci
je velice důležité odolat všem pokušením
protekcionistických tendencí, které by zničily obrovské
výhody, jež občanům přineslo vytvoření
jednotného trhu bez hranic s 500 miliony lidí. 
„Rozšíření v roce 2004 a 2007 byla
obrovským historickým krokem. Skoncovala s rozdělenou
Evropou, pomohla upevnit demokracii a všem zemím EU přinesla
příznivé hospodářské výsledky v podobě
zvýšené konkurenceschopnosti, většího
hospodářského růstu a většího počtu
nově vytvořených pracovních míst. Neměli bychom
dopustit, aby současná krize tento nesporný úspěch
zastínila. Společnými silami můžeme dospět
k řešení globálních otázek, jako je
změna klimatu nebo nové uspořádání
mezinárodních finančních vztahů. Budeme-li postupovat
nejednotně, nezmůžeme nic,“ prohlásil komisař
pro hospodářské a měnové záležitosti
Joaquín Almunia.
Komisař pro rozšíření Olli Rehn k tomu dodal:
„Rozšíření slouží jako pevný
základ stability, hnací síla demokracie a právního
pořádku v Evropě. Hospodářsky přineslo
prospěch novým i starým členským státům, ale
i EU jako celku. Oblast míru a prosperity se tak rozšířila
na téměř 500 milionů lidí a naše vážnost
ve světě vzrostla.“
Je tomu již pět let, kdy EU přijala do svých řad
deset nových
členů[1][1] ze
střední a východní Evropy a ukončila tak období
několika desetiletí rozdělení, které následovalo
po studené válce. Dva další státy, Bulharsko a
Rumunsko, se k EU připojily v roce 2007. Sdělení
„Pět let rozšířené EU“ ukazuje, že
rozšíření přineslo obrovský
hospodářský prospěch oběma stranám.  
Díky rozšíření je EU nyní
největší integrovanou hospodářskou oblastí na
světě a představuje více než 30 % světového
HDP a více než 17 % světového obchodu. Může tak
hrát rozhodující roli v celosvětovém
dění. Svým hlasem může přispět
k utváření globalizovaného světa ve prospěch
občanů.
Příjem na hlavu v nových členských státech
stoupl z průměrných 40 % ve starých členských
státech v roce 1999 na 52 % v roce 2008 a růst ve
srovnání s 3,5 % v letech 1999–2003 dosáhl
v období 2004–2008 v průměru hodnoty 5,5 %. To
ovšem nebylo v neprospěch starých členských
států, jejichž růst činil v letech 2004–2008
zhruba 2,2 % ročně, což je přibližně stejně
jako v letech 1999–2003. 
Rozšíření rovněž přineslo
větší příležitosti obchodu. V roce 2007
téměř 80 % vývozu nových členských
států směřovalo do zbývajících zemí EU.
Staré členské státy se v roce 2007 rovněž
dočkaly zvýšení svého prodeje do nových
členských států na 7,5 % celkového vývozu,
zatímco o deset let dříve to bylo 4,75 %.  
Nezaměstnanost v nových členských státech
poklesla z často vysokých čísel na úroveň
podobnou úrovni v ostatních zemích EU –
přibližně 7% v roce 2007. Nenaplnily se obavy starých
členských států z hromadného přílivu
pracovních sil ze zahraničí. Ve většině
hostitelských členských států nepřekročil
počet pracovních sil ze zahraničí 1 %
„domácí“ populace v produktivním věku a
pouze umožnil zaplnit volná pracovní místa.
Výrazným rysem této migrace je většinou dočasnost
– 50 % zahraničních pracovníků, kteří
v nedávné době přišli do Spojeného
království, se již vrátilo do zemí svého
původu.
Současná celosvětová krize působí
potíže všem zemím, včetně EU, a
nezaměstnanost stoupá všude.  
Velká sjednocená EU se však může s těmito i
dalšími problémy vypořádat lépe než její
jednotlivé členské státy. EU podniká koordinované
kroky v úsilí o stabilizaci bankovního systému a
oživení hospodářství. Díky těmto
opatřením a dalším chystaným krokům,
zaměřeným zejména na obnovu životně
důležitého poskytování úvěrů
hospodářství, můžeme předpokládat
postupné oživení na konci tohoto roku.
Novým členským státům, které
v současnosti zažívají prudké zpomalení
růstu, se dostává významné podpory
z prostředků poskytovaných v rámci politiky
soudržnosti EU. Systém pro platební bilance umožňuje EU
poskytnout pomoc členským státům mimo eurozónu,
které ji dočasně potřebují. 
Podnikům zajistí rovné podmínky jednotná pravidla
pro hospodářskou soutěž a poskytování
státní podpory.
Lisabonská strategie pro růst a zaměstnanost pomáhá
určit ty reformy, které zvýší možnosti růstu
národních ekonomik EU a zvýší jejich odolnost
vůči globálním otřesům.
Komise spolupracuje s členskými státy na
vypracování nového programu Evropského sociálního
fondu, aby podpořila zaměstnanost ve starých i nových
členských státech. Komise rovněž usiluje o
oslabení širšího sociálního dopadu krize,
např. prostřednictvím Fondu pro přizpůsobení se
globalizaci.
Reformovaný Pakt stability a růstu poskytuje pevný rámec,
který nám umožňuje stimulovat poptávku a
vytváření pracovních míst v krátkodobém
horizontu a ve střednědobém a dlouhodobém výhledu
udržovat kurz ve směru ke zdravým a udržitelným
veřejným financím. 
Full Communication and analytical report available on:
http://ec.europa.eu/economy_finance/thematic_articles/article13913_en.htm
http://ec.europa.eu/enlargement/5years
[1] Česká
republika, Kypr, Estonsko, Maďarsko, Lotyšsko, Litva, Malta, Polsko,
Slovinsko a Slovensko.
