IP/09/620
Ve Štrasburku dne 22. dubna 2009Náklady na roamingové zprávy,
volání a datové služby od 1. července prudce
klesnouCena
za textovou zprávu zasílanou ze zahraniční v rámci
EU nepřekročí od 1. července 0,11 EUR místo
současných 0,28 EUR. Doby, kdy se spotřebitelé
v EU museli obávat „šoků z
vyúčtování“ za roamingové stažení
obrázku nebo filmu prostřednictvím mobilního telefonu, jsou
pryč. Evropský parlament dnes na svém plenárním
zasedání ve Štrasburku převážnou
většinou podpořil nová pravidla EU pro roamingové SMS
a datové služby navržené v září
2008 Evropskou komisí (IP/08/1386).
Parlament rovněž podpořil další snížení
cen za roamingové volání do jiné země EU. Do
července 2011 klesne současná nejvyšší cena za
volání z mobilního telefonu v zahraničí
z 0,46 EUR na 0,35 EUR za minutu a za roamingový hovor
přijatý v zahraničí z dnešních 0,22 EUR
na 0,11 EUR. Rovněž se bude požadovat, aby mobilní
operátoři nejpozději od 31. vteřiny účtovali
roamingové hovory po vteřině, čímž se
ukončí současné praktiky, podle kterých platí
spotřebitelé až o 24 % více. Rada ministrů ve
složení pro telekomunikace už naznačila svůj souhlas
s novými roamingovými pravidly, a dnešní
hlasování tak otvírá cestu k uplatnění
nových pravidel právě včas před letními
prázdninami. Očekává se, že evropští
spotřebitelé ušetří na účtech za
používání mobilního telefonu v zahraničí
v rámci EU až 60 %. 
„Vítám silnou podporu, kterou dnes Evropský parlament
vyjádřil návrhu Komise na vytvoření jednotného
trhu telekomunikací pro všechny Evropany, ať už cestují
do zahraničí jako turisté či za obchodem,“
prohlásil José Manuel Barroso, předseda Evropské komise.
„Díky tomuto hlasování je nyní Evropa pro
uživatele mobilních telefonů jednoznačně
nejpřitažlivějším kontinentem. Očekávám,
že bude rychle následovat ještě silnější
růst mobilních datových služeb v EU.“
„Dnešní hlasování učiní
přítrž „odírání“ za roaming
v Evropě,“ uvedla komisařka EU pro telekomunikace
Viviane Redingová. „Díky silné podpoře
Evropského parlamentu a Rady byla nová roamingová pravidla
schválena v rekordním čase pouhých sedmi
měsíců. Právě v čase před
letními prázdninami pocítí občané Evropy
výhody jednotného trhu bez hranic při pohledu na své
účty za telefony.“
„V době hospodářského poklesu představuje
posílení kupní síly spotřebitelů silný
nástroj pro rychlou obnovu,“ řekla komisařka EU pro
ochranu spotřebitele Meglena Kuneva. „Dnešní
hlasování proto posílí spotřebitele a podnítí
širší využívání mobilní telefonie
v Evropě.“
Cílem nových roamingových pravidel EU, která dnes
schválil Parlament, je:stanovit limit pro cenu, kterou lze spotřebitelům
účtovat za zaslání textové zprávy ze
zahraničí, ve výši 0,11 EUR (bez DPH) ve
srovnání se současnou průměrnou cenou 0,28 EUR
(přičemž ceny za roamingové SMS v Nizozemsku a
Portugalsku přesahují 0,35 EUR); 
výrazně snížit poplatky za datový roaming
(náklady na surfování po internetu nebo stahování
filmů prostřednictvím mobilního telefonu
v zahraničí) zavedením velkoobchodního limitu za
stažený megabyte ve výši 1 EUR ve srovnání
s průměrnou velkoobchodní cenou 1,68 EUR za megabyte a
nejvyššími cenami v Irsku (6,82 EUR), Řecku (5,30 EUR)
a Estonsku (5,10 EUR). Velkoobchodní limit se v roce 2010
sníží na 0,80 EUR a v roce 2011 na 0,50 EUR;
chránit spotřebitele před „šoky z
vyúčtování“ tím, že budou mít
možnost zvolit omezující mechanismus v okamžiku, kdy
účet dosáhne výše 50 EUR, pokud ovšem
nezvolí vyšší limit. Operátoři musí tato
transparentní opatření provést do března 2010.
Nedávno se stalo, že německý spotřebitel, který si
stahoval televizní program při pobytu ve Francii, obdržel
účet na 46 000 EUR;
dále snižovat cenové limity pro roamingové
mobilní volání. Ze současných 0,46 EUR za
odchozí a 0,22 EUR za přijatý roamingový hovor se limit od
1. července 2009 sníží na 0,43 EUR za odchozí a
0,19 EUR za přijatý roamingový hovor, od
1. července 2010 na 0,39 EUR a 0,15 EUR a do 1. července
2011 na 0,35 EUR a 0,11 EUR (všechny ceny jsou za minutu bez DPH);
zavést zásadu účtování po
vteřinách po prvních 30 vteřinách
u odchozího roamingového volání a od první
vteřiny u přijatého hovoru v zahraničí.
V současné době platí spotřebitelé za
odchozí i přijaté hovory přibližně
o 20 % více, než skutečně
provolají.Po dnešním hlasování Parlamentu
budou od 1. července 2009 nová roamingová pravidla EU
přímo použitelná ve všech 27 členských
státech EU. 
Nová roamingová pravidla, která doplňují první
nařízení EU o hlasovém roamingu přijaté
v roce 2007 (IP/07/870),
budou platit do léta 2012. Evropský parlament požádal
Komisi, aby do léta 2010 podala o fungování nových
pravidel zprávu. Komise by pak mohla podle potřeby navrhnout do
konce června 2011 nová pravidla. „EU bude
v následujících třech letech pečlivě
dohlížet na rozvoj roamingového trhu,“ řekla
komisařka Redingová. „Doufám, že
odvětví mobilní telefonie pochopí tuto informaci
správně. Míč je nyní na jejich straně,
chtějí-li dokázat, že na roamingovém trhu
může panovat zdravá hospodářská
soutěž. Nejlepším důkazem by bylo, kdyby se na
trhu co nejdříve objevily atraktivní balíčky
hlasových a datových roamingových služeb.“
Souvislosti: 
Od
nástupu současné Komise do úřadu se
využívání mobilní telefonie v EU zvýšilo
z 84,6 % na 119 % populace (IP/09/473).
Telekomunikační trh EU má 500 milionů
potenciálních uživatelů pevné a mobilní telefonie,
širokopásmového internetu a mobilních datových
služeb. Očekává se, že v zájmu
vyřešení strukturálních problémů
v oblasti hospodářské soutěže a jednotné
regulace a s cílem podnítit nové investice bude
Evropský parlament na plenárním zasedání
v květnu hlasovat o zásadní reformě předpisů
EU o telekomunikacích, kterou Komise zahájila v listopadu 2007
(IP/07/1677,
MEMO/07/458,
IP/08/1661).
Nová pravidla zahrnují zřízení evropského
regulačního orgánu pro telekomunikace „BEREC“
(„Body of European Regulators for Electronic Communications“)
do ledna 2010.
Internetová stránka EU o roamingu nabízí
přehled současných roamingových tarifů
v jednotlivých zemích EU: 
http://ec.europa.eu/information_society/activities/roaming/index_en.htmAnnex:
The new EU Roaming Rules in detail
1) SMS roaming
a) The situation today
Retail average SMS prices
[  ]b) The new EU rules on SMS roaming:
Maximum retail price allowed per SMS sent while roaming abroad
in the EU (excluding VAT)1 July 20091 July 20101 July 2011€0.11€0.11€0.112) Data roaming
a) The situation today
Average wholesale price per data MB
[  ]
Average off-net retail price per MB
[  ]
b) The new EU rules on data roaming (2009)
Wholesale cap per megabyte of data transmitted while
roaming abroad,1 July 20091 July 20101 July 2011€1.00€0.80€0.503) Voice roaming
a) The situation before the first EU roaming rules 
Average price roaming voice calls for calls made (April
– September 2007)
[  ]
Average price roaming voice calls for calls received (April
– September 2007)
[  ]
b) The situation under the EU roaming rules 2007
Retail cap for mobile roaming charges ("Eurotariff"),
excluding VAT(last column now superseded by new EU roaming
rules 200930 August 200730 August 200830 August 2009Eurotariff for calls made from abroad€0.49€0.46€0.43Eurotariff for calls received whilst abroad€0.24€0.22€0.19c) The new EU roaming rules on voice roaming (2009)
Retail cap for mobile roaming charges ("Eurotariff"),
excluding VAT(first column advances entry into force of
caps foreseen by EU roaming rules 2007)1 July 20091 July 20101 July 2011Eurotariff for calls made from abroad€0.43€0.39€0.35Eurotariff for calls received whilst abroad€0.19€0.15€0.114) The need for the principle of per second billing 
(now to be introduced by the new EU roaming rules 2009)
Surcharge as a result of billed minutes for calls made and received for all
consumers 
[  ]
