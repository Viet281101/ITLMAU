IP/09/ 851  V Bruselu dne 29. května 2009 Změna klimatu – Komise vítá, že rok 2007 byl třetím v řadě, kdy klesly emise skleníkových plynů  Evropský komisař pro životní prostředí Stavros Dimas dnes s potěšením konstatoval, že emise skleníkových plynů v EU klesly již třetím rokem po sobě. Evropská agentura pro životní prostředí vypracovala přehled emisí za rok 2007, tj. poslední rok, za který jsou k dispozici kompletní údaje. Z přehledu vyplývá, že emise ve státech EU15 se oproti roku 2006 snížily o 1,6 %, zatímco ekonomika v těchto státech vzrostla o 2,7 %. Emise ve státech EU15 se tak snížily o 5 % pod výchozí úroveň (ve většině případů to byl rok 1990). To znamená, že státy EU15 jsou na dobré cestě k dosažení svých cílů podle Kjótského protokolu, což je snížit emise mezi roky 2008 a 2012 v průměru o 8 % pod úroveň základního roku. Emise ze států EU27 klesly v meziročním srovnání o 1,2 % a dostaly se tak 12,5 % pod výchozí úroveň. Komisař Dimas prohlásil: „Snižování emisí ve státech EU15 z poslední doby nás naplňuje optimismem, že splníme cíl z Kjóta. Vzhledem k tomu, že více než polovina států EU15 v roce 2007 opět zaznamenala významné snížení emisí, je naší hlavní starostí zajistit, aby na prosincové konferenci v Kodani bylo dosaženo náročné globální dohody o klimatu pro období po roce 2012. To vytvoří rámec pro snižování emisí v celosvětovém měřítku v budoucnosti.“ Komisař Dimas dodal: „Snížení emisí ve státech EU15 za rok 2007 bylo sice částečně dáno příznivým vývojem počasí v některých členských státech, trend poklesu emisí za poslední tři roky však naznačuje, že se začíná zúročovat aktivní politika v oblasti klimatu i opatření, jež byla po Kjótu přijata na úrovni jednotlivých členských států i celé EU. Soubor opatření pro oblast klimatu i energetiky, schválený minulý měsíc, zajistí, že snižování emisí v dalších letech bude ještě rychlejší.“ Klesající emise při růstu ekonomiky  Pokles emisí ve státech EU15 o 1,6 % mezi lety 2006 a 2007 kontrastuje s růstem HDP o 2,7 % ve stejném období. Znamená to, že EU se i nadále daří oddělit emise od hospodářského růstu. Emise klesaly i ve dvou předchozích letech, a to v roce 2005 o 0,9 % a v roce 2006 o 0,6 %.  Hlavní příčinou poklesu emisí v roce 2007 (celkem 64 milionů tun ekvivalentu CO 2 ) byl pokles emisí z domácností v důsledku teplého počasí, ze zpracovatelského průmyslu a z výroby železa a oceli. Oproti tomu vzrostly emise z chladírenství a klimatizace.  Většina odvětví zaznamenala mezi rokem 2007 a základním rokem pokles emisí. Emise z průmyslové výroby klesly o 14 ,1 %, z energetiky bez dopravy o 7,4 %, z používání rozpouštědel a dalších produktů o 23,7 %, ze zemědělství o 11,3 % a z odpadového hospodářství o 38,9 %. Naproti tomu vzrostly emise z dopravy celkem o 23,7 % a ze silniční dopravy o 24,7 %.   Emise ve státech EU27 klesly ve stejném roce o 1,2 %. Dostaly se tak 12,5 % pod úroveň základního roku. Ten je v některých členských státech odlišný od roku 1990. V porovnání s rokem 1990 došlo k poklesu o 9,3 %. Proti roku 2006 se jedná o snížení o 59,4 milionu tun ekvivalentu CO 2 , a to zhruba ze stejných příčin, jako tomu je v případě států EU15. Ve státech EU27 byl růst emisí zaznamenán v dopravě, výrobě cementu, výrobě elektřiny a tepla pro veřejnou síť i v chladírenství a v oblasti klimatizačních zařízení. Cíl pro emise ze států EU27 v rámci Kjótského protokolu neexistuje, protože v dané době nebyly státy EU12 členy EU. Všechny státy EU12 však mají individuální závazky v rámci Kjóta, a to snížit emise o 6 až 8 % pod výchozí úroveň. Výjimkou jsou Kypr a Malta, které nemají stanoven žádný limit. Údaje byly zpracovány Evropskou agenturou pro životní prostředí a byly předloženy Rámcové úmluvě Organizace spojených národů o změně klimatu (UNFCCC). Bližší informace Evropská agentura pro životní prostředí    www.eea.europa.eu    Příloha  Emise skleníkových plynů v ekvivalentu CO 2 (s výjimkou propadů uhlíku) ve srovnání s cíli Kjótského protokolu na roky 2008–12                 ČLENSKÝ    STÁT                   1990    Základní rok Kjótského protokolu 1)   2007    Změna 2006–2007     Změna 2006–2007    Změna 1990–2007   Změna základní rok–2007   Cíle 2008–12 v rámci Kjótského protokolu a „rozdělení zátěže v rámci EU“     (mil. tun)   (mil. tun)   (mil. tun)   (mil. tun)   (%)   (%)   (%)   (%)         Rakousko   79,0   79,0   88,0   -3,6   -3,9%   11,3%   11,3%   -13,0%     Belgie   143,2   145,7   131,3   -5,3   -3,9%   -8,3%   -9,9%   -7,5%     Dánsko   69,1   69,3   66,6   -4,4   -6,2%   -3,5%   -3,9%   -21,0%     Finsko   70,9   71,0   78,3   -1,6   -2,0%   10,6%   10,3%   0,0%     Francie   562,6   563,9   531,1   -10,6   -2,0%   -5,6%   -5,8%   0,0%     Německo   1215,2   1232,4   956,1   -23,9   -2,4%   -21,3%   -22,4%   -21,0%     Řecko   105,6   107,0   131,9   3,8   2,9%   24,9%   23,2%   25,0%     Irsko   55,4   55,6   69,2   -0,5   -0,7%   25,0%   24,5%   13,0%     Itálie   516,3   516,9   552,8   -10,2   -1,8%   7,1%   6,9%   -6,5%     Lucembursko   13,1   13,2   12,9   -0,39   -2,9%   -1,6%   -1,9%   -28,0%     Nizozemsko   212,0   213,0   207,5   -1,0   -0,5%   -2,1%   -2,6%   -6,0%     Portugalsko   59,3   60,1   81,8   -2,9   -3,4%   38,1%   36,1%   27,0%     Španělsko   288,1   289,8   442,3   9,3   2,1%   53,5%   52,6%   15,0%     Švédsko   71,9   72,2   65,4   -1,5   -2,2%   -9,1%   -9,3%   4,0%     Spojené království   771,1   776,3   636,7   -11,2   -1,7%   -17,4%   -18,0%   -12,5%     EU15   4232,9   4265,5   4052,0   -64,0   -1,6%   -4,3%   -5,0%   -8,0%     Bulharsko   117,7   132,6   75,5   4,2   5,9%   -35,8%   -43,0%   -8,0%     Kypr   5,5   5,5   10,1   0,2   1,6%   85,3%   Není stanoveno   Není stanoveno     Česká republika   194,7   194,2   150,8   1,7   1,2%   -22,5%   -22,4%   -8,0%     Estonsko   41,9   42,6   22,0   2,8   14,8%   -47,5%   -48,3%   -8,0%     Maďarsko   99,2   115,4   75,9   -2,9   -3,7%   -23,5%   -34,2%   -6,0%     Lotyšsko   26,7   25,9   12,1   0,4   3,5%   -54,7%   -53,4%   -8,0%     Litva   49,1   49,4   24,7   1,9   8,1%   -49,6%   -49,9%   -8,0%      Malta    2,0   2,0   3,0   0,07   2,3%   45,7%   Není stanoveno   Není stanoveno     Polsko   459,5   563,4   398,9   -0,4   -0,1%   -13,2%   -29,2%   -6,0%     Rumunsko   243,0   278,2   152,3   -1,6   -1,0%   -37,3%   -45,3%   -8,0%     Slovensko   73,3   72,1   47,0   -2,0   -4,1%   -35,9%   -34,8%   -8,0%     Slovinsko   18,6   20,4   20,7   0,2   0,7%   11,6%   1,8%   -8,0%     EU27   5564,0   5759,8   5045,1   -59,4    -1,2 %     -9,3 %    12,5 %   Není stanoveno
