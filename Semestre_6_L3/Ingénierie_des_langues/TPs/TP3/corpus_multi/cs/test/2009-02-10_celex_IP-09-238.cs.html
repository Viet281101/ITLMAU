IP/09/238
V Bruselu dne 10. února 2009400 měst se zavazuje k
překročení 20% energetických cílů EU v rámci
Paktu primátorů iniciovaného KomisíPři slavnostní ceremonii, která se
konala dnes v hlavním jednacím sále Evropského parlamentu,
se více než 350 měst celé Evropy zavázalo
svým podpisem Paktu primátorů k překročení
energetického cíle EU, usilujícího o 20%
snížení emisí CO2 do roku 2020. Touto
iniciativou, již Evropská komise uskutečňuje v
partnerství s Výborem regionů, budou zástupci více
než 60 milionů obyvatel spolupracovat na dosažení
společného cíle vedoucího ke změně našeho
životního prostředí a moudřejšímu
využívání energie.
„Většina energie vyprodukované v Evropě se
spotřebovává v městských oblastech. Bitvu proti
změně klimatu tak bude třeba svést a vyhrát ve
městech. Právě proto je pro nás závazek starostů z
celé Evropy vyjádřený podpisem Paktu primátorů
jasným poselstvím naděje, zejména v těchto
těžkých dobách, kterým nyní
čelíme,“ řekl komisař Piebalgs.
Předseda Výboru regionů Luc Van den Brande během
podpisového ceremoniálu uvedl: „Pakt primátorů je
skvělá iniciativa, která se bude v partnerství
s Výborem regionů nadále rozvíjet. Ambiciózní
cíle Evropy zaměřené na snížení emisí
skleníkových plynů budou splněny jen za předpokladu,
že se evropské místní a regionální orgány
semknou a stanou se partnery. Pakt není určen jen pro velká
města: podepsat jej a učinit tak závazek vůči
životnímu prostředí by měla i menší
města a obce a celé regiony. Výbor regionů se
rovněž zabývá myšlenkou, že by města a
regiony, jež pakt podepsaly, vytvořily síť, která by
jim pomohla při sdílení osvědčených postupů a
zkušeností.“
Zahajovací
ceremonie, v jejímž čele stál předseda Evropské
komise José Manuel Barroso, komisař EU pro energetiku Andris Piebalgs,
předseda Výboru regionů Luc Van den Brande,
místopředseda Evropského parlamentu Alejo Vidal Quadras a
primátor Budapešti Gábor Demszky, primátor Hamburgu Ole von
Beust, primátor Madridu Alberto Ruiz Gallardón, primátor Rigy
Jānis Birks a primátor Växj&#246; (Švédsko) Bo Frank,
se zúčastnilo více než 100 starostů z celé
Evropy.
Společně s ceremonií byly dnes spuštěny
internetové stránky Paktu primátorů, jež mají
sloužit jako síťový portál a podpůrná
struktura pro účastnická města i pro občany. Nové
internetové stránky www.eumayors.eu
přinášejí zprávy a fotografie z dění
kolem paktu a informace o městech, která jsou do něj
zapojena.
Další informace viz MEMO/09/59.
