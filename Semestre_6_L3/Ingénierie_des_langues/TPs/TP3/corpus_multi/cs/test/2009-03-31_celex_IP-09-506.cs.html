IP/09/506
V Bruselu dne 31. března 2009Ochrana prostřednictvím
ochranných známek v EU bude levnější a
dostupnějšíEvropská komise a členské státy
EU rozhodly o dalším snížení poplatků pro agenturu
Společenství, která je odpovědná za
udělování celoevropských práv k ochranným
známkám (Úřad pro harmonizaci ve vnitřním trhu
– OHIM, se sídlem v Alicante), a o zjednodušení
zápisného řízení. Po prvním
snížení poplatků v roce 2005 (IP/05/1289)
tak pro podniky působící v rámci jednotného trhu EU
bude ochrana prostřednictvím ochranných známek
levnější a dostupnější. Za rok podniky
ušetří zhruba 60 milionů EUR. Toto opatření
vstoupí v platnost dne 1. května 2009.
Komisař Charlie McCreevy odpovědný za vnitřní trh a
služby prohlásil: „Je to dobrá zpráva pro podniky v
Evropě. Podstatným snížením poplatků a
zjednodušením řízení se přístup k
celoevropské ochranné známce stane jednodušším a
dostupnějším. To podpoří podnikavost a
hospodářskou činnost, což je v době
hospodářské krize zásadní. Tato zlepšení
využijí zejména malé a střední podniky, pro
něž náklady a řízení, jímž se
získá tato ochrana, představují často velkou
zátěž.“ Předseda agentury OHIM, Wubbo de Boer,
řekl: „Pro malou společnost se ochranou
prostřednictvím ochranných známek na úrovni Komise
chrání vaše budoucí práva na volný vstup na
jednotný evropský trh zboží a služeb. Pro
větší společnosti to představuje významný
nástroj mezinárodního podnikání. “
Podstatou snížení poplatků a zjednodušení
řízení je stanovení zápisného pro ochranné
známky Společenství na nulu.  Podniky proto zaplatí pouze
přihlašovací poplatek a již nebudou muset platit
samostatný poplatek za zápis. Tím se také podstatně
zkrátí čas, který je nutný ke zpracování
zápisu ochranné známky Společenství.
V praxi to znamená, že místo aby podniky zaplatily
částku 1 750 EUR za žádost o ochrannou známku
Společenství a její zápis, uhradí pouze
přihlašovací poplatek ve výši 1 050 EUR. V
případě, že podají žádost
prostřednictvím internetu, využijí dalšího
snížení a uhradí pouze přihlašovací poplatek
ve výši 900 EUR namísto celkové částky 1 600 EUR
jako dosud. 
Podniky tedy od nynějška při zápisu ochranné
známky Společenství zaplatí o 40 % méně, a pokud
použijí elektronické prostředky, dokonce o 44 %
méně.
Kromě toho se jednotlivý poplatek za žádost o
mezinárodní ochrannou známku a zápis
označující Evropské společenství podle
Madridského protokolu sníží z 1 450 EUR na 870 EUR, což
také odpovídá 40% snížení.
Souvislosti
Úřad pro harmonizaci ve vnitřním trhu byl
zřízen Radou ministrů v roce 1994. Od počátku jeho
činnosti v roce 1996 poptávka po ochranných známkách
Společenství neustále stoupala, chvílemi i strmě.
Celkem zapsal úřad OHIM ke dnešnímu dni více než
500 000 ochranných známek pro stovky tisíc společností
na celém světě. Rozpočet úřadu OHIM, jakožto
finančně soběstačné agentury EU, pochází
zcela z poplatků od podniků, které využívají jeho
služeb.  Nedostává žádnou subvenci ani
finanční podporu od plátců daně v EU a jakožto
nezisková organizace musí mít vyrovnaný rozpočet. 
V posledních několika letech provádí úřad OHIM
ambiciózní program, jehož cílem je zvýšit
produktivitu a zlepšit efektivitu, a zároveň nabízet
kvalitní služby,  které přitahují stále více
uživatelů. I přes snížení poplatků v roce
2005 si úřad OHIM vytvořil značné finanční
rezervy.
Tím pádem může úřad OHIM nadále investovat
do zlepšování svých služeb, zejména do služeb
online, snižovat reakční čas, a zároveň se o
výsledky své efektivity podělit s celou podnikatelskou
společností, především s malými a
středními podniky, pro něž jsou náklady na ochranu
duševního vlastnictví a jeho prosazení často
příliš vysoké.  
O dalším významném snížení poplatků
se vedly rozsáhlé diskuze s členskými státy. 
Jedná se o první krok v rámci řady opaření ke
zlepšení vyváženosti rozpočtu úřadu OHIM v
budoucnosti, na němž se členské státy shodly na
společném jednání správní rady a
rozpočtového výboru úřadu OHIM v září
2008.
Další informace:
http://ec.europa.eu/internal_market/indprop/tm/index_en.htmhttp://oami.europa.eu
