IP/09/26
V Bruselu dne 9. ledna 2009Kinematografie: EU bude podporovat
také filmovou tvorbu po celém světěEvropská komise dnes přijala nový
program MEDIA MUNDUS, který se zaměřuje na širokou
mezinárodní spolupráci v audiovizuálním
odvětví a klade si za cíl posílit kulturní a
obchodní vztahy mezi evropským filmovým průmyslem a
filmovými tvůrci z třetích zemí. V
období let 2011–2013 poskytne EU na projekty
předložené odborníky z audiovizuálního
odvětví z EU a ze třetích zemí finanční
prostředky ve výši 15 milionů EUR. Spolupráce s
evropským filmovým průmyslem je celosvětově velmi
žádaná, jak ukazují počáteční
úspěchy přípravné akce MEDIA International, v
jejímž rámci EU poskytla částku 2 milionů EUR na
18 projektů, na nichž se podíleli mezinárodní
partneři (IP/08/1273).
Nový program MEDIA MUNDUS bude probíhat v letech 2011 až 2013 a
má využít tohoto rostoucího zájmu a
příležitostí, jež nabízí
celosvětová spolupráce v oblasti audiovizuální tvorby.
Uvedením kulturně rozmanitějších produktů na
evropské a mezinárodní trhy rozšíří tento
program výběr pro spotřebitele a vytvoří nové
obchodní příležitosti pro odborníky z
audiovizuálního odvětví z Evropy a z celého
světa.
„Mezinárodní audiovizuální odvětví se
v průběhu uplynulých dvou desetiletí výrazně
změnilo, zejména vlivem technologických inovací, mezi
něž patří video na vyžádání,
internetová televize či vícekanálová
digitální televize. To vede k rostoucí poptávce po
větším audiovizuálním obsahu a naším
úkolem je všechny tyto nové technologie „naplnit"
novým a zajímavým obsahem,“ prohlásila Viviane
Redingová, komisařka EU pro média. „Domnívám
se, že program MEDIA MUNDUS je tou správnou odpovědí kultury
na současnou celosvětovou výzvu v oblasti technologií.
Úspěchy stávajícího programu MEDIA a MEDIA
International poukázaly na potřebu nových programů. Je
načase přemýšlet v celosvětových dimenzích.
Věřím, že občané EU se výsledků
našeho nového úsilí již brzy dočkají ve
svém oblíbeném kině!" 
Cílem navrhovaného nového programu MEDIA
MUNDUS je:zintenzivnit výměnu informací mezi odborníky,
zejména prostřednictvím vzdělávacích akcí a
stipendií, které usnadňují vytváření
kontaktů mezi odborníky v audiovizuálním odvětví v
Evropě a ve třetích zemích. Tím se zlepší
přístup k zahraničním trhům a vytvoří se
dlouhotrvající obchodní vztahy založené na
důvěře;
zlepšit konkurenceschopnost a nadnárodní distribuci
audiovizuálních děl na celém světě
usnadněním mezinárodních koprodukcí; 
zlepšit oběh a publicitu audiovizuálních děl na
celém světě a zvýšit poptávku veřejnosti,
zejména mládeže, po kulturně rozmanitém
audiovizuálním obsahu. Nový program MEDIA MUNDUS
bude probíhat v období let 2011–2013.
Souvislosti:
Současný
program MEDIA 2007 poskytuje evropskému audiovizuálnímu
odvětví v letech 2007–2013 částku ve
výši 755 milionů EUR a jeho úkolem je pomáhat
profesionálním tvůrcům při
vzdělávání a tvorbě ve své oblasti činnosti a
při distribuci a propagaci svých děl v rámci celé
Evropy ((IP/07/169).
V
květnu 2008 získaly čtyři filmy podporované programem
MEDIA na filmovém festivalu v Cannes prestižní
ocenění, mezi nimi Zlatou palmu (francouzský film Entre Les
Murs – Mezi stěnami) a Cenu poroty (italský film
Gomorra) IP/08/800).
Patřily ke 14 filmům uvedeným během festivalu v Cannes,
jež byly vytvořeny nebo distribuovány s podporou z programu MEDIA
přesahující 900 000 EUR (IP/08/741).
Filmy podporované v rámci programu MEDIA již sklízely
úspěchy při udílení filmových Oscarů, kde
toto ocenění získaly filmy Die Fälscher
(Ďáblova dílna / Rakousko-Německo) a La Vie en
Rose (La Môme – Edith Piaf / Francie) IP/08/298).
Výzva k předkládání návrhů v rámci
programu MEDIA International a seznam úspěšných
uchazečů: 
http://ec.europa.eu/information_society/media/prep_action/index_en.htm
Informace
o programu MEDIA MUNDUS: 
http://ec.europa.eu/information_society/media/mundus/index_en.htm
